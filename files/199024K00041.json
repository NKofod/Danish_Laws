{
    "id": 109698,
    "title": "1990 BTL 41   BETÆNKNING OVER FORSLAG TIL LOV OM TILSKUD TIL STRUKTURPROJEKTER INDEN FOR   JORDBRUGET    NR L 41 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 41 </P>  \r\n\r\n<P></P>  \r\n\r\n<P>Betænkning over Forslag til lov om tilskud til strukturprojekter inden for  \r\n\r\n jordbruget <BR>  \r\n\r\n Nr L 41 1990-91, 2. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19910130 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til landbrugsministeren, som denne har besvaret </P>  \r\n\r\n<P>skriftligt. Nogle af udvalgets spørgsmål og landbrugsministerens </P>  \r\n\r\n<P>svar herpå er optrykt som bilag til denne betænkning. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> uændret, idet  \r\n\r\n flertallet har noteret sig svarene på spørgsmål 2 og 7, og idet flertallet  \r\n\r\n anmoder om, at udvalget løbende bliver holdt orienteret om de projekter, der  \r\n\r\n opnår støtte. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling, fordi tilskud  \r\n\r\n forvrider den frie strukturudvikling inden for landbruget. </P>  \r\n\r\n<P> <I>Erling Christensen (S) Eva Fatum (S) Arne Jensen (S) Henrik Dam  \r\n\r\n Kristensen (S) Jacob Lindenskov (S) Henning Nielsen (S)</I> nfmd. <I>Bjørn  \r\n\r\n Westh (S) Birthe Hansen (SF) Gade (SF) Rønholt (KF) Grove (KF) Mejdahl (V)  \r\n\r\n Sønderby (V)</I> fmd. <I>Svend Heiselberg (V) Ernst B. Schmidt (FP) Marianne  \r\n\r\n Jelved (RV) Lysholm Christensen (KRF) </I></P>  \r\n\r\n<P> Centrum-Demokraterne havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til landbrugsministeren og dennes besvarelse  \r\n\r\n heraf: </P>  \r\n\r\n<P>  <I>Spørgsmål 1: </I></P>  \r\n\r\n<P> &#187;Hvad kan ministeren oplyse om sammensætningen af det fremtidige  \r\n\r\n udvalg til at bistå ved administrationen af loven, herunder ønskes særligt  \r\n\r\n belyst, hvorledes og hvornår medarbejderne inddrages i udarbejdelsen af  \r\n\r\n sektorplanerne?&#187; </P>  \r\n\r\n<P> <I>Spørgsmål 2: </I></P>  \r\n\r\n<P> &#187;Hvordan er forbrugernes mulighed for at udtale sig om  \r\n\r\n sektorplanerne?&#187; </P>  \r\n\r\n<P> <I>Svar spm. 1 og 2: </I></P>  \r\n\r\n<P> I medfør af § 6 i den gældende lov nr. 590 om tilskud til  \r\n\r\n strukturprojekter inden for jordbruget er der nedsat et rådgivende udvalg,  \r\n\r\n Strukturprojektudvalget. Udvalget er sammensat af repræsentanter for  \r\n\r\n Landbrugsministeriet, Landbrugsraadet, De Danske Landboforeninger, Danske  \r\n\r\n Husmandsforeninger, Dansk Erhvervsgartnerforening, Industrirådet,  \r\n\r\n Sammenslutningen af Landbrugets Arbejdsgiverforeninger, Landsorganisationen i  \r\n\r\n Danmark og Det Danske Handelskammer. Udvalget har til opgave at rådgive ved  \r\n\r\n administrationen af loven. Udvalget fik forelagt de sektorprogrammer, der  \r\n\r\n skulle udarbejdes i henhold til Rådets forordning nr. 355/77, og samtlige  \r\n\r\n ansøgninger om tilskud og afgav indstilling til Landbrugsministeriet om,  \r\n\r\n hvorvidt sektorprogrammerne og de enkelte ansøgninger burde anbefales over  \r\n\r\n for EF-Kommissionen. </P>  \r\n\r\n<P>Det er hensigten, jf. § 6 i lovforslaget, at bevare det rådgivende udvalg  \r\n\r\n ved administrationen af den nye lov. </P>  \r\n\r\n<P>I overensstemmelse med udviklingen af sammensætningen af udvalg på  \r\n\r\n beslægtede områder i Landbrugsministeriet og den nye lovs bredere  \r\n\r\n dækningsområde forventes det rådgivende udvalg fremover sammensat af  \r\n\r\n repræsentanter for Landbrugsministeriet, Landbrugsraadet (2 repræsentanter),  \r\n\r\n De Danske Landboforeninger, Danske Husmandsforeninger, Dansk  \r\n\r\n Erhvervsgartnerforening, Industrirådet, Arbejderbevægelsens Erhvervsråd, Det  \r\n\r\n Danske Handelskammer og Dansk Skovforening. Udvalget vil, i lighed med det  \r\n\r\n hidtidige udvalg, have rådgivende opgaver i forhold til udformningen af de  \r\n\r\n sektorplaner og udvælgelsen af de projekter, der skal fremsendes til  \r\n\r\n EF-Kommissionen. Endvidere foreslås det, at udvalget inddrages ved tilsyn og  \r\n\r\n opfølgning af gennemførelsen af projekterne. </P>  \r\n\r\n<P>Det er hensigten, at udkast til sektorplaner, i lighed med hidtidig  \r\n\r\n praksis, skal udarbejdes af erhvervet, f.eks. gennem brancheorganisationerne.  \r\n\r\n De af erhvervet udarbejdede udkast til sektorplaner forelægges af  \r\n\r\n Landbrugsministeriet for det rådgivende udvalg, hvor Arbejderbevægelsens  \r\n\r\n Erhvervsråd er repræsenteret. Den nærmere organisering af arbejdet med  \r\n\r\n sektorplanerne i brancheorganisationerne, herunder spørgsmålet om inddragelse  \r\n\r\n af medarbejderne i de berørte brancher, ligger uden for lovforslagets rammer.  \r\n\r\n</P>  \r\n\r\n<P>Ved høring i det rådgivende udvalg om sektorplanerne forudsættes  \r\n\r\n medarbejderinteresser varetaget gennem repræsentanten for Arbejderbevægelsens  \r\n\r\n Erhvervsråd. Jeg kan oplyse, at Landsorganisationen i Danmark i udvalget  \r\n\r\n nedsat i medfør af lov nr. 590 har udpeget en repræsentant fra Nærings- og  \r\n\r\n Nydelsesmiddelforbundet. </P>  \r\n\r\n<P>Der er ikke med lovforslaget lagt op til, at forbrugerne, f.eks. gennem en  \r\n\r\n repræsentant fra Forbrugerrådet, i det rådgivende udvalg har mulighed for at  \r\n\r\n udtale sig om sektorplanerne. Jeg er imidlertid indstillet på at anmode  \r\n\r\n Forbrugerrådet om at udpege en repræsentant til det rådgivende udvalg,  \r\n\r\n såfremt der er ønske herom. </P>  \r\n\r\n<P> <I>Spørgsmål 7: </I></P>  \r\n\r\n<P> &#187;Vil ministeren sikre, at der ved den nationale udvælgelse af  \r\n\r\n projekter tages hensyn til projekter, der vedrører produkter, der er  \r\n\r\n medvirkende til at forbedre forbrugernes sundhedstilstand?&#187; </P>  \r\n\r\n<P> <I>Svar: </I></P>  \r\n\r\n<P> I bemærkningerne til lovforslaget er anført de faktorer, som det er  \r\n\r\n hensigten at lægge vægt på ved den nationale prioritering af projekter. Jeg  \r\n\r\n vil være indstillet på at lade hensynet til forbrugernes sundhedstilstand  \r\n\r\n indgå i vurdering af projekternes relation til hver af disse faktorer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/02/1991"
        },
        {
            "displayName": "Accession",
            "displayValue": "199024K00041"
        },
        {
            "displayName": "Entydig dokumentidentifikation",
            "displayValue": "CL002837"
        },
        {
            "displayName": "Dato for førstegangsindlæggelse",
            "displayValue": "01/02/1991"
        },
        {
            "displayName": "Dato for indlæggelse",
            "displayValue": "01/02/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}