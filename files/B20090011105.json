{
    "id": 123492,
    "title": "Bekendtgørelse om vedtægter for Arbejdsmarkedets Feriefond",
    "documentTypeId": "60",
    "isSagsforlobPeriodValid": true,
    "shortName": "BEK nr 111 af 12/02/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om vedtægter for Arbejdsmarkedets Feriefond</p>\r\n      <p class=\"Indledning2\">I medfør af § 46, stk. 8 i ferieloven, jf. lovbekendtgørelse nr. 407 af 28. maj 2004, fastsættes:</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Arbejdsmarkedets Feriefond er en selvejende institution oprettet ved lov nr. 268 af 22. maj 1974 om ændring af ferieloven.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Fondens hjemsted er Københavns Kommune.</p>\r\n      <p class=\"ParagrafGruppeOverskrift\"><span id=\"Kap0_X2\">Støtte til ferieformål</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Arbejdsmarkedets Feriefond anvender fondens midler til ferieformål for lønmodtagere særligt familier med børn og særligt gennem støtte til institutioner eller organisationer, der tilvejebringer feriemuligheder for lønmodtagere, i form af aktivitets- og oplevelsesmuligheder.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Arbejdsmarkedets Feriefond yder støtte i form af lån eller tilskud til erhvervelse af arealer, opførelse, ombygning og indretninger af bygninger til ferieformål, i form af de i § 2 nævnte aktivitets- og oplevelsesmuligheder, forbedring af tilgængelighed i naturen, bevarelse og restaurering af historiske bygninger og mindesmærker samt andre foranstaltninger til fremme af ferieformål. Fonden kan desuden yde støtte til information om aktivitets- og oplevelsesmuligheder.</p>\r\n      <p class=\"ParagrafGruppeOverskrift\"><span id=\"Kap0_X3\">Vilkår</span></p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Støtte ydes efter ansøgning til Arbejdsmarkedets Feriefond, der i det enkelte tilfælde træffer afgørelse om vilkårene.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Støtte skal dog altid gøres betinget af, at Arbejdsmarkedets Feriefond har fuld indsigt i regnskabsmateriale m.v. vedrørende driften af de feriefaciliteter m.v., der er erhvervet eller opført for fondens midler, eller hvortil der ydes tilskud til driften.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Støtte til erhvervelse af arealer og til opførelse, ombygning og indretning af bygninger, der ikke ejes af den danske stat, kan kun ydes som lån. Lån til aktivitets- og oplevelsesmuligheder ydes under forudsætning af, at projektet også støttes af andre investorer i et ikke uvæsentligt omfang.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Støtte efter stk. 1 skal gøres betinget af, at fonden har fuld indsigt i enhver form for regnskabsmateriale m.v. for det pågældende byggeri.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Fonden skal ved gennemgang af det endelige reviderede regnskab for anvendelsen af en bevilling samt ved enhver á conto udbetaling sikre, at der foreligger fyldestgørende dokumentation for afholdte omkostninger m.v.</p>\r\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Hvis der gives støtte til institutioner eller organisationer, der udover kerneaktiviteten feriemuligheder for lønmodtagere også udbyder sideaktiviteter fx konference- og restaurationsfaciliteter, som er tilgængelige for andre end kerneaktivitetens brugere og som ikke er bortforpagtede på markedsmæssige vilkår, skal støtten gøres betinget af, at der føres selvstændige regnskaber for sideaktiviteterne i overensstemmelse med årsregnskabsloven, og at sideaktiviteterne drives på markedsvilkår, herunder markedsbestemt husleje for lokaler.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Ved forhåndstilsagn om støtte skal der tages forbehold for ændringer i grundlaget for fondens virksomhed, der besluttes af Folketinget (herunder Finansudvalget).</p>\r\n      <p class=\"ParagrafGruppeOverskrift\"><span id=\"Kap0_X4\">Midler</span></p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Arbejdsmarkedets Feriefonds midler består af renter og andet afkast af kapitalen, renteafkast fra FerieKonto, jf. ferielovens § 32, stk. 2 og § 34, samt beløb, som i medfør af ferieloven tilfalder fonden.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Under fondens midler hører endvidere den kapital, som fonden rådede over pr. 1. juli 1974. Denne kapital, der er anbragt i stats- og realkreditobligationer, skal forblive urørt. Der skal foretages genkøb af udtrukne obligationer (nominel værdi).</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Beskæftigelsesministeren kan dog under særlige omstændigheder godkende, at der af denne kapital ydes støtte i form af lån.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Fondens øvrige midler anbringes i stats- eller realkreditobligationer eller pengeinstitut.</p>\r\n      <p class=\"ParagrafGruppeOverskrift\"><span id=\"Kap0_X5\">Bestyrelse</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Beskæftigelsesministeren udpeger efter drøftelse med de i bestyrelsen repræsenterede organisationer bestyrelsens formand.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Bestyrelsen består herudover af 14 medlemmer, der udpeges af beskæftigelsesministeren efter indstilling af følgende myndigheder og organisationer:</p>\r\n      <p class=\"Tekst2\">\r\n        <div>1 repræsentant for Beskæftigelsesministeriet,</div>\r\n      </p>\r\n      <p class=\"Tekst2\">\r\n        <div>1 repræsentant for Miljøministeriet,</div>\r\n      </p>\r\n      <p class=\"Tekst2\">\r\n        <div>1 repræsentant for Økonomi- og Erhvervsministeriet,</div>\r\n      </p>\r\n      <p class=\"Tekst2\">\r\n        <div>1 repræsentant for Kulturministeriet,</div>\r\n      </p>\r\n      <p class=\"Tekst2\">\r\n        <div>4 repræsentanter for Landsorganisationen i Danmark,</div>\r\n      </p>\r\n      <p class=\"Tekst2\">\r\n        <div>1 repræsentant for Funktionærernes og Tjenestemændenes Fællesråd,</div>\r\n      </p>\r\n      <p class=\"Tekst2\">\r\n        <div>1 repræsentant for Akademikernes Centralorganisation,</div>\r\n      </p>\r\n      <p class=\"Tekst2\">\r\n        <div>1 repræsentant for Funktionærernes og Tjenestemændenes Fællesråd og Akademikernes Centralorganisation i fællesskab,</div>\r\n      </p>\r\n      <p class=\"Tekst2\">\r\n        <div>1 repræsentant for Ledernes Hovedorganisation,</div>\r\n      </p>\r\n      <p class=\"Tekst2\">\r\n        <div>1 repræsentant for Dansk Arbejdsgiverforening og</div>\r\n      </p>\r\n      <p class=\"Tekst2\">\r\n        <div>1 repræsentant for Sammenslutningen af Landbrugets Arbejdsgiverforeninger.</div>\r\n      </p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Beskæftigelsesministeriets repræsentant er stedfortræder for formanden i tilfælde af dennes forfald.</p>\r\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Bestyrelsen udpeges for 3 år ad gangen. Genbeskikkelse kan finde sted.</p>\r\n      <p class=\"Stk2\"><span class=\"StkNr\" id=\"Par10_Stk5\">Stk. 5.</span> Bestyrelsen fastsætter selv sin forretningsorden.</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bestyrelsen er beslutningsdygtig, når mindst 8 medlemmer, herunder formanden, eller - i dennes forfald - formandens stedfortræder, er til stede.</p>\r\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Alle beslutninger i bestyrelsen træffes ved simpelt flertal blandt de fremmødte. Står stemmerne lige, er formandens eller - i dennes forfald - formandens stedfortræders stemme afgørende.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Bestyrelsen kan nedsætte et forretningsudvalg til at forestå fondens daglige ledelse.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Formanden for bestyrelsen er forretningsudvalgets formand.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Arbejdsmarkedets Feriefond tegnes af formanden - eller i dennes forfald formandens stedfortræder - i forening med et andet bestyrelsesmedlem.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Arbejdsmarkedets Feriefond kan af sine midler afholde administrationsudgifter.</p>\r\n      <p class=\"ParagrafGruppeOverskrift\"><span id=\"Kap0_X6\">Regnskab og revision</span></p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Fondens regnskabsår er kalenderåret.</p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Det påhviler Arbejdsmarkedets Feriefond efter udløbet af hvert regnskabsår at aflægge driftsregnskab over det forløbne år med status pr. 31. december.</p>\r\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Regnskabet revideres af 2 revisorer, hvoraf mindst een skal være statsautoriseret revisor. Revisorerne vælges af bestyrelsen.</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> Et eksemplar af det reviderede årsregnskab med status sendes til beskæftigelsesministeren inden udgangen af maj måned i året efter regnskabsårets udløb.</p>\r\n      <p class=\"ParagrafGruppeOverskrift\"><span id=\"Kap0_X7\">Beretning</span></p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Det påhviler Arbejdsmarkedets Feriefond efter udløbet af hvert regnskabsår at udarbejde en beretning om fondens virksomhed i det forløbne år. Beretningen sendes til beskæftigelsesministeren inden udgangen af maj måned i året efter regnskabsårets udløb.</p>\r\n      <p class=\"ParagrafGruppeOverskrift\"><span id=\"Kap0_X8\">Andre bestemmelser</span></p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Ændringer i disse vedtægter kan foretages af beskæftigelsesministeren efter indstilling fra Arbejdsmarkedets Feriefond, eller i øvrigt efter at fonden har haft lejlighed til at afgive en udtalelse.</p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Bekendtgørelsen træder i kraft den 17. februar 2009. Samtidig ophæves bekendtgørelse nr. 126 af 25. februar 2003 om vedtægter for Arbejdsmarkedets Feriefond.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Arbejdsdirektoratet, den 12. februar 2009</I></P><P CLASS=SIGN1 ALIGN=\"CENTER\">Eje Juul Jakobsen</P><P CLASS=SIGN2 ALIGN=\"RIGHT\">/ Søren Balslev</P></FONT></DIV>",
    "isHistorical": true,
    "editorialNotes": [
        "www.adir.dk"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/02/2009"
        },
        {
            "displayName": "Accession",
            "displayValue": "B20090011105"
        },
        {
            "displayName": "Entydig dokumentidentifikation",
            "displayValue": "BE003238"
        },
        {
            "displayName": "Dato for førstegangsindlæggelse",
            "displayValue": "14/02/2009"
        },
        {
            "displayName": "Dato for indlæggelse",
            "displayValue": "14/02/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "111"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "12/02/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 07-966.9-0006"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}