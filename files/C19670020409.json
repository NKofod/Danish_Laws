{
    "id": 62211,
    "title": "Cirkulære om skattemæssig opgørelse af varelagre m.v. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 204 af 02/10/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om skattemæssig opgørelse af varelagre  \r\n\r\n m.v. (* 1) </H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder). </P>  \r\n\r\n<BR>  \r\n\r\n<P>Med skattedepartementets cirkulære nr. 105 af 21. juni 1967 er udsendt  \r\n\r\n eksemplarer af lov nr. 200 af 3. juni 1967 om skattemæssig opgørelse af  \r\n\r\n varelagre m.v. </P>  \r\n\r\n<P>Stedfundne drøftelser med statens ligningsdirektorat, Foreningen af  \r\n\r\n Statsautoriserede revisorer, Erhvervenes Skattesekretariat og Butikshandelens  \r\n\r\n Fællesråd har givet anledning til ændringer i punkt 1 og 2 i cirkulæret af  \r\n\r\n 21. juni 1967. Disse ændringer er indarbejdet i nærværende cirkulære, der i  \r\n\r\n sin helhed træder i stedet for cirkulæret af 21. juni 1967. </P>  \r\n\r\n<P>Varelagerloven af 3. juni 1967 afløser de regler, der tidligere for et år  \r\n\r\n ad gangen er fastsat ved bekendtgørelse, senest finansministeriets  \r\n\r\n bekendtgørelse nr. 127 af 5. april 1966  \r\n\r\n (&quot;varelagerbekendtgørelsen&quot;). Loven finder anvendelse ved indkomst-  \r\n\r\n og formueopgørelsen for skatteåret 1968-69 og følgende skatteår. </P>  \r\n\r\n<P>Bortset fra redaktionelle ændringer er der sket følgende ændringer i  \r\n\r\n forhold til varelagerbekendtgørelsen: </P>  \r\n\r\n<P CLASS=PUNKT> <B>1.</B> Ifølge lovens § 1, stk. 2, kan afgift, der kan  \r\n\r\n fradrages som indgående afgift ved opgørelsen af den skattepligtiges  \r\n\r\n afgiftstilsvar efter lov nr. 102 af 31. marts 1967 om almindelig  \r\n\r\n omsætningsafgift (merværdiafgiftsloven), ikke medregnes ved opgørelsen af  \r\n\r\n varelagerets værdi. Ifølge § 3, stk. 3, gælder det samme ved opgørelsen af  \r\n\r\n den købspris og den dagspris, der indgår i nedskrivningen på varepartier, der  \r\n\r\n er indkøbt på bindende kontrakt. </P>  \r\n\r\n<P>Bortset fra, at de omhandlede afgiftsbeløb ikke medregnes ved opgørelsen  \r\n\r\n af varelagerets værdi, vil skattelovgivningens almindelige regler finde  \r\n\r\n anvendelse med hensyn til merværdiafgiftens betydning for indtægter og  \r\n\r\n udgifter i forbindelse med varekøb og -salg. Det afhænger af den måde, hvorpå  \r\n\r\n den erhvervsdrivende har indrettet sin regnskabsføring vedrørende  \r\n\r\n merværdiafgiften, hvorledes der skal forholdes. </P>  \r\n\r\n<P>Fører den erhvervsdrivende merværdiafgiftsregnskabet således, at  \r\n\r\n driftsregnskabet ikke indeholder virksomhedens indgående eller udgående  \r\n\r\n afgift, berøres driftsregnskabet ikke af merværdiafgiftsregnskabet, og der  \r\n\r\n kan derfor bortses fra dette ved opgørelsen af den skattepligtige indkomst.  \r\n\r\n</P>  \r\n\r\n<P>Føres merværdiafgiftsregnskabet derimod således, at indgående og udgående  \r\n\r\n afgift indgår i driftsregnskabet, og er den medregnede udgående afgift større  \r\n\r\n end den medregnede indgående afgift, fratrækkes forskelsbeløbet i den  \r\n\r\n skattepligtige indkomst. Er den medregnede indgående afgift større end den  \r\n\r\n medregnede udgående afgift, tillægges forskelsbeløbet den skattepligtige  \r\n\r\n indkomst. </P>  \r\n\r\n<P>Nettogæld eller nettotilgodehavende ved regnskabsårets slutning ifølge  \r\n\r\n merværdiafgiftsregnskabet skal indgå i opgørelsen af den skattepligtige  \r\n\r\n formue. </P>  \r\n\r\n<P CLASS=PUNKT> <B>2.</B> Efter de hidtil gældende varelagerregler skulle den  \r\n\r\n engrosafgift, hvormed f.eks. en detailhandlers varekøb kan have været  \r\n\r\n belastet efter den hidtidige lov om almindelig omsætningsafgift, medregnes  \r\n\r\n ved opgørelsen af varelagerets værdi. Varelagerloven har principielt ikke  \r\n\r\n medført nogen ændring heri; men bestemmelserne i merværdiafgiftslovens § 44  \r\n\r\n om godtgørelse for engrosafgift medfører, at der ved kommende lageropgørelser  \r\n\r\n ikke skal medregnes noget engrosafgiftsbeløb. </P>  \r\n\r\n<P>Kravet på godtgørelse af engrosafgift skal medregnes ved opgørelsen af den  \r\n\r\n skattepligtige indkomst for det indkomstår, hvori den 3. juli 1967 ligger,  \r\n\r\n idet kravet ifølge merværdiafgiftslovens § 44 må anses for erhvervet på dette  \r\n\r\n tidspunkt. </P>  \r\n\r\n<P CLASS=PUNKT> <B>3.</B> Den højeste tilladte procent for nedskrivning på  \r\n\r\n varelagre, der ved indkomstopgørelsen for skatteåret 1967-68 var 30,  \r\n\r\n nedsættes ifølge lovens § 1, stk. 4, således for de følgende skatteår: </P>  \r\n\r\n<PRE>  \r\n\r\n Skatteår  \r\n\r\n 1968-69 ..................  28 pct.  \r\n\r\n 1969-70 ..................  26  \r\n\r\n 1970-71 ..................  24  \r\n\r\n 1971-72 ..................  22  \r\n\r\n 1972-73 ..................  20  \r\n\r\n 1973-74 ..................  18  \r\n\r\n 1974-75 ..................  16  \r\n\r\n 1975-76 ..................  14  \r\n\r\n 1976-77 ..................  12  \r\n\r\n 1977-78 og flg. skatteår .  10  \r\n\r\n</PRE>  \r\n\r\n<P CLASS=PUNKT> <B>4.</B> Adgangen til at nedskrive skattefrit på  \r\n\r\n varepartier, der er indkøbt på bindende kontrakt, afvikles ifølge lovens § 3,  \r\n\r\n stk. 1-2, gradvis, således at denne nedskrivningsadgang ophører helt fra og  \r\n\r\n med skatteåret 1973-74. I afviklingsperioden kan nedskrivning foretages med  \r\n\r\n det beløb, hvormed den aftalte købspris måtte overstige dagsprisen, efter at  \r\n\r\n denne er nedsat med: </P>  \r\n\r\n<PRE>  \r\n\r\n Skatteår  \r\n\r\n 1968-69 ..................  25 pct.  \r\n\r\n 1969-70 ..................  20  \r\n\r\n 1970-71 ..................  15  \r\n\r\n 1971-72 ..................  10  \r\n\r\n 1972-73 ..................   5  \r\n\r\n</PRE>  \r\n\r\n<P CLASS=PUNKT> <B>5.</B> Ifølge lovens § 8, ophæves § 14, nr. 4, i  \r\n\r\n statsskatteloven (lov nr. 149 af 10. april 1922) med virkning fra og med  \r\n\r\n skatteåret 1968-69. For varer, der omfattes af varelagerloven, afløses  \r\n\r\n statsskattelovens regel om værdiansættelsen af formueskattepligtige  \r\n\r\n løsøregenstande af denne lov. For andre formueskattepligtige løsøregenstande  \r\n\r\n afløses statsskattelovens regel af bestemmelserne i ligningslovens § 18A.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 2. oktober  \r\n\r\n 1967. </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1967"
        },
        {
            "displayName": "Accession",
            "displayValue": "C19670020409"
        },
        {
            "displayName": "Entydig dokumentidentifikation",
            "displayValue": "CM021197"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "204"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "02/10/1967"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "De lignende myndigheder"
        },
        {
            "displayName": "Ressortministeriets journalnummer",
            "displayValue": "Finansmin. Skd. 2. kt. j. nr. 1824-1967"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}