{
    "id": 122154,
    "title": "Bekendtgørelse om Nævnet for Fremme af Debat og Oplysning om Europa",
    "documentTypeId": "60",
    "isSagsforlobPeriodValid": true,
    "shortName": "BEK nr 1087 af 18/11/2008",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om Nævnet for Fremme af Debat og Oplysning om Europa</p>\r\n<p class=\"Indledning2\">I medfør af tekstanmærkning nr. 126 ad finanslov 2008 § 20.71.41. om fremme af debat og oplysning i Danmark om Europa, herunder udvikling af deltagelsesdemokrati, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Nævnet for Fremme af Debat og Oplysning om Europa (nævnet) er en del af den offentlige forvaltning og består af fem medlemmer, der beskikkes af undervisningsministeren efter indstilling fra de fem partier med flest mandater i Folketinget.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Undervisningsministeren udpeger formanden blandt medlemmerne. Nævnet vælger en næstformand blandt medlemmerne.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Fratræder et medlem sit hverv, beskikker undervisningsministeren et nyt medlem.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Nævnets medlemmer kan genbeskikkes.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Der ydes formanden og nævnets øvrige medlemmer vederlag samt godtgørelse for befordringsudgifter i forbindelse med deltagelse i nævnets møder efter reglerne i Finansministeriets cirkulære om særskilt vederlag m.v.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Nævnet er beslutningsdygtigt, når formanden eller i dennes forfald næstformanden og to andre medlemmer er til stede.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Nævnet træffer beslutning ved simpel stemmeflerhed.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Nævnets beslutninger optages i et referat, der underskrives af de på mødet tilstedeværende nævnsmedlemmer. De øvrige medlemmer orienteres om de trufne beslutninger. Oplysninger om konstateret inhabilitet optages tillige i referatet.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Nævnet fastsætter en forretningsorden for sit virke.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Nævnet offentliggør på nævnets hjemmeside, www.europa-naevnet.dk, oplysninger om ansøgningsrunder og meddelte tilsagn om tilskud. Endvidere offentliggøres på hjemmesiden ansøgernes rapporter om de gennemførte initiativer, som nævnet har givet tilskud til.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Nævnet sekretariatsbetjenes af Undervisningsministeriet. Nævnet kan dog beslutte, at sekretariatsopgaverne i stedet varetages af en privat person, virksomhed, organisation eller forening eller en offentlig institution, jf. dog stk. 2-4.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Sekretariatsbetjeningen kan ikke varetages af</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> virksomheder, organisationer eller foreninger m.v. med tilknytning til nævnets medlemmer,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> personer, der er ansat hos eller har lignende tilknytning til nævnets medlemmer,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num3\">3)</span> personer, der er ansat hos eller har lignende tilknytning til partier eller bevægelser, der er indvalgt i Folketinget eller Europa-Parlamentet, eller</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num4\">4)</span> personer, der er ansat hos eller har lignende tilknytning til landsdækkende organisationer, der har debat og oplysning om Europa som hovedformål eller som en del af deres aktiviteter.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Oprettelse af stillinger til ansættelse i eget sekretariat sker efter Undervisningsministeriets godkendelse. Aflønningen m.v. af personalet sker efter de for statens personale gældende regler. Vilkår for aflønning m.v. af en daglig leder skal godkendes af Undervisningsministeriet. Ved uansøgt afskedigelse af personale skal nævnet indhente Undervisningsministeriets forudgående godkendelse.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Nævnet skal inden indgåelse af en aftale med en privat person, virksomhed, organisation eller forening om varetagelse af sekretariatsopgaver for nævnet afholde udbud efter reglerne i Finansministeriets cirkulære om udbud og udfordring af statslige drifts- og anlægsopgaver.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Nævnet er omfattet af de statslige budget- og bevillingsregler, jf. Finansministeriets budgetvejledning.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Nævnet udarbejder en regnskabsinstruks. Instruksen underskrives af nævnets medlemmer og sendes til Undervisningsministeriet og Rigsrevisionen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Nævnet udarbejder et driftsbudget for finansåret med budgetoverslagsår, der skal godkendes af Undervisningsministeriet.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Nævnets regnskabsår er kalenderåret.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Regnskabet underskrives af alle medlemmer af nævnet og sendes inden den 1. maj efter regnskabsårets afslutning til Undervisningsministeriet og Rigsrevisionen. Samtidig hermed afgiver nævnet en beretning over nævnets virksomhed i regnskabsåret, herunder om fordeling af bevillingen.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Nævnets regnskab revideres af Rigsrevisionen i henhold til § 2, stk. 1, nr. 2, i lov om revisionen af statens regnskaber.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Regnskabet skal omfatte resultatopgørelse og balance.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Efter Undervisningsministeriets anvisninger sendes regnskabet til Undervisningsministeriet i elektronisk form i et af ministeriet fastlagt format.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. december 2008.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Bekendtgørelse nr. 229 af 4. april 2005 om Nævnet for Fremme af Debat og Oplysning om Europa ophæves, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Den i stk. 2 nævnte bekendtgørelse finder fortsat anvendelse for nævnets regnskabsaflæggelse for regnskabsårene 2005-2008.</p><div class=\"Givet\" id=\"Givet\"><p class=\"Givet\" align=\"center\">Undervisningsministeriet, den 18. november 2008</p><p class=\"Sign1\" align=\"center\">Bertel Haarder</p><p class=\"Sign2\" align=\"right\">/ Susanne Sehestedt Clausen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/11/2008"
        },
        {
            "displayName": "Accession",
            "displayValue": "B20080108705"
        },
        {
            "displayName": "Entydig dokumentidentifikation",
            "displayValue": "AT003560"
        },
        {
            "displayName": "Dato for førstegangsindlæggelse",
            "displayValue": "20/11/2008"
        },
        {
            "displayName": "Dato for indlæggelse",
            "displayValue": "24/05/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1087"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "18/11/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Nævnet vedrørende EU-oplysning"
        },
        {
            "displayName": "Ressortministeriets journalnummer",
            "displayValue": "Undervisningsmin., j.nr. 138.60C.221"
        },
        {
            "displayName": "Stikord",
            "displayValue": "EU-Nævnet, puljer"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}