{
    "id": 109640,
    "title": "1997 BTL 7   BETÆNKNING OVER FORSLAG TIL LOV OM ÆNDRING AF LOV OM REGULERING AF   FISKERIET (FARTØJSTILLADELSER, KONTROL OG STRAFFEBESTEMMELSER)    NR L 7 1997-98. 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/2 BTL 7",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 7 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om regulering af  \r\n\r\n fiskeriet (Fartøjstilladelser, kontrol og straffebestemmelser) <BR>  \r\n\r\n Nr L 7 1997-98. 2. samling </P>  \r\n\r\n<P></P>  \r\n\r\n<P>Afgivet af Udvalget for Fødevarer, Landbrug og Fiskeri </P>  \r\n\r\n<P></P>  \r\n\r\n<P>Afgivet: 19980429 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til fødevareministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Danmarks Fiskeriforening, </P>  \r\n\r\n<P>Landsforbundet Danske Lystfiskere, </P>  \r\n\r\n<P>Notfiskernes Producentorganisation og </P>  \r\n\r\n<P>Skagen Fiskernes Producent Organisation. </P>  \r\n\r\n<P>Nogle af henvendelserne til udvalget og fødevareministerens kommentarer  \r\n\r\n hertil er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af Dansk  \r\n\r\n Folkepartis og Enhedslistens medlemmer) lovforslaget til <I> vedtagelse  \r\n\r\n uændret.</I>  </P>  \r\n\r\n<P>Flertallet noterer sig, at fødevareministeren i sine kommentarer til nogle  \r\n\r\n af henvendelserne til udvalget (besvarelsen af spørgsmål 5 og 9) anerkender  \r\n\r\n producentorganisationernes betydning i relation til reguleringen af fiskeriet  \r\n\r\n i Danmark og tilkendegiver, at udvalgsstrukturerne på fiskeriområdet generelt  \r\n\r\n set vil blive taget op i forbindelse med udarbejdelsen af en samlet  \r\n\r\n fiskerilov i folketingsåret 199899, og at producentorganisationernes ønske om  \r\n\r\n optagelse i § 9udvalget bør drøftes i den forbindelse. </P>  \r\n\r\n<P>Et <I>mindretal</I> (Dansk Folkepartis medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Et <I>andet mindretal</I> (Enhedslistens medlem af udvalget) vil redegøre  \r\n\r\n for sin stilling til lovforslaget ved 2. behandling. </P>  \r\n\r\n<P> <I>Erling Christensen (S) Hugo Sørensen (S) Erik Mortensen (S) Margot  \r\n\r\n Torp (S) Jørn Jespersen (SF)</I> fmd. <I>Kristen Touborg (SF) Annie Lunde  \r\n\r\n Hansen (CD) Vibeke Peschardt (RV) Keld Albrechtsen (EL) Christian Mejdahl (V)  \r\n\r\n Jens Kirk (V) Mariann Fischer Boel (V) Peter Hansen-Nord (V) Lene Espersen  \r\n\r\n (KF)</I> nfmd. <I>Henning Grove (KF) Christian H. Hansen (DF) Ole M. Nielsen  \r\n\r\n (KRF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P> <B>Bilag</B>  </P>  \r\n\r\n<P> <B>Henvendelserne fra Notfiskernes Producentorganisation og Skagen  \r\n\r\n Fiskernes Producent Organisation til udvalget og fødevareministerens  \r\n\r\n kommentarer hertil</B>  </P>  \r\n\r\n<P> <B>Skagen Fiskernes Producent Organisation</B>  </P>  \r\n\r\n<P>Havnevagtvej 5 </P>  \r\n\r\n<P>DK-9990 Skagen </P>  \r\n\r\n<P>Tlf. 98 44 13 83 - Telefax 98 44 59 21 </P>  \r\n\r\n<P>Skagen, den 17. april 1998 </P>  \r\n\r\n<P>Udvalget for Fødevarer, Landbrug og Fiskeri </P>  \r\n\r\n<P>Folketinget </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P> <I>Vedr.: Lov om ændring af lov om regulering af fiskeriet (Lovforslag  \r\n\r\n nr. L 7):</I>  </P>  \r\n\r\n<P>De tre danske producentorganisationer har gentagne gange påpeget over for  \r\n\r\n ministeriet, at vi finder det utilfredsstillende, at vi i fællesskab skal  \r\n\r\n udpege en fælles repræsentant til udvalg i ministeriet. Vi finder det dermed  \r\n\r\n passende at henvende os, da vi har erfaret, at ovennævnte lov er til revision  \r\n\r\n i Folketinget, og idet vi af lovforslagets § 1, stk. 13 (angående lovens § 9,  \r\n\r\n stk. 1) kan se, at der ikke er taget højde for vores indsigelser. </P>  \r\n\r\n<P>Vores utilfredshed er først og fremmest foranlediget af, at  \r\n\r\n producentorganisationerne er de eneste anerkendte fiskeriorganisationer, og  \r\n\r\n at producentorganisationernes formål, i henhold til Rådets forordning (EØF)  \r\n\r\n Nr. 3759/92, artikel 4, stk. 1, andet afsnit, er: &#187;at træffe  \r\n\r\n foranstaltninger, der er egnede til at sikre en rationel udøvelse af  \r\n\r\n fiskeriet og en forbedring af salgsvilkårene for deres varer. Disse  \r\n\r\n foranstaltninger, der særlig skal fremme gennemførelse af  \r\n\r\n<I>fangstplaner,</I> koncentration af udbudet og regulering af priserne  \r\n\r\n ...&#171;. Producentorganisationerne er således, i EU-regi, tildelt en  \r\n\r\n væsentlig rolle i reguleringen af fiskeriet. </P>  \r\n\r\n<P>I Danmark har man valgt, at reguleringen foregår centralt via det  \r\n\r\n rådgivende reguleringsudvalg (§ 9-udvalget). Som det er nu, hvor ikke alle  \r\n\r\n producentorganisationer er repræsenteret i udvalget, har alle  \r\n\r\n producentorganisationer ikke mulighed for at gøre deres indflydelse gældende  \r\n\r\n på planlægningen af fiskeriet. Vi hindres dermed i at opfylde vores mål. </P>  \r\n\r\n<P>I januar 1996 forudså ministeriet, at udtagssituationen for torsk ville  \r\n\r\n blive katastrofal. Ministeriet forlangte derfor, at producentorganisationerne  \r\n\r\n skulle udarbejde produktionsplaner for torsk, og at ministeriet: &#187;ville  \r\n\r\n understøtte produktionsplaner udarbejdet af producentorganisationerne med en  \r\n\r\n national regulering, der vil gælde for alle torskefiskere&#171;. Spørgsmålet  \r\n\r\n er derfor, hvorfor kan de 3 producentorganisationer så ikke være med til en  \r\n\r\n kontinuerlig regulering af hele det danske fiskeri? </P>  \r\n\r\n<P>Vi vil derfor bede Folketinget om at udvirke, at hver af de 3  \r\n\r\n producentorganisationer bliver repræsenteret i Reguleringsudvalget (§  \r\n\r\n 9-udvalget), og at hver producentorganisation stiller med egen suppleant for  \r\n\r\n at sikre kontinuiteten. Det vil medføre, at udvalget skal øges med 2  \r\n\r\n medlemmer, man det kan betragtes som en engangsforeteelse, idet kravene til  \r\n\r\n anerkendelse af fiskeriets producentorganisationer blev skærpet kraftigt ved  \r\n\r\n den sidste revision af gennemførelsesbestemmelsen til forordningen, og det  \r\n\r\n forventes dermed ikke, at der vil blive godkendt flere  \r\n\r\n producentorganisationer i Danmark. </P>  \r\n\r\n<P> <I>Med venlig hilsen</I>  </P>  \r\n\r\n<P>Notfiskernes Producentorganisation Skagen Fiskernes Producent Organisation  \r\n\r\n</P>  \r\n\r\n<P> <B>Skagen Fiskernes Producent Organisation</B>  </P>  \r\n\r\n<P>Havnevagtvej 5 </P>  \r\n\r\n<P>DK-9990 Skagen </P>  \r\n\r\n<P>Tlf. 98 44 13 83 - Telefax 98 44 59 21 </P>  \r\n\r\n<P>Skagen, den 24. april 1998 </P>  \r\n\r\n<P>Udvalget for Fødevarer, Landbrug og Fiskeri </P>  \r\n\r\n<P>Folketinget </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P> <I>Vedr.: Lov om ændring af lov om regulering af fiskeriet (Lovforslag  \r\n\r\n nr. L 7):</I>  </P>  \r\n\r\n<P>I fortsættelse af vores brev af 17. april er der nogle få punkter, som vi  \r\n\r\n føler behov for at klargøre helt, idet vi har erfaret, at Danmarks  \r\n\r\n Fiskeriforening i deputation har udtalt sig imod vores forslag om en  \r\n\r\n udvidelse af det rådgivende udvalg. </P>  \r\n\r\n<P>1. P.O.'erne er hjørnestenen i den del af den Fælles Fiskeripolitik, der  \r\n\r\n udgøres af Markedspolitikken. Men en betingelse for, at EU vil støtte  \r\n\r\n P.O.'ernes aktiviteter, er, at P.O.'erne påtager sig visse opgaver. Bl.a.  \r\n\r\n<I>skal</I> P.O.'erne træffe foranstaltninger, der sikrer en rationel  \r\n\r\n udøvelse af fiskeriet. Og disse foranstaltninger skal bl.a. omfatte  \r\n\r\n fangstplaner. I Danmark postulerer vi over for Kommissionen, at  \r\n\r\n Grundforordningens krav til P.O.'erne opfyldes igennem Reguleringsudvalgets  \r\n\r\n arbejde. </P>  \r\n\r\n<P>Og kun derfor kan P.O.'erne modtage økonomisk støtte til at gennemføre  \r\n\r\n markedsregulerende tiltag. </P>  \r\n\r\n<P>2. Der findes i Danmark 3 P.O.'er. Kravene til oprettelse af P.O.'er er i  \r\n\r\n dag skærpet så meget, at kun hvis et stort antal fiskere sluttede sig sammen,  \r\n\r\n ville det være muligt at starte en ny P.O. Det er derfor ganske utænkeligt,  \r\n\r\n at der vil blive flere end de eksisterende 3 P.O.'er. </P>  \r\n\r\n<P>3. Producentorganisationerne er <I>anerkendte</I> af Fødevareministeriet.  \r\n\r\n EU kræver, at de relevante nationale myndigheder vurderer, om en ny  \r\n\r\n producentorganisation opfylder de krav, som EU stiller. Kun hvis det er  \r\n\r\n tilfældet, må ministeriet meddele anerkendelse. Og P.O.'erne skal årligt  \r\n\r\n fremsende regnskaber til godkendelse, ligesom eventuelle ændringer af  \r\n\r\n vedtægterne skal godkendes af ministeriet. </P>  \r\n\r\n<P>I modsætning hertil står alle de øvrige interesseorganisationer, der  \r\n\r\n allerede <I>har</I> plads i Reguleringsudvalget, men som ikke er anerkendte  \r\n\r\n af ministeriet. </P>  \r\n\r\n<P>Hvis ikke ministeren skulle modtage rådgivning fra de anerkendte  \r\n\r\n organisationer - hvorfor så fra de andre? </P>  \r\n\r\n<P>4. Danske Fiskeres P.O. er en organisation, der blev oprettet, da Danmark  \r\n\r\n tilsluttede sig EF. Organisationen har siden sin start været meget stærkt  \r\n\r\n knyttet fiskeriforeningernes hovedorganisation (tidligere Danmarks  \r\n\r\n Havfiskeriforening og Dansk Fiskeriforening - nu: Danmarks Fiskeriforening).  \r\n\r\n Det har således altid været Hovedorganisationerne, der valgte bestyrelsen i  \r\n\r\n Danske Fiskeres P.O. Medlemmerne af P.O.'en har således ingen direkte adgang  \r\n\r\n til at vælge bestyrelse. Resultatet er, at hovedparten af Danske Fiskeres  \r\n\r\n P.O.'s bestyrelse er gengangere fra Fiskeriforeningens bestyrelse. </P>  \r\n\r\n<P>Notfiskernes P.O. og Skagen Fiskernes P.O. er dannet af fiskere, der i sin  \r\n\r\n tid (1984) i utilfredshed med forholdene i Danske Fiskeres P.O. meldte sig ud  \r\n\r\n og dannede egne P.O.'er. Dette har siden været en anstødssten for  \r\n\r\n Fiskeriforeningen. </P>  \r\n\r\n<P>5. Senest i forbindelse med nedsættelse af en arbejdsgruppe under  \r\n\r\n Reguleringsudvalget blev P.O.'erne tildelt en plads i forening. Også ved den  \r\n\r\n lejlighed blev det forsøgt at opnå enighed om repræsentation, men <I>alle</I>  \r\n\r\n 3 P.O.'er var enige om, at det ikke var muligt, hvorfor der blev fremsat  \r\n\r\n individuelle indstillinger. </P>  \r\n\r\n<P>Danske Fiskeres P.O. blev derfor naturligvis tilbudt at være  \r\n\r\n medunderskriver på henvendelsen af 17. april, men de ønskede ikke at deltage.  \r\n\r\n</P>  \r\n\r\n<P>På vegne af Notfiskernes Producentorganisation og Skagen Fiskernes  \r\n\r\n Producent Organisation </P>  \r\n\r\n<P> <I>Jette Knudsen</I>  </P>  \r\n\r\n<P> <I>Spørgsmål 5:</I>  </P>  \r\n\r\n<P>Ministeren bedes kommentere henvendelsen af 17. april 1998 fra Fiskernes  \r\n\r\n Producent Organisation, Skagen, vedrørende bemærkninger til L 7, jf. L 7 -  \r\n\r\n bilag 5. </P>  \r\n\r\n<P> <I>Svar:</I>  </P>  \r\n\r\n<P>Det er rigtigt, at man i Danmark gennemfører fiskerireguleringen på  \r\n\r\n baggrund af den rådgivning, der ydes i reguleringsudvalget. </P>  \r\n\r\n<P>Selv om reguleringsloven formelt set tildeler producentorganisationerne i  \r\n\r\n Danmark een fælles plads i udvalget, er der i praksis tale om, at  \r\n\r\n producentorganisationerne er repræsenteret på udvalgets møder med 2  \r\n\r\n repræsentanter, idet også Notfiskernes Producentorganisation deltager. Denne  \r\n\r\n yderligere repræsentation finder sted på baggrund af en aftale i udvalget om  \r\n\r\n at lade suppleanter møde i udvalget. Producentorganisationerne har således i  \r\n\r\n praksis mulighed for at opnå indflydelse på den rådgivning, der ydes omkring  \r\n\r\n reguleringen af fiskeriet i Danmark. </P>  \r\n\r\n<P>Det har i Danmark ikke været benyttet at uddelegere ansvar for  \r\n\r\n fangstplaner til producentorganisationerne. </P>  \r\n\r\n<P>Jeg kan bekræfte, at Fødevareministeriet i januar 1996 anmodede  \r\n\r\n producentorganisationerne om at medvirke til udarbejdelsen af en  \r\n\r\n produktionsplan i et konkret tilfælde som supplement til den regulering af  \r\n\r\n fiskeriet, der ellers normalt foregår på baggrund af rådgivning fra  \r\n\r\n reguleringsudvalget. Dette blev dog ikke gennemført. </P>  \r\n\r\n<P>Med hensyn til producentorganisationernes ønske om deltagelse i  \r\n\r\n reguleringsudvalget med 3 permanente medlemmer skal det bemærkes, at hvis der  \r\n\r\n tildeles hver af de eksisterende producentorganisationer en plads i udvalget,  \r\n\r\n vil der være tale om en forholdsmæssig større repræsentation af  \r\n\r\n producentorganisationerne i forhold til de øvrige organisationers  \r\n\r\n repræsentation i udvalget. </P>  \r\n\r\n<P>I øvrigt kan jeg oplyse, at udvalgsstrukturerne vil være centrale i  \r\n\r\n forbindelse med den samlede fiskerilov, som jeg planlægger at fremlægge  \r\n\r\n forslag om i folketingssamlingen 1998-99. </P>  \r\n\r\n<P>Overvejelser om ændring i repræsentationen fra producentorganisationerne i  \r\n\r\n de rådgivende organer bør indgå i disse samlede overvejelser og ikke  \r\n\r\n foretages på nuværende tidspunkt. </P>  \r\n\r\n<P> <I>Spørgsmål 9:</I>  </P>  \r\n\r\n<P>Ministeren bedes kommentere henvendelsen af 24. april 1998 vedrørende lov  \r\n\r\n om ændring af lov om regulering af fiskeriet, jf. L 7 - bilag 12. </P>  \r\n\r\n<P> <I>Svar:</I>  </P>  \r\n\r\n<P>Indledningsvis vil jeg gerne henvise til mit svar på spørgsmål 5 (L 7 -  \r\n\r\n bilag 7), hvori jeg kommenterer en fælles henvendelse af 17. april 1998 fra  \r\n\r\n Skagen Fiskernes Producent Organisation og Notfiskernes  \r\n\r\n Producentorganisation, som bl.a. indeholder et ønske om særskilt optagelse af  \r\n\r\n de 3 eksisterende producentorganisationer i reguleringsudvalget. </P>  \r\n\r\n<P>I mit svar gjorde jeg opmærksom på, at udvalgsstrukturerne på  \r\n\r\n fiskeriområdet generelt set vil blive taget op til overvejelse i forbindelse  \r\n\r\n med udarbejdelsen af en samlet fiskerilov, som forventes fremsat for  \r\n\r\n Folketinget i samlingen 1998-99, og at jeg derfor finder, at  \r\n\r\n producentorganisationernes ønske bør drøftes i den forbindelse. </P>  \r\n\r\n<P>Med hensyn til de forskellige punkter fremført af  \r\n\r\n producentorganisationerne er det korrekt, at producentorganisationerne udgør  \r\n\r\n en væsentlig del af EU's markedsordning og har bl.a. til opgave at  \r\n\r\n tilrettelægge en rationel udnyttelse af fangsterne som led i  \r\n\r\n markedstilpasningen. </P>  \r\n\r\n<P>Endvidere kan det bekræftes, at der ifølge EU-regelsættet stilles store  \r\n\r\n krav til at kunne blive anerkendt som producentorganisation. Der er i den  \r\n\r\n forbindelse mulighed for, at medlemsstaterne kan prioritere imellem en række  \r\n\r\n nærmere angivne kriterier. I Danmark lægges der vægt på, at den  \r\n\r\n producentorganisation, som søger anerkendelse, afsætter mindst 30 pct. af den  \r\n\r\n samlede produktion i en havn eller et større marked i et givent område. </P>  \r\n\r\n<P>Kravet om anerkendelse følger af EU-regelsættet og hænger sammen med, at  \r\n\r\n anerkendte producentorganisationer bl.a. modtager EU-tilskud i form af  \r\n\r\n tilbagebetalinger. </P>  \r\n\r\n<P>I Danmark har vi en lang tradition for at anvende Reguleringsudvalget som  \r\n\r\n det forum, hvor den overordnede reguleringsmæssige ramme bliver fastlagt.  \r\n\r\n Herved sikres en generel kontakt til brede kredse af fiskerierhvervet. </P>  \r\n\r\n<P>Med hensyn til deltagelsen i den arbejdsgruppe, som er blevet nedsat under  \r\n\r\n Reguleringsudvalget, som har til opgave generelt at vurdere det gældende  \r\n\r\n regelgrundlag for reguleringen, kan det oplyses, at producentorganisationerne  \r\n\r\n deltager med 2 repræsentanter. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 7",
            "stateLabel": "Vedtaget",
            "references": [
                {
                    "shortName": "1997/2 LSF 7",
                    "title": "1997 LSF 7   FORSLAG TIL LOV OM ÆNDRING AF LOV OM REGULERING AF FISKERIET   (FARTØJSTILLADELSER, KONTROL- OG STRAFFEBESTEMMELSER) ",
                    "presentationName": "Lovforslag som fremsat",
                    "documentTypeId": 400,
                    "documentId": 111107,
                    "eliUri": "/eli/ft/199722K00007",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L7.htm"
                },
                {
                    "shortName": "1997/2 BTL 7",
                    "title": "1997 BTL 7   BETÆNKNING OVER FORSLAG TIL LOV OM ÆNDRING AF LOV OM REGULERING AF   FISKERIET (FARTØJSTILLADELSER, KONTROL OG STRAFFEBESTEMMELSER)    NR L 7 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 109640,
                    "eliUri": "/eli/ft/199724K00007",
                    "externalLink": ""
                },
                {
                    "shortName": "LOV nr 313 af 03/06/1998",
                    "title": "Lov om ændring af lov om regulering af fiskeriet (Fartøjstilladelser, kontrol- og straffebestemmelser)",
                    "presentationName": "Ændringslov",
                    "documentTypeId": 20,
                    "documentId": 87346,
                    "eliUri": "/eli/lta/1998/313",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/05/1998"
        },
        {
            "displayName": "Accession",
            "displayValue": "199724K00007"
        },
        {
            "displayName": "Entydig dokumentidentifikation",
            "displayValue": "CL008525"
        },
        {
            "displayName": "Dato for førstegangsindlæggelse",
            "displayValue": "11/05/1998"
        },
        {
            "displayName": "Dato for indlæggelse",
            "displayValue": "11/05/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "7"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}