{
    "id": 229578,
    "title": "Forslag til folketingsbeslutning om hjælp frem for straf til stofbrugere",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 145",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. marts 2022 af Karina Lorentzen Dehnhardt (SF), Trine Torp (SF) og Carl Valentin (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om hjælp frem for straf til stofbrugere</p>\r\n<p class=\"NormalInd\">Folketinget pålægger regeringen i indeværende folketingssamling og inden udgangen af 2022 at igangsætte et lovforberedende arbejde, som skal munde ud i et lovforslag, der styrker indsatsen mod stofbrug og afhængighed gennem social- og sundhedsfaglig intervention frem for straf til stofbrugere.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Stofmisbrug og narkotikarelaterede skader udgør et problem i Danmark, som vi gennem et halvt århundredes kriminalisering ikke har formået at håndtere. Stofbrug og afhængighed kan være forbundet med store sociale og sundhedsmæssige skadevirkninger både for den enkelte stofbruger og for samfundet. Særlig kan fremhæves, at vi i Danmark har en kontinuerlig høj dødelighed, hvor 250 stofbrugere hvert år mister livet (»Narkotikasituationen i Danmark – delrapport 4«, Sundhedsstyrelsen, juli 2021).</p>\r\n<p class=\"NormalInd\">Ifølge Sundhedsstyrelsens seneste skøn har mere end 80.000 danskere et højrisikoforbrug af stoffer (»Narkotikasituationen i Danmark – delrapport 2«, Sundhedsstyrelsen, september 2019). Men kun en fjerdedel af disse er indskrevet i stofmisbrugsbehandling, svarende til 19.200 personer i 2018 (»Narkosituationen i Danmark – delrapport 3«, Sundhedsstyrelsen, juli 2020). Derfor er der brug for at gøre mere.</p>\r\n<p class=\"NormalInd\">Hidtil har man forsøgt at sætte ind med straf mod stofmisbrugerne. F.eks. blev der i 2004 indført nultolerance, så besiddelse af stoffer til eget brug straffes med mindst en bøde (Lov nr. 445 af 9. juni 2004 om ændring af lov om euforiserende stoffer og straffuldbyrdelsesloven (Skærpet indsats mod narko m.v.)). 3 år efter blev bøderne skærpet betydeligt med en firdobling (Lov nr. 526 af 6. juni 2007 om ændring af lov om euforiserende stoffer (Højere bøder i narkosager)).</p>\r\n<p class=\"NormalInd\">Strafskærpelserne har imidlertid ikke nedbragt brugen af stoffer i samfundet. Sundhedsstyrelsens løbende estimater har vist, at antallet af personer med et stofmisbrug steg betydeligt i samme periode (»Narkotikasituationen i Danmark 2017«, Sundhedsstyrelsen, november 2017).</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Effektiv intervention fremfor straf</span>\r\n</p>\r\n<p class=\"NormalInd\">Med forslaget ønsker forslagsstillerne at ændre tilgangen fra straf til indsatser, der virker. Konkret foreslås det, at stofbrugere, der stoppes af politiet med stof til eget brug, henvises til et fagligt udvalg efter portugisisk forbillede (se f.eks. artiklen i Kristeligt Dagblad den 22. maj 2021 »For 20 år siden døde narkomanerne i Portugals gader. I dag får de hjælp til at styre deres misbrug«). I det faglige udvalg foretager fagpersoner en vurdering af stofbrugets karakter og eventuelle behov for social- eller sundhedsfaglig opfølgning i dialog med stofbrugeren. Formålet med interventionen er at give stofbrugeren klar og direkte besked om risici ved fortsat stofbrug og oplyse om behandlingsmuligheder og andre relevante tilbud.</p>\r\n<p class=\"NormalInd\">Forudsætningen for at kunne have en åben social- og sundhedsfaglig dialog med stofbrugeren om brugen af stoffer og eventuelle bagvedliggende problemer er, at den strafbaserede tilgang ophæves. Forslaget indebærer derfor også en afkriminalisering af besiddelse af euforiserende stoffer til eget brug.</p>\r\n<p class=\"NormalInd\">I dag vil stofbrugerens møde med politiet typisk medføre, at vedkommende efter en måned eller mere modtager en bøde i sin e-Boks. Der vil normalt ikke blive iværksat nogen indsats over for hverken stofbruget eller eventuelle bagvedliggende udfordringer.</p>\r\n<p class=\"NormalInd\">Den foreslåede ændring indebærer derfor en mere resolut og målrettet indsats end i dag. I Portugal skal stofbrugeren møde op allerede førstkommende hverdag efter henvisningen fra politiet. Opfølgningen sker således inden for blot 72 timer.</p>\r\n<p class=\"NormalInd\">Det er afgørende, at den hurtige intervention opleves som et oprigtigt udtryk for samfundets omsorg, bekymring og ønske om at hjælpe stofbrugeren. Udvalget skal derfor være bemandet af specialiseret sundheds- og socialfagligt personale, som med det samme kan iværksætte den hjælp, der findes behov for.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Politiets rolle</span>\r\n</p>\r\n<p class=\"NormalInd\">Det vil med forslaget fortsat være politiets opgave at afdække og skride ind over for besiddelse af euforiserende stoffer. Politiet foretager allerede i dag en vurdering af, om besiddelsen er til eget brug eller til salg. For politiet vil forskellen derfor blot være, at stofbrugeren fremadrettet skal henvises til den social- og sundhedsfaglige intervention i fagudvalget, frem for at der indledes en straffesag mod vedkommende. Indsatsen over for salg og indsmugling osv. af euforiserende stoffer påvirkes derved ikke med forslaget.</p>\r\n<p class=\"NormalInd\">Forslagsstillerne bemærker, at politiet allerede forsøger sig med lignende tilgange. Det forekommer oplagt, at regeringen inddrager erfaringer fra Københavns Vestegns Politis projekt »Fra lommevending til behandling«, som i 2020 var nomineret til Den Kriminalpræventive Pris.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Forventede konsekvenser</span>\r\n</p>\r\n<p class=\"NormalInd\">Forslagsstillerne forventer ikke, at forslaget medfører et behov for nye tilbud eller rettigheder, idet fagudvalget vil kunne henvise til alle de behandlingsmæssige og sociale hjælpetilbud, der allerede findes i dag, herunder den kommunale stofmisbrugsbehandling. Det er imidlertid forslagsstillernes forventning, at interventionen vil medføre, at flere vil gøre brug af de eksisterende tilbud, herunder særlig de unge.</p>\r\n<p class=\"NormalInd\">Det forventes desuden, at interventionen i sig selv kan bidrage til at stoppe, begrænse eller stabilisere et ellers eskalerende stofbrug for den enkelte. Den foreslåede social- og sundhedsbaserede tilgang forventes derfor at være mere effektiv end straf til at reducere brug og misbrug af stoffer og skadevirkninger knyttet til stofbrug for både individer og samfundet som helhed.</p>\r\n<p class=\"NormalInd\">Forslagsstillerne bemærker, at hverken portugisiske erfaringer eller andet tyder på, at ned- eller afkriminalisering på dette område i sig selv har nogen væsentlig betydning for udbredelsen eller omfanget af stofbrug i samfundet. Særlig når truslen om straf erstattes af en mere resolut og mere målrettet intervention, er der ikke grundlag for at antage, at forslaget vil føre til øget brug af stoffer.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Karina Lorentzen Dehnhardt</span> (SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om hjælp frem for straf til stofbrugere.</p>\r\n<p class=\"ForslagsNummer\">(Beslutningsforslag nr. B 145)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 145",
            "stateLabel": "Forkastet",
            "references": [
                {
                    "shortName": "2021/1 BSF 145",
                    "title": "Forslag til folketingsbeslutning om hjælp frem for straf til stofbrugere",
                    "presentationName": "Beslutningsforslag som fremsat",
                    "documentTypeId": 480,
                    "documentId": 229578,
                    "eliUri": "/eli/ft/20211BB00145",
                    "externalLink": ""
                },
                {
                    "shortName": "2021/1 BTB 145",
                    "title": "Betænkning over Forslag til folketingsbeslutning om hjælp frem for straf til stofbrugere",
                    "presentationName": "Betænkning over beslutningsforslag",
                    "documentTypeId": 500,
                    "documentId": 231688,
                    "eliUri": "/eli/ft/20211DB01135",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b145/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/03/2022"
        },
        {
            "displayName": "Accession",
            "displayValue": "20211BB00145"
        },
        {
            "displayName": "Entydig dokumentidentifikation",
            "displayValue": "AX027425"
        },
        {
            "displayName": "Dato for førstegangsindlæggelse",
            "displayValue": "02/03/2022"
        },
        {
            "displayName": "Dato for indlæggelse",
            "displayValue": "02/03/2022"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}