{
    "id": 37291,
    "title": "Afgrænsning af løn- og arbejdsforhold i begrebet erhvervsvirksomhed (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 10001 af 17/08/1960",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en klage over Københavns Musiker- og Orkesterforenings krav om  \r\n\r\n mindstebesætning for orkestre gav monopoltilsynet foreningen medhold i, at  \r\n\r\n forholdet måtte betragtes som henhørende under løn- og arbejdsforhold, og  \r\n\r\n derfor ikke var omfattet af monopolloven </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgrænsning af løn- og arbejdsforhold i begrebet  \r\n\r\n erhvervsvirksomhed (* 1) </H1>  \r\n\r\n<P></P>  \r\n\r\n<BR>  \r\n\r\n<P>Tre danselærer- og danseorganisationer har sammen med direktionerne for  \r\n\r\n Odd Fellow Palæet, K.B.-Hallen og Falkoner Centrets teater- og  \r\n\r\n selskabslokaler rettet henvendelse til monopoltilsynet med anmodning om  \r\n\r\n indgriben over for Københavns Musiker- og Orkesterforenings krav om  \r\n\r\n mindstebesætning for orkestre. </P>  \r\n\r\n<P>Københavns Musiker- og Orkesterforening, der er en afdeling af Dansk  \r\n\r\n Musiker Forbund, som omfatter ca. 1850 musikere i Storkøbenhavn, har til  \r\n\r\n formål at varetage medlemmernes interesser og at søge opnået de bedst mulige  \r\n\r\n sociale og økonomiske levevilkår for disse. Foreningen har i et vist omfang  \r\n\r\n oprettet løn- og arbejdsoverenskomster med større arbejdsgivere - f.eks.  \r\n\r\n Danmarks Radio, Det kgl. Teater, Tivoli og Foreningen af Musikrestauranter i  \r\n\r\n København samt arbejdsgivere inden for grammofonindustrien og filmindustrien.  \r\n\r\n I forhold til andre arbejdsgivere gælder en af foreningen fastsat løntarif,  \r\n\r\n som bl.a. indeholder bestemmelser om mindstebesætning for orkestre, der  \r\n\r\n medvirker ved dansearrangementer i Forum-hallen, K.B.-Hallen, Idrætshuset,  \r\n\r\n Odd Fellow Palæets store sal og Falkoner Centret. Medlemmerne må således ikke  \r\n\r\n spille ved dansearrangementer disse steder, hvis kravene om mindstebesætning  \r\n\r\n ikke er overholdt. - Endvidere indeholder foreningens love en bestemmelse,  \r\n\r\n der forbyder dets medlemmer uden bestyrelsens samtykke at samarbejde med  \r\n\r\n musikere, der ikke er medlemmer af Dansk Musiker Forbund, eller at arbejde  \r\n\r\n for arbejdsgivere, der beskæftiger uorganiserede musikere eller skaffer  \r\n\r\n sådanne arbejde, og af disse grunde er under blokade. - Disse bestemmelser  \r\n\r\n har været gældende og er blevet håndhævet i mange år. </P>  \r\n\r\n<P>I foråret 1960 fremsatte foreningen over for direktionerne for Odd Fellow  \r\n\r\n Palæet, K.B.-Hallen og Falkoner Centrets teater- og selskabslokaler forslag  \r\n\r\n om en overenskomst mellem foreningen og de pågældende direktioner, hvorefter  \r\n\r\n disse skulle garantere, at der, når lokalerne anvendes til bal- eller  \r\n\r\n dansearrangementer, kun beskæftiges musikere, der er medlemmer af Københavns  \r\n\r\n Musiker- og Orkesterforening eller en anden afdeling inden for Dansk Musiker  \r\n\r\n Forbund. Til gengæld skulle bestemmelserne om mindstebesætning i de  \r\n\r\n pågældende lokaler gøres lempeligere. </P>  \r\n\r\n<P>Direktionerne var imidlertid af forretningsmæssige grunde utilbøjelige til  \r\n\r\n at indgå en overenskomst af det angivne indhold med Københavns Musiker- og  \r\n\r\n Orkesterforening. Det var navnlig hensynet til danselærerne, der gjorde sig  \r\n\r\n gældende. Efter disses mening var kravene om mindstebesætning for orkestre -  \r\n\r\n selv de modererede krav, som ville blive en følge af overenskomsten -  \r\n\r\n urimelige, idet der forlangtes et større antal stemmer, end selv de største  \r\n\r\n danseorkestre bestod af, og som orkesterarrangementerne var udskrevet for; ej  \r\n\r\n heller kunne lokalernes størrelse med rimelighed begrunde, at orkestrene  \r\n\r\n forstærkedes. Ved at gå ind på den foreslåede overenskomst ville  \r\n\r\n direktionerne få et vist medansvar for bestemmelserne om mindstebesætning og  \r\n\r\n ville endvidere udelukke danselærerne fra i de pågældende lokaler at benytte  \r\n\r\n orkestre sammensat af uorganiserede musikere. Det kunne derved blive  \r\n\r\n vanskeligt for direktionerne at få lokalerne udlejet til bal- og  \r\n\r\n dansearrangementer (afdansningsballer m.m.), idet danselærerne i højere grad  \r\n\r\n ville foretrække mindre lokaler, der ikke var belagt med  \r\n\r\n mindstebesætningsklausul. </P>  \r\n\r\n<P>Der var fra Københavns Musiker- og Orkesterforening ikke fremsat trusler  \r\n\r\n om blokade eller boykot, hvis direktionerne ikke ville gå ind på  \r\n\r\n overenskomsterne; foreningen ville i så fald blot opretholde og håndhæve  \r\n\r\n tarifbestemmelserne med deres strenge bestemmelser om minimumsbesætning. </P>  \r\n\r\n<P>Under hensyn til, at formålet for Københavns Musiker- og Orkesterforenings  \r\n\r\n virksomhed overvejende er at varetage medlemmernes sociale og lønmæssige  \r\n\r\n interesser, og til at medlemmerne er tilsluttet en statsanerkendt  \r\n\r\n arbejdsløshedskasse, har monopoltilsynet fundet, at det påklagede forhold må  \r\n\r\n betragtes som henhørende under løn- og arbejdsforhold, der <I>ikke</I>  \r\n\r\n omfattes af monopolloven jfr. § 2, stk. 2. Tilsynet har herefter henvist  \r\n\r\n klagerne til at benytte de på arbejdsmarkedet normalt fulgte fremgangsmåder  \r\n\r\n til løsning af tvistspørgsmål eller at indbringe spørgsmålet om, hvorvidt de  \r\n\r\n af foreningen stillede krav om mindstebesætning kan anses for urimelige, for  \r\n\r\n domstolene. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Afgørelsen vedrører § 2, stk. 2, i monopolloven, der blev ophævet 1/1 1990",
        "(* 1) Monopoltilsynets Meddelelser 1960, s. 216-217."
    ],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19601000101"
        },
        {
            "displayName": "Entydig dokumentidentifikation",
            "displayValue": "CA005226"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10001"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "17/08/1960"
        },
        {
            "displayName": "Administrerende myndighed",
            "displayValue": "Monopolrådet"
        },
        {
            "displayName": "Ressortministeriets journalnummer",
            "displayValue": "1:189-2-10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}