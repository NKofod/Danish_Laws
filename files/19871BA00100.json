{
    "id": 105906,
    "title": "1987 BSF 100   FORSLAG TIL FOLKETINGSBESLUTNING OM NEDSÆTTELSE AF FORÆLDREBETALING FOR   BØRNEPASNING, OBLIGATORISK SØSKENDERABAT SAMT FORBEDREDE FRIPLADSREGLER ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 100",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 100 </P>  \r\n\r\n<P></P>  \r\n\r\n<P>Forslag til folketingsbeslutning om nedsættelse af forældrebetaling for  \r\n\r\n børnepasning, obligatorisk søskenderabat samt forbedrede fripladsregler </P>  \r\n\r\n<P></P>  \r\n\r\n<P>Fremsat af Jytte Hilden (S) Jytte Andersen (S) Pernille Forchhammer (S)  \r\n\r\n Graversen (S) Qvist Jørgensen (S) Sonja Mikkelsen (S) Erik B. Smith (S)  \r\n\r\n Taanquist (S) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til </P>  \r\n\r\n<P>ændring af lovgivningen vedrørende forældrebetaling for </P>  \r\n\r\n<P>daginstitutioner m.v. Følgende elementer skal være indeholdt: </P>  \r\n\r\n<P>1. Fra den 1. juli 1988 indføres obligatorisk søskendemoderation, </P>  \r\n\r\n<P>således at der højst kan opkræves fuld takst for det yngste barn </P>  \r\n\r\n<P>og 50 pct. for de følgende. </P>  \r\n\r\n<P>2. Den maksimale forældrebetaling nedsættes gradvis fra 35 pct. til </P>  \r\n\r\n<P>25 pct. af driftsudgifterne. Nedsættelsen sker med 2 1/2 pct. </P>  \r\n\r\n<P>årligt og påbegyndes pr. 1. januar 1989. </P>  \r\n\r\n<P>3. Forbedrede regler for delvis friplads fra 1. januar 1989. Fuld </P>  \r\n\r\n<P>friplads ydes fortsat til indkomster under 40.000 kr., men </P>  \r\n\r\n<P>aftrapningen forlænges, således at grænsen for fuld takst hæves </P>  \r\n\r\n<P>fra 135.000 kr. til 175.700 kr. </P>  \r\n\r\n<P>Desuden opfordres regeringen til at fremsætte forslag til </P>  \r\n\r\n<P>lovgivning, der øger kommunernes tilskyndelse til at nedbringe </P>  \r\n\r\n<P>ventelisterne, herunder ophævelse af deponeringsordningen, så </P>  \r\n\r\n<P>kommunerne ikke straffes økonomisk for at mindske ventelisterne. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Forældrebetalingen for børnepasning er i de dyreste kommuner blevet </P>  \r\n\r\n<P>så høj, at erhvervsarbejde er ved at udvikle sig til en luksus, </P>  \r\n\r\n<P>som kun højtlønnede &#187;kvinder&#171; med børn har mulighed for. </P>  \r\n\r\n<P>Taksterne er blevet så høje, at lavtlønnede forsørgere, og det </P>  \r\n\r\n<P>gælder både enlige og gifte, kan opleve, at de direkte mister </P>  \r\n\r\n<P>penge ved at have erhvervsarbejde. Tilsammen kan de høje </P>  \r\n\r\n<P>institutionstakster, indkomstskat, nedsat boligsikring samt </P>  \r\n\r\n<P>faglige kontingenter og transportudgifter være større end </P>  \r\n\r\n<P>lønindtægten ved erhvervsarbejde. </P>  \r\n\r\n<P>Behovet for en indsats på dette område er blevet tydeliggjort af den </P>  \r\n\r\n<P>netop offentliggjorte takstundersøgelse, som viste, at </P>  \r\n\r\n<P>daginstitutionstaksterne i gennemsnit er steget med ca. 10 pct. </P>  \r\n\r\n<P>fra 1987 til 1988. Den højeste årlige takst for et barn i </P>  \r\n\r\n<P>vuggestue og et barn i børnehave er således oppe på ca. 38.000 </P>  \r\n\r\n<P>kr. pr. år. Formålet med forslaget er at imødegå denne udvikling, </P>  \r\n\r\n<P>som i øvrigt er i direkte modstrid med sigtet i skattereformen. </P>  \r\n\r\n<P>Gennemførelse af forslagets tre punkter løser ikke alle økonomiske </P>  \r\n\r\n<P>problemer for børnefamilier. Det vil stadig koste op til 22.000 </P>  \r\n\r\n<P>kr. årligt at få passet to børn. Der er imidlertid tale om en </P>  \r\n\r\n<P>målrettet indsats, som fjerner de værste uanstændigheder. Det </P>  \r\n\r\n<P>skal således understreges, at dette forslag må følges op af en </P>  \r\n\r\n<P>bred indsats på det børnepolitiske område, f.eks. vedrørende </P>  \r\n\r\n<P>nedbringelse af de lange ventelister. Afskaffelse af </P>  \r\n\r\n<P>deponeringsordningens økonomiske afstraffelse af kommuner, der </P>  \r\n\r\n<P>nedbringer ventelisterne, vil være et skridt i den rigtige </P>  \r\n\r\n<P>retning. </P>  \r\n\r\n<P>Forslagets tre elementer skal ses i sammenhæng, men er samtidig </P>  \r\n\r\n<P>udtryk for en afhjælpning af tre principielt forskellige </P>  \r\n\r\n<P>problemer. De tre elementer supplerer hinanden, men kan ikke </P>  \r\n\r\n<P>erstatte hinanden. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad punkt 1 </P>  \r\n\r\n<P>Begrundelsen for en obligatorisk søskenderabat er, at forældre med </P>  \r\n\r\n<P>to eller flere børn i daginstitution har urimeligt høje </P>  \r\n\r\n<P>pasningsudgifter. Den maksimale årlige takst for et barn i </P>  \r\n\r\n<P>vuggestue og et barn i børnehave er således ca. 38.000 kr. En </P>  \r\n\r\n<P>obligatorisk søskenderabat vil reducere denne udgift til ca. </P>  \r\n\r\n<P>31.000 kr. Men selv denne takst er en voldsom belastning for </P>  \r\n\r\n<P>familier med jævne indkomster. En gennemførelse af punkt 2 vil </P>  \r\n\r\n<P>imidlertid betyde en yderligere lettelse, som bringer den </P>  \r\n\r\n<P>maksimale årlige takst for to børn ned på ca. 22.000 kr. </P>  \r\n\r\n<P>Mange kommuner - især de større, socialdemokratisk ledede - som </P>  \r\n\r\n<P>samtidig ligger i bund takstmæssigt, har af egen drift indført </P>  \r\n\r\n<P>søskendemoderation. Således er ca. halvdelen af børnene i dag </P>  \r\n\r\n<P>omfattet af en form for søskendemoderation. I de dyreste </P>  \r\n\r\n<P>kommuner, hvor det burde være mest oplagt, er søskendemoderation </P>  \r\n\r\n<P>et ukendt begreb. </P>  \r\n\r\n<P>Den obligatoriske søskendemoderation skal opfattes som </P>  \r\n\r\n<P>minimumsregler, således at den enkelte kommune frit kan indføre </P>  \r\n\r\n<P>bedre rabatordninger. </P>  \r\n\r\n<P>Ad punkt 2 </P>  \r\n\r\n<P>Formålet med den gradvise nedsættelse af forældrebetalingen til 25 </P>  \r\n\r\n<P>pct. er at hjælpe de forældre, som er så uheldige at bo i en </P>  \r\n\r\n<P>kommune, som prioriterer lav skat højere end et rimeligt </P>  \r\n\r\n<P>takstniveau. Fuldt gennemført vil de maksimale takster typisk </P>  \r\n\r\n<P>reduceres på følgende måde: </P>  \r\n\r\n<P>Forældrebetaling i de dyreste kommuner kr./md. 1988 </P>  \r\n\r\n<PRE>  \r\n\r\n                        Vuggestue Dagpleje Børnehave Fritidshjem  \r\n\r\n 35 pct. forældrebetaling  1.963     1.524    1.200     1.208  \r\n\r\n 25 pct. forældrebetaling  1.402     1.089      857       863  \r\n\r\n Takstreduktion              561       435      343       345  \r\n\r\n</PRE>  \r\n\r\n<P>Kilde: Beregninger fra BUPL. </P>  \r\n\r\n<P>Skolefritidsordninger m.v. er i dag kendetegnet ved vidt forskellige </P>  \r\n\r\n<P>betalingsprincipper. Det forudsættes, at disse ordninger også </P>  \r\n\r\n<P>omfattes af 25 pct.-loftet. </P>  \r\n\r\n<P>Forslaget vil ikke medføre nævneværdige ændringer eller merudgifter </P>  \r\n\r\n<P>i de kommuner, som allerede i dag - og det er heldigvis de fleste </P>  \r\n\r\n<P>- fører en rimelig takstpolitik. </P>  \r\n\r\n<P>Ad punkt 3 </P>  \r\n\r\n<P>Formålet med den forlængede aftrapning af fripladser er at bedre </P>  \r\n\r\n<P>forholdene for familier med lavere indtægter, især enlige </P>  \r\n\r\n<P>forsørgere. Ændringen betyder, at forældrebetalingen stiger med </P>  \r\n\r\n<P>0,7 af fuld takst pr. 1.000 kr. i indkomststigning. Efter de </P>  \r\n\r\n<P>gældende regler reguleres med 1 pct. pr. 1.000 kr. Ændringen </P>  \r\n\r\n<P>medfører betydelige lettelser for alle familier med indkomster op </P>  \r\n\r\n<P>til 175.700 kr. En del af disse familier vil samtidig få gavn af </P>  \r\n\r\n<P>søskenderabatordningen og den nedsatte forældrebetalingsprocent. </P>  \r\n\r\n<P>Beregningsgrundlaget for friplads forudsættes ændret fra den </P>  \r\n\r\n<P>skattepligtige indkomst til en ny socialindkomst (personlig </P>  \r\n\r\n<P>indkomst + positiv nettokapitalindkomst). På længere sigt bør </P>  \r\n\r\n<P>grænsen for fuld friplads hæves til 60.000 kr. og grænsen for </P>  \r\n\r\n<P>fuld betaling til 208.000 kr., dvs. op til den grænse, hvor </P>  \r\n\r\n<P>marginalskatten for en enlig bliver 68 pct. </P>  \r\n\r\n<P>Den største forbedring opnås for indkomster på 135.000 kr. Den </P>  \r\n\r\n<P>samlede effekt af punkt 2 og punkt 3 er, at den maksimale årlige </P>  \r\n\r\n<P>pasningsudgift for en enlig forsørger, der tjener 135.000 kr. og </P>  \r\n\r\n<P>har et barn i vuggestue, nedsættes med ca. 11.500 kr. fra ca. </P>  \r\n\r\n<P>23.500 kr. til ca. 12.000 kr. Har den pågældende yderligere et </P>  \r\n\r\n<P>barn i børnehave, vil den årlige takstreduktion på grund af </P>  \r\n\r\n<P>søskendemoderationen blive op til ca. 22.300 kr. - fra ca. 38.000 </P>  \r\n\r\n<P>kr. til ca. 15.700 kr. Den forudsatte yderligere forhøjelse af </P>  \r\n\r\n<P>grænsen for fuld friplads til 60.000 kr. og grænsen for fuld </P>  \r\n\r\n<P>betaling til 208.000 kr. vil betyde yderligere lettelser for </P>  \r\n\r\n<P>familier med beskedne indtægter. </P>  \r\n\r\n<P>De enkelte forslag er således velbegrundede hver for sig. </P>  \r\n\r\n<P>Sammenhængen mellem dem understreges af, at hvis kun punkt 3 </P>  \r\n\r\n<P>gennemføres, vil de i forvejen voldsomme samspilsproblemer blive </P>  \r\n\r\n<P>forværret for enlige forsørgere med typiske lav- og </P>  \r\n\r\n<P>mellemindkomster. </P>  \r\n\r\n<P>Indkomst op til 135.200 kr. beskattes gennemsnitligt med 51,6 pct. </P>  \r\n\r\n<P>og mellem 135.200 kr. og 208.000 kr. med gennemsnitligt 57,6 pct. </P>  \r\n\r\n<P>For 2-børnsfamilier med indkomst under ca. 135.000 kr. aftrappes </P>  \r\n\r\n<P>boligsikringen med 11,25 pct. af merindkomsten. Er indkomsten </P>  \r\n\r\n<P>højere, aftrappes boligsikringen med 18,7 pct. af merindkomsten. </P>  \r\n\r\n<P>Finansielle konsekvenser </P>  \r\n\r\n<P>De samlede merudgifter til den obligatoriske søskendemoderation </P>  \r\n\r\n<P>anslås til 90 mio. kr. årligt. Fuldt gennemført vil udgiften til </P>  \r\n\r\n<P>nedsættelse af forældrebetalingen fra 35 pct. til 25 pct. af </P>  \r\n\r\n<P>driftsudgifterne koste ca. 400 mio. kr. årligt. Udgiften til den </P>  \r\n\r\n<P>forbedrede fripladsordning anslås til 150 mio. kr. i 1989 </P>  \r\n\r\n<P>faldende til ca. 110 mio. kr. i 1992, hvor 25 pct.-grænsen er </P>  \r\n\r\n<P>fuldt gennemført. Det samlede forslag anslås til 45 mio. kr. i </P>  \r\n\r\n<P>1988, ca. 300 mio. kr. i 1989, stigende til ca. 600 mio. kr. i </P>  \r\n\r\n<P>1992. </P>  \r\n\r\n<P>De faktiske merudgifter finansieres af staten. Kommunerne set under </P>  \r\n\r\n<P>eet friholdes for merudgifter gennem en generel forøgelse af de </P>  \r\n\r\n<P>statslige tilskud. De kommuner, der i dag har de højeste takster, </P>  \r\n\r\n<P>skal således selv finansiere en del af merudgifterne, mens de </P>  \r\n\r\n<P>kommuner, der har lave takster, vil opnå en besparelse som følge </P>  \r\n\r\n<P>af beslutningsforslaget. </P>  \r\n\r\n<P>++FIGUR++ </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00100"
        },
        {
            "displayName": "Entydig dokumentidentifikation",
            "displayValue": "CL004472"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}