{
    "id": 111451,
    "title": "1992 LSF 234   FORSLAG TIL LOV OM ÆNDRING AF LOV OM SOCIAL BISTAND (VIDEREGIVELSE AF   OPLYSNINGER OM BØRN MED SYNSHANDICAP) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 234",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 234 </P>  \r\n\r\n<P></P>  \r\n\r\n<P>Forslag til Lov om ændring af lov om social bistand (Videregivelse af  \r\n\r\n oplysninger om børn med synshandicap) </P>  \r\n\r\n<P></P>  \r\n\r\n<P>Fremsat af socialministeren (Karen Jespersen) </P>  \r\n\r\n<P></P>  \r\n\r\n<P>den 17. marts 1993 </P>  \r\n\r\n<P></P>  \r\n\r\n<P>Vedtaget ved tredjebehandling den 29. april 1993 </P>  \r\n\r\n<P></P>  \r\n\r\n<P><a href=\"document.aspx?accn=A19930027930\"> Lov nr. 279 af 06/05/1993</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 829 af 1. oktober 1992,  \r\n\r\n som ændret senest ved lov nr. 152 af 31. marts 1993, indsættes i <I>§ 19</I>  \r\n\r\n som <I>stk. 3:</I>  </P>  \r\n\r\n<P>&#187; <I>Stk. 3.</I> Socialministeren kan fastsætte regler, hvorefter  \r\n\r\n</P>  \r\n\r\n<P>1) praktiserende læger, speciallæger og andre, der virker inden for  \r\n\r\n social- og sundhedsvæsenet, kan videregive oplysninger om børn med  \r\n\r\n synshandicap til Statens Øjenklinik, for at klinikken kan varetage sine  \r\n\r\n behandlingsmæssige og administrative aktiviteter, og </P>  \r\n\r\n<P>2) Statens Øjenklinik kan videregive de i nr. 1 nævnte oplysninger til  \r\n\r\n social-, sundheds- og undervisningsmyndigheder for at sikre, at nødvendige  \r\n\r\n foranstaltninger til afhjælpning af synshandicap kan iværksættes.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 829 af 1. oktober 1992,  \r\n\r\n som ændret senest ved lov nr. af , indsættes i <I>§ 19</I> som stk. 3: </P>  \r\n\r\n<P>&#187; <I>Stk. 3.</I> Socialministeren kan fastsætte regler, hvorefter  \r\n\r\n</P>  \r\n\r\n<P>1) praktiserende læger, speciallæger og andre, der virker inden for social  \r\n\r\n -og sundhedsvæsenet, kan videregive oplysninger om børn med synshandicap til  \r\n\r\n Statens Øjenklinik, for at klinikken kan varetage sine behandlingsmæssige og  \r\n\r\n administrative aktiviteter, og </P>  \r\n\r\n<P>2) Statens Øjenklinik kan videregive de i nr. 1 nævnte oplysninger til  \r\n\r\n social-, sundheds- og undervisningsmyndigheder for at sikre, at nødvendige  \r\n\r\n foranstaltninger til afhjælpning af synshandicap kan iværksættes.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Lovforslaget tilsigter, at der tilvejebringes hjemmel for, at oplysninger  \r\n\r\n om børn med synshandicap kan videregives til og fra Synsregistret, der føres  \r\n\r\n af Statens Øjenklinik, for at sikre, at nødvendige foranstaltninger til  \r\n\r\n afhjælpning af handicappet kan iværksættes. </P>  \r\n\r\n<P>Synsregistret benyttes til opbevaring og bearbejdning af oplysninger om  \r\n\r\n blindhedsårsager blandt børn og unge under 18 år og benyttes i forbindelse  \r\n\r\n med behandling og formidling af sociale og behandlingsmæssige tilbud. </P>  \r\n\r\n<P>Registret er nu og har igennem en længere årrække (anmeldelser startede i  \r\n\r\n 1858) været bindeleddet i indsatsen for børn med synshandicap.  \r\n\r\n Tilrettelæggelsen af de forskellige initiativer, herunder af forebyggende  \r\n\r\n karakter, mht. behandling og pædagogisk/social indsats er således sket i  \r\n\r\n tillid til, at registret fortsat kan udfylde denne opgave, herunder at  \r\n\r\n registret er så dækkende som muligt. </P>  \r\n\r\n<P>Statens Øjenklinik er en landsdækkende socialmedicinsk institution for  \r\n\r\n synshandicappede. Ved særforsorgens udlægning i 1980 forblev institutionen i  \r\n\r\n statsligt regi under Socialministeriet, jf. lov 257 af 8. juni 1978 om  \r\n\r\n udlægning af åndssvageforsorgen og den øvrige særforsorg m.v., § 2, stk. 4.  \r\n\r\n</P>  \r\n\r\n<P>I forbindelse med den statslige særforsorgs udlægning pr. 1. januar 1980  \r\n\r\n ophævedes, ved § 6 i lov nr. 258 af 8. juni 1978 om ændring af lov om social  \r\n\r\n bistand med flere love, § 3 i den tidligere gældende lov om foranstaltninger  \r\n\r\n vedrørende blinde og stærkt svagsynede, lov nr. 117 af 11. maj 1956. Efter  \r\n\r\n bestemmelsen i § 3 kunne socialministeren fastsætte regler for, i hvilket  \r\n\r\n omfang offentlige myndigheder, læger, lærere eller andre, som i deres  \r\n\r\n virksomhed kommer i forbindelse med blinde eller stærkt svagsynede, skal  \r\n\r\n afgive indberetning til blindevæsenet. </P>  \r\n\r\n<P>Der har fra og med 1. januar 1980 ikke været en særlig lovhjemmel til at  \r\n\r\n videregive oplysninger. Der er således i en vis udstrækning tale om en  \r\n\r\n genindførelse af en lovhjemmel. </P>  \r\n\r\n<P>Videregivelse af oplysninger har i den mellemliggende periode været sket  \r\n\r\n ud fra en antagelse om, at dette kunne finde sted med hjemmel i  \r\n\r\n forvaltningslovens § 28, stk. 2, nr. 2-4. Efter brevveksling med  \r\n\r\n Justitsministeriet må Socialministeriet lægge til grund, at der i disse  \r\n\r\n bestemmelser ikke er den fornødne hjemmel til videregivelse. </P>  \r\n\r\n<P>Den foreslåede lovhjemmel skal medvirke til sikring af, at alle børn med  \r\n\r\n et synshandicap af en vis sværhedsgrad kommer til Statens Øjenkliniks  \r\n\r\n kundskab, således at Øjenklinikken ved videregivelse af oplysninger om disse  \r\n\r\n børn kan medvirke, dels til at ingen børn forholdes mulighederne for at få  \r\n\r\n tilbud om hjælpeforanstaltninger, dels til at der kan foregå en koordineret  \r\n\r\n indsats over for det enkelte barn med synshandicap med tab af livskvalitet  \r\n\r\n til følge. </P>  \r\n\r\n<P>Videregivelse af oplysninger skal kunne ske fra f.eks. øjenafdelinger på  \r\n\r\n sygehuse og praktiserende læger, som gennem deres arbejde får kendskab til  \r\n\r\n børn med synshandicap. </P>  \r\n\r\n<P>Statens Øjenklinik vil efter lovforslaget kunne videregive oplysninger om  \r\n\r\n disse børn til social-, sundheds- og undervisningsmyndighederne, som herefter  \r\n\r\n sættes i stand til at give de nødvendige tilbud. </P>  \r\n\r\n<P>Såfremt der ikke tilvejebringes den foreslåede lovhjemmel, kan det  \r\n\r\n frygtes, at videregivelse af oplysninger, som herefter kræver, at der  \r\n\r\n fortløbende indhentes samtykke fra forældrene, vil ske mere tilfældigt med  \r\n\r\n den sandsynlige følge, at et antal børn ikke tidligt nok får de nødvendige  \r\n\r\n tilbud. Det kan endvidere have til følge, at en koordineret indsats over for  \r\n\r\n det enkelte barn bliver vanskeliggjort. </P>  \r\n\r\n<P>Lovhjemmelen skal være grundlag for udstedelse af en bekendtgørelse om  \r\n\r\n videregivelse af oplysninger om børn (personer, der ikke er fyldt 18 år) til  \r\n\r\n og fra Synsregistret, der føres af Statens Øjenklinik. Det vil i  \r\n\r\n bekendtgørelsen blive fastsat, at der kan videregives de oplysninger, der er  \r\n\r\n nødvendige, for at andre myndigheder kan fremsætte tilbud. </P>  \r\n\r\n<P>Statens Øjenklinik fører ud over Synsregistret for synshandicappede børn  \r\n\r\n tillige Dansk Familiearkiv for arvelige sygdomme og Dansk Retinitis  \r\n\r\n Pigmentosa Register. Det foreslås ikke at indføre et særligt lovgrundlag for  \r\n\r\n at videregive oplysninger til og fra de to sidstnævnte registre. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Bestemmelsen bemyndiger socialministeren til ved bekendtgørelse at  \r\n\r\n fastsætte regler om videregivelse af oplysninger om børn med synshandicap fra  \r\n\r\n f.eks. øjenafdelinger på sygehuse og praktiserende læger til Statens  \r\n\r\n Øjenklinik samt at give mulighed for videregivelse af oplysninger fra Statens  \r\n\r\n Øjenklinik til brug for indsatsen over for børn med synshandicap. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om social bistand, jf. lovbekendtgørelse nr. 829 af 1. oktober 1992,  \r\n\r\n som ændret senest ved lov nr. af , indsættes i <I>§ 19</I> som stk. 3: </P>  \r\n\r\n<P>&#187; <I>Stk. 3.</I> Socialministeren kan fastsætte regler, hvorefter  \r\n\r\n</P>  \r\n\r\n<P>1) praktiserende læger, speciallæger og andre, der virker inden for social  \r\n\r\n -og sundhedsvæsenet, kan videregive oplysninger om børn med synshandicap til  \r\n\r\n Statens Øjenklinik, for at klinikken kan varetage sine behandlingsmæssige og  \r\n\r\n administrative aktiviteter, og </P>  \r\n\r\n<P>2) Statens Øjenklinik kan videregive de i nr. 1 nævnte oplysninger til  \r\n\r\n social-, sundheds- og undervisningsmyndigheder for at sikre, at nødvendige  \r\n\r\n foranstaltninger til afhjælpning af synshandicap kan iværksættes.&#171; </P>  \r\n\r\n<P> <B>§ 19.</B> Socialministeren kan fastsætte regler, hvorefter personer,  \r\n\r\n der udøver offentlig tjeneste eller hverv, skal underrette  \r\n\r\n kommunalbestyrelserne, hvis de under udøvelsen af tjenesten eller hvervet får  \r\n\r\n kendskab til forhold, der giver formodning om, at en person har behov for  \r\n\r\n social bistand. </P>  \r\n\r\n<P> <I>Stk. 2.</I> Socialministeren kan fastsætte regler om  \r\n\r\n underretningspligt for andre grupper af personer, der under udøvelse af deres  \r\n\r\n erhverv får kendskab til forhold, som bevirker, at der kan være anledning til  \r\n\r\n hjælpeforanstaltninger efter denne lov. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "06/05/1993"
        },
        {
            "displayName": "Accession",
            "displayValue": "199212K00234"
        },
        {
            "displayName": "Entydig dokumentidentifikation",
            "displayValue": "CL007017"
        },
        {
            "displayName": "Dato for førstegangsindlæggelse",
            "displayValue": "06/05/1993"
        },
        {
            "displayName": "Dato for indlæggelse",
            "displayValue": "06/05/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "234"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}