{
    "id": 110474,
    "title": "1988 LSF 228   FORSLAG TIL LOV OM ÆNDRING AF LOV OM FOLKEBIBLIOTEKER M.V. (NEDLÆGGELSE AF   BIBLIOTEKSTILSYNET M.V.) ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 228",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 228 </P>  \r\n\r\n<P></P>  \r\n\r\n<P>Forslag til Lov om ændring af lov om folkebiblioteker m.v. (Nedlæggelse af  \r\n\r\n Bibliotekstilsynet m.v.) </P>  \r\n\r\n<P></P>  \r\n\r\n<P>Fremsat af kulturministeren (Ole Vig Jensen) </P>  \r\n\r\n<P></P>  \r\n\r\n<P>den 12. april 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 19. maj 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890033730\"> Lov nr. 337 af 24/05/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om folkebiblioteker m.v., jf. lovbekendtgørelse nr. 384 af 22.  \r\n\r\n august 1985, som ændret ved lov nr. 217 af 23. april 1986, foretages følgende  \r\n\r\n ændringer: </P>  \r\n\r\n<P>1. <I>§ 7 a</I> og <I>kapitel 6</I> ophæves. </P>  \r\n\r\n<P>2. I <I>§ 22, 1. pkt.,</I> udgår &#187;efter indstilling fra  \r\n\r\n biblioteksdirektøren og Biblioteksrådet&#171;. </P>  \r\n\r\n<P>§ 2 </P>  \r\n\r\n<P>Loven træder i kraft 1. januar 1990. </P>  \r\n\r\n<P>Oprindeligt fremsat forslag </P>  \r\n\r\n<P>§ 1 </P>  \r\n\r\n<P>I lov om folkebiblioteker m.v. jf. lovbekendtgørelse nr. 384 af 22. august  \r\n\r\n 1985, som ændret ved lov nr. 217 af 23. april 1986, foretages følgende  \r\n\r\n ændringer: </P>  \r\n\r\n<P>1. <I>§ 7 a</I> og kapitel 6 ophæves. </P>  \r\n\r\n<P>2. I <I>§ 22,</I> 1. pkt. udgår: &#187;efter indstilling fra  \r\n\r\n biblioteksdirektøren og Biblioteksrådet&#171;. </P>  \r\n\r\n<P>§ 2 </P>  \r\n\r\n<P>Loven træder i kraft 1. juli 1989. </P>  \r\n\r\n<P>Bemærkninger til lovforslaget </P>  \r\n\r\n<P>Lov om folkebiblioteker m.v. jf. lovbekendtgørelse nr. 384 af 22. august  \r\n\r\n 1985, er senest ændret ved lov nr. 217 af 23. april 1986. Der er fremsat et  \r\n\r\n ændringsforslag til folkebiblioteksloven den 6. oktober 1988, som endnu ikke  \r\n\r\n er færdigbehandlet af Folketinget (L 42 Forslag til Lov om ændring af lov om  \r\n\r\n folkebiblioteker m.v. og lov om ophavsretten til litterære og kunstneriske  \r\n\r\n værker (Vederlag for udlån af musikbærende materiale m.v.)). </P>  \r\n\r\n<P>Som led i regeringens plan for afbureaukratisering af den offentlige  \r\n\r\n sektor foreslås Bibliotekstilsynet nedlagt og de statslige opgaver på området  \r\n\r\n henlagt til Rigsbibliotekarembedet. </P>  \r\n\r\n<P>I forbindelse hermed ophæves kravet om obligatorisk  \r\n\r\n folkebiblioteksplanlægning i henhold til lovens § 7 a. </P>  \r\n\r\n<P>Bibliotekstilsynet har følgende hovedopgaver: </P>  \r\n\r\n<P>- administration af bibliotekslovgivning (herunder den obligatoriske  \r\n\r\n biblioteksplanlægning), </P>  \r\n\r\n<P>- administration af lov om biblioteksafgift, </P>  \r\n\r\n<P>- faglig rådgivning af kulturministeren, </P>  \r\n\r\n<P>- administration af tilskud i henhold til lov om folkebiblioteker, </P>  \r\n\r\n<P>- generel rådgivning og vejledning af kommuner og biblioteker, indsamling  \r\n\r\n og bearbejdning af statistiske oplysninger i samarbejde med Danmarks  \r\n\r\n Statistik. </P>  \r\n\r\n<P>I løbet af perioden 1991-92 forventes administrationen af  \r\n\r\n biblioteksafgiften omlagt, jf. Betænkning nr. 1148 om Biblioteksafgiften, og  \r\n\r\n herved bortfalder en af Bibliotekstilsynets hovedopgaver. De øvrige opgaver,  \r\n\r\n der skal løses fra centralt hold inden for folkebibliotekssektoren, vil efter  \r\n\r\n forslaget blive løst ved, at Rigsbibliotekarembedet overtager ansvaret for  \r\n\r\n også disse opgaver samt for at koordinere løsninger med de centrale opgaver,  \r\n\r\n embedet nu har på forskningsbiblioteksområdet. </P>  \r\n\r\n<P>Rigsbibliotekarembedet bliver således det statslige organ, som centralt  \r\n\r\n skal koordinere initiativer og opgaver inden for både forsknings- og  \r\n\r\n folkebibliotekssektoren. Disse opgaver vil således omfatte at fastholde det  \r\n\r\n bibliografisk samarbejdende biblioteksvæsen, at udbygge samarbejdet mellem de  \r\n\r\n forskellige bibliotekstyper og at støtte og inspirere til forsøg, udvikling  \r\n\r\n og omstilling. </P>  \r\n\r\n<P>Der må herudover foretages en løbende vurdering af opgaveløsningen på  \r\n\r\n folkebiblioteksområdet inden for rammerne af det nye centrale organ. </P>  \r\n\r\n<P>§ 7 a i gældende lov omhandler den obligatoriske  \r\n\r\n folkebiblioteksplanlægning, som forudsættes foretaget een gang hvert fjerde  \r\n\r\n år. Bestemmelsen blev indført ved lovrevisionen i 1983, og der er i denne  \r\n\r\n forbindelse udarbejdet et cirkulære, hvori de nærmere regler for denne  \r\n\r\n planlægning fastsættes. (Cirkulære nr. 98 af 11. september 1985 om  \r\n\r\n folkebiblioteksplanlægning). </P>  \r\n\r\n<P>Første planlægningsrunde er gennemført i perioden 1987-88, og det  \r\n\r\n grundmateriale, som planerne indeholder, vil være et nyttigt arbejdsredskab i  \r\n\r\n den videre udvikling af folkebibliotekssektoren. </P>  \r\n\r\n<P>Det må dog anses for hensigtsmæssigt, at opfølgning af  \r\n\r\n planlægningsarbejdet sker på lokalt plan under hensyn til, at den lokale  \r\n\r\n opgavevaretagelse på biblioteksområdet i øvrigt er henlagt til kommunerne.  \r\n\r\n Det foreslås derfor at ophæve det <I>obligatoriske</I> krav om en løbende  \r\n\r\n revision af biblioteksplanlægningen med inddragelse af centrale myndigheder,  \r\n\r\n således at de kommunale myndigheder selv kan afgøre, hvorledes og hvornår  \r\n\r\n opfølgningen skal ske. </P>  \r\n\r\n<P>Lovforslaget indebærer endvidere, at Biblioteksrådet nedlægges som led i  \r\n\r\n afbureaukrateiseringen, jf. kulturministerens skrivelse af 9. februar 1989  \r\n\r\n til Folketingets Kulturudvalg. </P>  \r\n\r\n<P>Biblioteksrådet, som i det væsentligste består af repræsentanter for  \r\n\r\n kommunerne og for biblioteksorganisationerne, skal efter den gældenden  \r\n\r\n ordning høres af ministeren i principielle sager. En høring af  \r\n\r\n Biblioteksrådet erstatter dog ikke en selvstændig høring af f.eks.  \r\n\r\n Kommunernes Landforening, ligesom de øvrige foreninger, der er repræsenteret  \r\n\r\n i Biblioteksrådet, af egen drift kan henvende sig til ministeren i  \r\n\r\n principielle spørgsmål. </P>  \r\n\r\n<P>På denne baggrund får den selvstændige høring af Biblioteksrådet i  \r\n\r\n realiteten karakter af dobbeltbehandling. De kommunale og faglige  \r\n\r\n organisationers synspunkter kan fortsat indhentes ved direkte høring af de  \r\n\r\n pågældende organisationer. </P>  \r\n\r\n<P>Det findes i øvrigt ikke velbegrundet at opretholde et råd på i alt 19  \r\n\r\n medlemmer til varetagelse af opgaver kun i forbindelse med fordeling af  \r\n\r\n folkebibliotekslovens rådighedssum og dispositionssum. </P>  \r\n\r\n<P>§ 22 ændres som konsekvens af, at lovens kapitel 6 ophæves. </P>  \r\n\r\n<P>Økonomiske konsekvenser. Der er for øjeblikket til Bibliotekstilsynet  \r\n\r\n knyttet 23,5 årsværk. Forslaget vil medføre, at der i perioden frem til 1994  \r\n\r\n vil ske en reduktion i det samlede personale på 13,5 årsværk. Tidsmæssigt vil  \r\n\r\n reduktionen blive nærmere fastlagt i forbindelse med den konkrete udmøntning  \r\n\r\n af hvilke opgaver, der skal løses centralt til opfyldelse af statens rolle  \r\n\r\n inden for den samlede opgavevaretagelse i forsknings- og  \r\n\r\n folkebibliotekssektoren. </P>  \r\n\r\n<P>Efter 2. behandling den 16. maj 1989 </P>  \r\n\r\n<P>§ 1 </P>  \r\n\r\n<P>I lov om folkebiblioteker m.v., jf. lovbekendtgørelse nr. 384 af 22.  \r\n\r\n august 1985, som ændret ved lov nr. 217 af 23. april 1986, foretages følgende  \r\n\r\n ændringer: </P>  \r\n\r\n<P>1. <I>§ 7 a</I> og <I>kapitel 6</I> ophæves. </P>  \r\n\r\n<P>2. I <I>§ 22, 1. pkt.,</I> udgår &#187;efter indstilling fra  \r\n\r\n biblioteksdirektøren og Biblioteksrådet&#171;. </P>  \r\n\r\n<P>§ 2 </P>  \r\n\r\n<P>Loven træder i kraft 1. januar 1990. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "02/06/1989"
        },
        {
            "displayName": "Accession",
            "displayValue": "198812K00228"
        },
        {
            "displayName": "Entydig dokumentidentifikation",
            "displayValue": "CL004350"
        },
        {
            "displayName": "Dato for førstegangsindlæggelse",
            "displayValue": "02/06/1989"
        },
        {
            "displayName": "Dato for indlæggelse",
            "displayValue": "02/06/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "228"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}