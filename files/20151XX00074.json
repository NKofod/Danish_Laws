{
    "id": 174913,
    "title": "Skriftlig fremsættelse (29. oktober 2015) - L 31",
    "documentTypeId": "380",
    "isSagsforlobPeriodValid": true,
    "shortName": "2015/1 SF.L L 31",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (29. oktober 2015)</p>\r\n<p class=\"Fremsaetter\">\r\n   <span class=\"Bold\">Beskæftigelsesministeren</span> (Jørn Neergaard Larsen):</p>\r\n<p class=\"TekstGenerel\">Herved tillader jeg mig for Folketinget at fremsætte:</p>\r\n<p class=\"ForslagsTitel\">Forslag til lov om ændring af lov om arbejdsmiljø (Risikobaserede tilsyn, offentliggørelse af navne på virksomheder under skærpet tilsyn, skærpelse af straffen og offentliggørelse af arbejdspladsvurdering vedrørende elektromagnetiske felter m.v.)</p>\r\n<p class=\"ForslagsNummer\">(Lovforslag nr. L 31)</p>\r\n<p class=\"TekstGenerel\">Regeringen ønsker ordentlige forhold på de danske arbejdspladser.</p>\r\n<p class=\"TekstGenerel\">Arbejdsmiljøindsatsen skal styrkes. I foråret 2015 indgik Venstre, Det Konservative Folkeparti og Dansk Folkeparti derfor en aftale med den daværende regering. Det er den aftale, som skal udmøntes nu.</p>\r\n<p class=\"TekstGenerel\">Formålet med dette lovforslag er, at arbejdsmiljøindsatsen i endnu højere grad målrettes de virksomheder, der har størst risiko for arbejdsmiljøproblemer. Der skabes med forslaget hjemmel til, at 80 pct. af de virksomheder, der årligt skal have risikobaseret tilsyn, udvælges på baggrund af en risikovurdering. På den måde bliver de data, vi har om virksomhederne, bragt endnu bedre i spil.</p>\r\n<p class=\"TekstGenerel\">Regeringen ønsker desuden at indføre digital varsling af tilsynet og indføre mere fleksibilitet i den tidsmæssige placering af tilsynet. Det indebærer administrative fordele både for Arbejdstilsynet og for virksomhederne.</p>\r\n<p class=\"TekstGenerel\">Regeringen finder, at det skal belyses, om det har betydning for virksomhedernes forberedelse og udbytte af tilsynet, at det risikobaserede tilsyn bliver anmeldt. Regeringen ønsker derfor, at der gennemføres et forsøg med at anmelde risikobaseret tilsyn på 2-3.000 virksomheder inden for udvalgte brancher.</p>\r\n<p class=\"TekstGenerel\">Dårligt arbejdsmiljø må aldrig blive et konkurrenceparameter. Derfor ønsker regeringen, at grove overtrædelser af arbejdsmiljølovgivningen skal give højere bøder. Med forslaget ændres straffebestemmelserne om skærpende og særligt skærpende omstændigheder, så bødeniveauet forhøjes. Endvidere skal det fremover være den samlede forhøjede bøde efter tillæg ved skærpende og særligt skærpende omstændigheder, der skal differentieres efter virksomhedens størrelse, dvs. antal ansatte. Endelig udvider vi også området for særligt skærpende omstændigheder.</p>\r\n<p class=\"TekstGenerel\">For yderligere at motivere virksomhederne til at overholde reglerne skal tilsynet med virksomheder, der groft overtræder reglerne, skærpes. Derfor indføres med lovforslaget mulighed for på Arbejdstilsynets hjemmeside at offentliggøre navne på virksomheder, som groft overtræder reglerne.</p>\r\n<p class=\"TekstGenerel\">For at implementere direktivet om minimumsforskrifter for sikkerhed og sundhed i forbindelse med arbejdstagernes eksponering for risici på grund af elektromagnetiske felter foreslås det at give hjemmel til at fastsætte regler om offentliggørelse af virksomhedens arbejdspladsvurdering vedrørende elektromagnetiske felter.</p>\r\n<p class=\"TekstGenerel\">Lovforslaget indeholder derudover enkelte ændringer af mere ordensmæssig karakter.</p>\r\n<p class=\"TekstGenerel\">Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til Folketingets velvillige behandling.</p>\r\n<p class=\"TekstGenerel\">\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2015/1 LF 31",
            "stateLabel": "Vedtaget",
            "references": [
                {
                    "shortName": "2015/1 SF.L L 31",
                    "title": "Skriftlig fremsættelse (29. oktober 2015) - L 31",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 174913,
                    "eliUri": "/eli/ft/20151XX00074",
                    "externalLink": ""
                },
                {
                    "shortName": "2015/1 LSF 31",
                    "title": "Forslag til Lov om ændring af lov om arbejdsmiljø (Risikobaserede tilsyn, offentliggørelse af navne på virksomheder under skærpet tilsyn, skærpelse af straffen og offentliggørelse af arbejdspladsvurdering vedrørende elektromagnetiske felter m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 174956,
                    "eliUri": "/eli/ft/201512L00031",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20151/lovforslag/l31/index.htm"
                },
                {
                    "shortName": "2015/1 BTL 31",
                    "title": "Betænkning over Forslag til lov om ændring af lov om arbejdsmiljø\n(Risikobaseret tilsyn, offentliggørelse af navne på virksomheder under skærpet tilsyn, skærpelse af straf og offentliggørelse af arbejdspladsvurdering vedrørende elektromagnetiske felter m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 176642,
                    "eliUri": "/eli/ft/201514L00362",
                    "externalLink": ""
                },
                {
                    "shortName": "2015/1 LSV 31",
                    "title": "Forslag til Lov om ændring af lov om arbejdsmiljø (Risikobaserede tilsyn, offentliggørelse af navne på virksomheder under skærpet tilsyn, skærpelse af straf og offentliggørelse af arbejdspladsvurdering vedrørende elektromagnetiske felter m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 176745,
                    "eliUri": "/eli/ft/201513L00031",
                    "externalLink": ""
                },
                {
                    "shortName": "LOV nr 1869 af 29/12/2015",
                    "title": "Lov om ændring af lov om arbejdsmiljø (Risikobaserede tilsyn, offentliggørelse af navne på virksomheder under skærpet tilsyn, skærpelse af straf og offentliggørelse af arbejdspladsvurdering vedrørende elektromagnetiske felter m.v.)",
                    "presentationName": "Ændringslov",
                    "documentTypeId": 20,
                    "documentId": 176804,
                    "eliUri": "/eli/lta/2015/1869",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/10/2015"
        },
        {
            "displayName": "Accession",
            "displayValue": "20151XX00074"
        },
        {
            "displayName": "Entydig dokumentidentifikation",
            "displayValue": "BE006531"
        },
        {
            "displayName": "Dato for førstegangsindlæggelse",
            "displayValue": "30/10/2015"
        },
        {
            "displayName": "Dato for indlæggelse",
            "displayValue": "30/10/2015"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 31"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}