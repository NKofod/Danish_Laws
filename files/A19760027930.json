{
    "id": 59372,
    "title": "Lov om ligsyn m.v. ",
    "documentTypeId": "10",
    "isSagsforlobPeriodValid": false,
    "shortName": "LOV nr 279 af 26/05/1976",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om ligsyn m.v. </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<P>OMSORG FOR LIG. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Den, der antages at være afgået ved døden, skal  \r\n\r\n anbringes under forsvarlige forhold. Er dødens indtræden ikke åbenbar, skal  \r\n\r\n den pågældende være under jævnligt tilsyn og må ikke føres til lighus, før en  \r\n\r\n læge har iagttaget sikre dødstegn. Førend ligsyn er afsluttet og dødsattest  \r\n\r\n er udstedt, må liget ikke anbringes i kiste eller føres til kapel. </P>  \r\n\r\n<P>LIGSYN. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ligsyn foretages af en læge til afgørelse af, om  \r\n\r\n dødsfald er indtrådt. Ved ligsynet skal sikre dødstegn iagttages og dødsmåde  \r\n\r\n og dødsårsag så vidt muligt fastslås. </P>  \r\n\r\n<P CLASS=STK> <I>Stk. 2. </I> Er dødsfald indtrådt under indlæggelse på  \r\n\r\n sygehus eller lignende institution, foretages ligsyn af en af de læger, der  \r\n\r\n her har deltaget i patientens behandling. </P>  \r\n\r\n<P CLASS=STK> <I>Stk. 3. </I> I andre tilfælde skal ligsyn foretages af  \r\n\r\n afdødes sædvanlige læge eller dennes stedfortræder. Må undtagelsesvis en  \r\n\r\n anden læge efter forholdene anses nærmere til at foretage ligsynet, og finder  \r\n\r\n han at have tilstrækkeligt grundlag for at tage stilling også til dødsmåde og  \r\n\r\n dødsårsag, kan ligsynet dog foretages af ham. </P>  \r\n\r\n<P CLASS=STK> <I>Stk. 4. </I> Ingen stedlig læge kan undslå sig for at komme  \r\n\r\n tilstede til foretagelse af ligsyn, hvis tilkaldelsen skyldes, at afdødes  \r\n\r\n sædvanlige læge og dennes stedfortræder har gyldigt forfald, eller at afdøde  \r\n\r\n ikke havde nogen sædvanlig læge på dødsstedet. </P>  \r\n\r\n<P CLASS=STK> <I>Stk. 5. </I> Justitsministeren fastsætter regler, hvorefter  \r\n\r\n en læge ikke må foretage ligsyn af afdøde, som lægen har haft et særligt  \r\n\r\n tilknytningsforhold til. </P>  \r\n\r\n<P>INDBERETNING TIL POLITIET. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den læge, der tilkaldes i anledning af dødsfald,  \r\n\r\n skal afgive indberetning til politiet: </P>  \r\n\r\n<UL CLASS=PLAIN-LIST>  \r\n\r\n<LI>1) når dødsfaldet skyldes et strafbart forhold, selvmord eller  \r\n\r\n ulykkestilfælde, </LI>  \r\n\r\n<LI>2) når en person findes død, </LI>  \r\n\r\n<LI>3) når døden er indtrådt pludseligt og ikke er forudset af lægelige  \r\n\r\n grunde, </LI>  \r\n\r\n<LI>4) når der er grund til at antage, at dødsfaldet kan skyldes en  \r\n\r\n erhvervssygdom, der er omfattet af ulykkesforsikringsloven, </LI>  \r\n\r\n<LI>5) når døden kan være en følge af fejl, forsømmelse eller ulykkelig  \r\n\r\n hændelse i forbindelse med behandling eller forebyggelse af sygdom, </LI>  \r\n\r\n<LI>6) når dødsfald forekommer i fængsler, arresthuse og lignende  \r\n\r\n institutioner, </LI>  \r\n\r\n<LI>7) når det i øvrigt ikke med sikkerhed kan udelukkes, at dødsfaldet  \r\n\r\n skyldes et strafbart forhold, selvmord eller ulykkestilfælde, eller  \r\n\r\n dødsfaldet af andre grunde skønnes at kunne have politimæssig interesse.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Ved dødsfald på sygehus eller lignende  \r\n\r\n institution afgives indberetningen af den ledende læge. </P>  \r\n\r\n<P>RETSLÆGELIGT (MEDICO-LEGALT) LIGSYN. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> I de tilfælde, der er nævnt i § 3, iværksættes  \r\n\r\n retslægeligt ligsyn. </P>  \r\n\r\n<P CLASS=STK> <I>Stk. 2. </I> Retslægeligt ligsyn kan dog undlades: </P>  \r\n\r\n<UL CLASS=PLAIN-LIST>  \r\n\r\n<LI>1) ved dødsfald efter ulykkestilfælde, såfremt døden først er indtrådt  \r\n\r\n nogen tid efter ulykken og politiet efter de tilvejebragte oplysninger finder  \r\n\r\n det åbenbart, at dødsfaldet er uden politimæssig interesse, </LI>  \r\n\r\n<LI>2) ved de dødsfald, der er nævnt i § 3, stk. 1, nr. 2, 3, 5 og 6, såfremt  \r\n\r\n der mellem politiet og embedslægen er enighed om, at de tilvejebragte  \r\n\r\n oplysninger gør det åbenbart, at der foreligger naturlig død, </LI>  \r\n\r\n<LI>3) ved de dødsfald, der er nævnt i § 3, stk. 1, nr. 4, såfremt  \r\n\r\n embedslægen finder, at de tilvejebragte oplysninger med tilstrækkelig  \r\n\r\n sikkerhed har klarlagt dødsårsagen, </LI>  \r\n\r\n<LI>4) Ved andre dødsfald, der er kommet til politiets kundskab og er antaget  \r\n\r\n at kunne have politimæssig interesse, såfremt politiet efter en undersøgelse  \r\n\r\n finder det åbenbart, at der er tale om naturlig død. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Retslægeligt ligsyn foretages af politiet og  \r\n\r\n embedslægen i forening. </P>  \r\n\r\n<P CLASS=STK> <I>Stk. 2. </I> Justitsministeren kan efter indhentet erklæring  \r\n\r\n fra sundhedsstyrelsen meddele andre læger tilladelse til at deltage i  \r\n\r\n retslægeligt ligsyn i embedslægens sted. I påtrængende tilfælde kan en af  \r\n\r\n politimesteren udpeget læge deltage. </P>  \r\n\r\n<P>RETSLÆGELIG (MEDICO-LEGAL) OBDUKTION. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Retslægelig obduktion skal foretages: </P>  \r\n\r\n<UL CLASS=PLAIN-LIST>  \r\n\r\n<LI>1) når dødsfaldet skyldes et strafbart forhold, eller muligheden heraf  \r\n\r\n ikke med tilstrækkelig sikkerhed kan udelukkes, eller obduktion dog skønnes  \r\n\r\n nødvendig for at hindre, at der senere kan opstå mistanke herom, </LI>  \r\n\r\n<LI>2) når dødsmåden i øvrigt ikke er fastslået med tilstrækkelig sikkerhed  \r\n\r\n ved det retslægelige ligsyn, </LI>  \r\n\r\n<LI>3) når dødsårsagen ikke er fastslået med tilstrækkelig sikkerhed ved det  \r\n\r\n retslægelige ligsyn og yderligere retsmedicinske undersøgelser af  \r\n\r\n politimæssige grunde skønnes påkrævet. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Skønnes almen interesse i øvrigt at kræve en  \r\n\r\n særlig undersøgelse af dødsårsagen ved bestemte grupper af dødsfald, kan  \r\n\r\n justitsministeren efter forhandling med sundhedsstyrelsen bestemme, at der  \r\n\r\n ved sådanne dødsfald skal foretages retslægelig obduktion. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Bestemmelse om retslægelig obduktion træffes af  \r\n\r\n politiet. Obduktionen udføres af en sagkyndig læge, der udpeges af  \r\n\r\n justitsministeren i forbindelse med embedslægen eller en anden læge, der  \r\n\r\n repræsenterer denne. </P>  \r\n\r\n<P CLASS=STK> <I>Stk. 2. </I> Såfremt omstændighederne tillader det, skal  \r\n\r\n afdødes nærmeste, førend obduktion foretages, underrettes om dødsfaldet og  \r\n\r\n om, at der vil blive foretaget obduktion. Den pågældende skal samtidig gøres  \r\n\r\n bekendt med adgangen til domstolsprøvelse. </P>  \r\n\r\n<P>RETSLIG PRØVELSE. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Såfremt afdødes nærmeste modsætter sig  \r\n\r\n retslægelig obduktion, skal politiet inden 24 timer indbringe spørgsmålet om  \r\n\r\n lovligheden af beslutningen herom for retten. </P>  \r\n\r\n<P CLASS=STK> <I>Stk. 2. </I> Sagen behandles efter strafferetsplejens  \r\n\r\n regler. Rettens afgørelse træffes ved kendelse. Kære til landsretten kan kun  \r\n\r\n ske inden for en frist på 3 dage. Retsplejelovens § 949, stk. 2, finder  \r\n\r\n tilsvarende anvendelse. </P>  \r\n\r\n<P CLASS=STK> <I>Stk. 3. </I> I de i § 6, stk. 1, nævnte tilfælde kan  \r\n\r\n obdukion foretages, inden rettens afgørelse foreligger, såfremt der er  \r\n\r\n nærliggende fare for, at øjemedet ellers vil forspildes. </P>  \r\n\r\n<P>DØDSATTEST. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Når ligsyn er afsluttet, skal lægen udstede  \r\n\r\n dødsattest. Er dødsfaldet indberettet til politiet efter § 3, må dødsattest  \r\n\r\n kun udstedes, hvis politiet meddeler, at indberetningen ikke giver anledning  \r\n\r\n til retslægeligt ligsyn. Er der foretaget retslægeligt ligsyn, udstedes  \r\n\r\n dødsattesten af den læge, der har deltaget heri. </P>  \r\n\r\n<P CLASS=STK> <I>Stk. 2. </I> Liget må ikke begraves, brændes eller føres ud  \r\n\r\n af landet, førend dødsattest er udstedt. Er dødsattesten udfærdiget efter  \r\n\r\n retslægeligt ligsyn, skal attesten yderligere være forsynet med politiets  \r\n\r\n påtegning om, at intet er til hinder for, at liget begraves, brændes eller  \r\n\r\n føres ud af landet. </P>  \r\n\r\n<P>ANDRE BESTEMMELSER. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Loven finder tilsvarende anvendelse på  \r\n\r\n dødfødte. </P>  \r\n\r\n<P CLASS=STK> <I>Stk. 2. </I> Justitsministeren kan fastsætte nærmere regler  \r\n\r\n om behandling af lig, om foretagelse af ligsyn og om obduktion, herunder også  \r\n\r\n om obduktion uden for de tilfælde, der er nævnt i § 6, samt om dødsattester.  \r\n\r\n</P>  \r\n\r\n<P CLASS=STK> <I>Stk. 3. </I> Henhører efterforskningen i forbindelse med  \r\n\r\n dødsfaldet under militær påtalemyndighed, træder forsvarets auditørpersonel i  \r\n\r\n stedet for politiet ved foretagelse af retslægelige ligsyn og obduktioner.  \r\n\r\n</P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Overtrædelse af §§ 1-3 og 9 straffes med bøde.  \r\n\r\n</P>  \r\n\r\n<P CLASS=STK> <I>Stk. 2. </I> I forskrifter, der udfærdiges i medfør af  \r\n\r\n loven, kan der fastsættes straf af bøde for overtrædelse af bestemmelser i  \r\n\r\n forskrifterne. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Loven træder i kraft den 1. april 1977. </P>  \r\n\r\n<P CLASS=STK> <I>Stk. 2. </I> Følgende bestemmelser ophæves: </P>  \r\n\r\n<UL CLASS=PLAIN-LIST>  \r\n\r\n<LI>1) forordning af 21. maj 1751 anlangende, hvad der ved Delinquent-sagers  \r\n\r\n Drift og Udførsel udi Danmark og Norge bør iagttages, </LI>  \r\n\r\n<LI>2) lov nr. 2 af 2. januar 1871 om Ligsyn, </LI>  \r\n\r\n<LI>3) § 10, stk. 2, i lov nr. 246 af 9. juni 1967 om udtagelse af  \r\n\r\n menneskeligt væv m.v., </LI>  \r\n\r\n<LI>4) § 2, stk. 5, i lov nr. 225 af 31. maj 1968 om anmeldelse af fødsler og  \r\n\r\n dødsfald. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Loven gælder ikke for Færøerne og Grønland, men  \r\n\r\n kan ved kongelig anordning sættes i kraft for disse landsdele med de  \r\n\r\n afvigelser, som de særlige færøske og grønlandske forhold tilsiger. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>GIVET PÅ CHRISTIANSBORG SLOT, DEN 26.  \r\n\r\n MAJ 1976. </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  \r\n\r\n<P ALIGN=CENTER>I Dronningens navn: </P>  \r\n\r\n<P CLASS=UNDERSKREVET-AF ALIGN=CENTER>INGRID. </P>  \r\n\r\n<P ALIGN=CENTER>Dronning af Danmark. </P>  \r\n\r\n<P ALIGN=CENTER>Rigsforstander. </P>  \r\n\r\n<P ALIGN=CENTER>------------ </P>  \r\n\r\n<P ALIGN=CENTER>Orla Møller. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/06/1976"
        },
        {
            "displayName": "Accession",
            "displayValue": "A19760027930"
        },
        {
            "displayName": "Entydig dokumentidentifikation",
            "displayValue": "CM018325"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "279"
        },
        {
            "displayName": "År for udstedelse",
            "displayValue": "1976"
        },
        {
            "displayName": "Dato for underskrift",
            "displayValue": "26/05/1976"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. j.nr. L.A. 1973-30002-1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}