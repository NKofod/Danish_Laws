{
    "id": 156168,
    "title": "Ankestyrelsens principafgørelse A-19-06 om fleksjob - løntilskud - ikke overenskomstdækket arbejdsgiver - fastsættelse - beregningsgrundlag - rimeligt tilbud om fleksjob - karantæne - konkret vurdering",
    "documentTypeId": "240",
    "isSagsforlobPeriodValid": true,
    "shortName": "KEN nr 11043 af 20/07/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-19-06 om fleksjob - løntilskud - ikke overenskomstdækket arbejdsgiver - fastsættelse - beregningsgrundlag - rimeligt tilbud om fleksjob - karantæne - konkret vurdering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Da der ikke var fastsat nærmere regler for fastsættelse af grundlaget for beregning af løntilskud, når arbejdsgiver ikke var omfattet af en kollektiv overenskomst, måtte tilskudsgrundlaget fastsættes efter en konkret vurdering.</p>\r\n   <p class=\"TekstGenerel\">Kommunen fastsatte tilskudsgrundlaget på grundlag af oplysninger fra en fagforening, på grundlag af oplysninger om lønnen for nyansatte medarbejdere hos arbejdsgiver med tilsvarende arbejde, og på grundlag af lønnen for tilsvarende overenskomstmæssigt arbejde i kommunen.</p>\r\n   <p class=\"TekstGenerel\">Arbejdsgivers løntilbud til lønmodtager svarede dertil, og der var enighed mellem lønmodtager og arbejdsgiver om arbejdsvilkårene. Da der ikke var oplyst særlige forhold, der kunne begrunde en højere løn, fandt Ankestyrelsen, at lønmodtager havde afslået et rimeligt tilbud om fleksjob.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>01-07-2011</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 1009 af 24. oktober 2005 - § 74b, stk. 4</p>\r\n<p>Lov om en aktiv beskæftigelsesindsats - lovbekendtgørelse nr. 685 af 29. juni 2005 - § 71</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lønmodtager skulle ansættes i fleksjob hos en arbejdsgiver, der ikke var omfattet af en kollektiv overenskomst. Arbejdsområdet var ufaglært kontorarbejde. Kommunen skulle derfor finde frem til den mindste timeløn, som sædvanligvis gjaldt for tilsvarende arbejde, jf. § 71, stk. 3, i lov om en aktiv beskæftigelsesindsats.</p>\r\n<p>HK fandt på grundlag af Dansk Arbejdsgiverforenings struktur statistik for Alment Kontorarbejde, at lønnen skulle udgøre 18.600 kr. pr måned plus 6 % pensionsbidrag, ialt 19.716 kr. pr. måned.</p>\r\n<p>Arbejdsgiver var alene indstillet på at betale en månedsløn på 18.600 kr. inkl. pensionsbidrag.</p>\r\n<p>Overenskomstmæssig begyndelsesløn til en ikke-uddannet kontorassistent i kommunen udgjorde ca. 18.800 kr. om måneden inkl. pensionsbidrag.</p>\r\n<p>Da lønmodtager afslog ansættelse i det tilbudte fleksjob på grund af lønnens størrelse, traf kommunen afgørelse om standsning af ledighedsydelsen i 5 uger fra den 1. juli 2005 i henhold til aktivlovens § 74 b, stk. 4, idet det var kommunens opfattelse, at lønmodtager havde afslået et rimeligt tilbud om fleksjob.</p>\r\n<p>Det sociale nævn ændrede kommunens afgørelse. Nævnet fandt, at der ikke havde været tale om et rimeligt tilbud om fleksjob, da der ikke havde kunnet opnås enighed mellem HK, arbejdsgiver og kommunen om lønnen. Nævnet henviste til SM A-41-01.</p>\r\n<p>Afgørelsen blev anket af kommunen, som bl.a. anførte, at den tilbudte løn var den samme, som arbejdsgiver udbetalte til en anden nyansat medarbejder med tilsvarende arbejde, og at den tilbudte løn lå på niveau med, hvad en ikke-uddannet kontorassistent i kommunen fik i overenskomstmæssig løn.</p>\r\n<p>Sagen blev behandlet i principielt møde med henblik på belysning af praksis for, hvornår der var tale om afslag på et rimeligt tilbud om fleksjob, og til belysning af praksis for fastsættelse af tilskudsberettiget løn i et fleksjob, når arbejdspladsen ikke var omfattet af en kollektiv overenskomst.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kommunen havde ret til at pålægge lønmodtager karantæne i 5 uger fra den 1. juli 2005, da lønmodtager havde afslået et rimeligt tilbud om fleksjob.</p>\r\n<p>Grundlaget for beregning af løntilskud til arbejdsgiver måtte fastsættes efter en konkret vurdering, da der ikke var fastsat nærmere regler for fastsættelse af tilskudsgrundlaget, når arbejdsområdet ikke var dækket af en kollektiv overenskomst.</p>\r\n<p>Ankestyrelsen tog udgangspunkt i, at der var tale om ufaglært kontorarbejde. Kommunen skulle derfor fastsætte hvilken løn, der skulle betales for tilsvarende arbejde.</p>\r\n<p>Kommunen havde fastsat beregningsgrundlaget i samarbejde med HK og på grundlag af oplysninger om løn for nyansatte medarbejdere hos arbejdsgiver med tilsvarende arbejde og på grundlag af oplysninger om løn for tilsvarende overenskomstmæssigt arbejde i kommunen.</p>\r\n<p>Da det var oplyst, at en nyansat medarbejder hos arbejdsgiver fik en månedsløn på 18.600 kr. inkl. pensionsbidrag, og at kommunens begyndelsesløn for en ikke-uddannet kontorassistent lå på et tilsvarende niveau, fandt Ankestyrelsen, at mindstelønnen for tilsvarende arbejde, jf. beskæftigelseslovens § 71, stk. 3, kunne fastsættes til omkring 18.600 kr. pr. måned inkl. pensionsbidrag.</p>\r\n<p>Arbejdsgivers løntilbud havde svaret til dette, og der havde været enighed mellem lønmodtager og arbejdsgiver om arbejdsvilkårene. Da der ikke var oplyst særlige forhold, der kunne begrunde en højere løn, fandt Ankestyrelsen, at lønmodtager havde afslået et rimeligt tilbud om fleksjob.</p>\r\n<p>Ankestyrelsen ændrede således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20061104325"
        },
        {
            "displayName": "Entydig dokumentidentifikation",
            "displayValue": "BS008959"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11043"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/07/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000244-06"
        },
        {
            "displayName": "Stikord",
            "displayValue": "A-19-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}