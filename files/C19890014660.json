{
    "id": 54321,
    "title": "Ændring af vejledning om hjælp efter bistandslovens § 42 (* 1) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 146 af 26/10/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Ændring af vejledning om hjælp efter  \r\n\r\n bistandslovens § 42 (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Ved lov nr. 836 af 21. december 1988 om ændring af lov om social </P>  \r\n\r\n<P>bistand er der med virkning fra 1. april 1989 gennemført en række </P>  \r\n\r\n<P>ændringer af bistandslovens kontanthjælpsregler, herunder af § 42, </P>  \r\n\r\n<P>jf. Socialministeriets vejledning af 17. februar 1989 om ændring af </P>  \r\n\r\n<P>vejledning om kontanthjælp efter bistandsloven. </P>  \r\n\r\n<P>Endvidere er Socialministeriets bekendtgørelse om betaling for ophold i  \r\n\r\n daginstitutioner fra 1. maj 1989 ændret således at kontanthjælpen får  \r\n\r\n betydning for daginstitutionsbetaling. I henhold til bekendtgørelsens § 4,  \r\n\r\n stk. 3, omregnes kontanthjælpen herunder hjælp efter § 42, stk. 2, til  \r\n\r\n skattepligtig indkomst med et særligt fradrag. Hjælpen efter § 42 indgår i  \r\n\r\n denne beregning, også når en del af hjælpen ydes som lån. </P>  \r\n\r\n<P>Uanset om hjælpen ydes som lån eller tilskud kan der være situationer,  \r\n\r\n hvor det af hensyn til revalideringen undtagelsesvis vil være muligt at yde  \r\n\r\n hjælp til daginstitutionsbetaling. </P>  \r\n\r\n<P>Blandt andet på baggrund af disse ændringer er der behov for en uddybning  \r\n\r\n af vejledningen om hjælp efter bistandslovens § 42 på følgende områder: </P>  \r\n\r\n<P>- Hjælp til flygtninge, pkt. 11 </P>  \r\n\r\n<P>- Hjælp til revalideringsprojekter, pkt. 18 og 34 h </P>  \r\n\r\n<P>- Udmåling af hjælp til forsørgelse, pkt. 33 </P>  \r\n\r\n<P>- Hjælp i særlige tilfælde til hel eller delvis dækning af betaling for  \r\n\r\n daginstitution, pkt. 34 g </P>  \r\n\r\n<P>- Ret til fradragsfri arbejdsindtægter, pkt. 38 </P>  \r\n\r\n<P>- Udmåling af hjælp efter revalideringens afslutning, pkt. 55 </P>  \r\n\r\n<P>I socialministeriets vejledning af 26. juni 1987 om hjælp efter  \r\n\r\n bistandslovens § 42 foretages herefter følgende ændringer (ved enkelte af  \r\n\r\n ændringerne er det pågældende punkt i § 42-vejledningen genoptrykt i dets  \r\n\r\n helhed, men således, at realitetsændringer og tilfølelser er markeret med en  \r\n\r\n lodret streg i marginen): </P>  \r\n\r\n<P>Pkt. 11 affattes således: </P>  \r\n\r\n<P>Flygtninge og indvandrere kan som andre få hjælp efter bistandslovens §  \r\n\r\n 42, hvis det efter en konkret vurdering af den enkeltes situation viser sig  \r\n\r\n at være nødvendigt at give denne ekstra hjælp, for at den pågældende kan  \r\n\r\n blive i stand til at forsørge sig selv og sin familie, jf. punkterne 6-8.  \r\n\r\n Kulturelle forhold er et væsentligt moment i denne vurdering. </P>  \r\n\r\n<P>En flygtning gennemløber typisk en 18-måneders integrationsperiode, hvor  \r\n\r\n Flygtningehjælpen varetager den sociale bistand, herunder eventuel hjælp  \r\n\r\n efter § 42. </P>  \r\n\r\n<P>Undervisning af voksne indvandrere i dansk sprog og dansk kultur og  \r\n\r\n samfundsforhold er i første række en amtskommunal forpligtelse, jf. lov nr.  \r\n\r\n 355 af 4. juli 1986 om undervisning af voksne indvandrere samt  \r\n\r\n Undervisningsministeriets bekendtgørelse af 4. juli 1986 med samme titel. I  \r\n\r\n det omfang udgifterne i forbindelse med danskundervisning ikke dækkes af  \r\n\r\n amtskommunen, kan der ydes hjælp efter § 42, hvis den pågældende flygtning  \r\n\r\n opfylder betingelserne for at få sådan hjælp. </P>  \r\n\r\n<P>Hjælp efter § 42 bør normalt ikke ydes, før den pågældendes sproglige  \r\n\r\n handicap er så vidt overvundet, at der kan lægges en erhvervsplan og det med  \r\n\r\n rimelighed kan forventes, at den pågældende flygtning eller indvandrer vil  \r\n\r\n kunne gennemføre mere erhvervsrettede uddannelses- eller  \r\n\r\n optræningsaktiviteter. Den uddannelsesrettede aktivitet kan f.eks. bestå i  \r\n\r\n danskundervisning, der i fortsættelse af danskundervisning med almen sigte,  \r\n\r\n har til formål at forberede flygtningen til at gå i gang med en bestemt  \r\n\r\n uddannelse eller optræning i overensstemmelse med den revalideringsplan, der  \r\n\r\n er lagt for den pågældende. </P>  \r\n\r\n<P>Ved længerevarende uddannelsesforløb ydes hjælpen efter § 42 kun så længe  \r\n\r\n betingelserne for at få hjælp efter denne bestemmelse er opfyldt. Ydes  \r\n\r\n hjælpen på grund af et sprogligt handicap, bør den således kun ydes indtil  \r\n\r\n det sproglige handicap er overvundet. </P>  \r\n\r\n<P>En flygtning vil ofte have brug for hjælp efter § 42 udover  \r\n\r\n integrationsperioden. I disse tilfælde skal revalideringsplanen altid  \r\n\r\n tilrettelægges i et nøje samarbejde med social- og sundhedsforvaltningen i  \r\n\r\n den opholdskommune, som efter integrationsperioden står for videregørelsen og  \r\n\r\n opfølgning af revalideringsplanen. </P>  \r\n\r\n<P>En asylansøger, der gifter sig med en dansk statsborger, vil ligeledes  \r\n\r\n kunne få hjælp efter § 42, hvis den pågældende opfylder de almindelige  \r\n\r\n betingelser herfor. </P>  \r\n\r\n<P>I <I>Pkt. 18</I> indsættes som nyt afsnit: </P>  \r\n\r\n<UL PLAIN>\r\n\r\n<LI>i) Jobindslusningsprojekter etableret af en kommune selv, eller i  \r\n\r\n samarbejde med andre, forudsat <I>at</I> der er tale om egentlige  \r\n\r\n revalideringsprojekter, <I>at</I> projektets indhold og formål er nøje  \r\n\r\n beskrevet og <I>at</I> det har eget budget og er regnskabsmæssigt adskilt.  \r\n\r\n Udgifter til rådgivning og administration, der falder ind under de  \r\n\r\n almindelige (amts-)kommunale opgaver, kan ikke omfattes af projektets  \r\n\r\n udgifter. </LI>  \r\n\r\n</UL>  \r\n\r\n<P>I <I>Pkt. 32</I> affattes 2. afsnit således: </P>  \r\n\r\n<P>Reglerne i bistandslovens § 38 om fradrag for indtægter og kravet til  \r\n\r\n ægtefællen om at udnytte sine arbejdsmuligheder, jf. bistandslovens § 40,  \r\n\r\n gælder således også, når der ydes hjælp efter § 42. </P>  \r\n\r\n<P>Pkt. 33 affattes således: </P>  \r\n\r\n<P>Der udmåles grundydelse, boligtilllæg og børnetillæg. </P>  \r\n\r\n<P>Når der er truffet beslutning om revalidering ydes hjælpen efter § 42,  \r\n\r\n stk. 2., og beregningen af hjælpen afviger fra dette tidspunkt fra § 37 på  \r\n\r\n følgende måder: </P>  \r\n\r\n<P>- hjælpen til de i § 37, stk. 2, 2. punktum, nævnte unge beregnes med den  \r\n\r\n almindelige grundydelse </P>  \r\n\r\n<P>- grundydelsen nedsættes ikke efter bestemmelsen i § 37, stk. 2, 5.  \r\n\r\n punktum om hjælp i mere end 9 måneder, jf. nærmere herom i pkt. 18 i  \r\n\r\n vejledningen om kontanthjælp, </P>  \r\n\r\n<P>- grænsebeløbet i § 37, stk. 5, erstattes af det beløb som svarer til 10 /  \r\n\r\n 9 af højeste dagpengesats efter § 47 i lov om arbejdsformidling og  \r\n\r\n arbejdsløshedsforsikring m.v. med fradrag for skat af dette beløb. </P>  \r\n\r\n<P>Maksimum for hjælp til ægtepar, hvoraf den ene får § 42-hjælp, er 2210 / 9  \r\n\r\n af dagpengemaksimum. </P>  \r\n\r\n<P>Overstiger den beregnede hjælp det nævnte grænsebeløb, kan dette  \r\n\r\n overskrides, hvis den hidtidige indtægt giver grundlag herfor. Hjælpen til  \r\n\r\n forsørgelse kan dog ikke overstige 90% af den hidtidige indtægt, jf. § 37.  \r\n\r\n Der henvises til kontanthjælpsvejledningens pkt. 7. </P>  \r\n\r\n<P>Eventuel hjælp til uddannelses- og handicapbetingede udgifter, jf. pkt. 34  \r\n\r\n og 35, ydes udover de grænsebeløb, der gælder for hjælp til forsørgelsen.  \r\n\r\n</P>  \r\n\r\n<P>Ved hjælp til højskoleophold kan der efter en konkret vurdering reduceres  \r\n\r\n for besparelser ved fri kost. Man skal dog være opmærksom på, at der er så  \r\n\r\n meget tilbage af grundydelsen, at den udover lommepenge også dækker faste  \r\n\r\n udgifter (A-kasse, licens, osv.) og kost ved eventuelle besøg i hjemmet, jf.  \r\n\r\n pkt. 38. Udgifter til opholdsbetaling, hjem- og besøgsrejse, materialer, m.v.  \r\n\r\n dækkes som uddannelsesudgifter. </P>  \r\n\r\n<P>Er der iværksat en undersøgelse af, om en person er berettiget til hjælp  \r\n\r\n efter § 42, og det må anses for overvejende sandsynligt, at undersøgelsen vil  \r\n\r\n resultere i en sådan hjælp, bør grundydelsen ikke nedsættes efter 9 måneder.  \r\n\r\n Er grundydelsen nedsat som følge af 9-månedersreglen, bør den i tilsvarende  \r\n\r\n situationer forhøjes til den almindelige grundydelse. </P>  \r\n\r\n<P>Hvis revalidendens ægtefælle modtager kontanthjælp, udmåles hjælpen til  \r\n\r\n begge ægtefæller samlet efter § 42. Det vil sige, at hjælpen udmåles med den  \r\n\r\n almindelige grundydelse til begge ægtefæller, også selv om ægtefællen har  \r\n\r\n modtaget den lavere grundydelse efter særreglen for unge eller  \r\n\r\n 9-månedersreglen. </P>  \r\n\r\n<P>I <I>Pkt. 34</I> affattes afsnit g og h således: </P>  \r\n\r\n<UL PLAIN>\r\n\r\n<LI>g) Hjælp til nødvendig børnepasning i særlige tilfælde, f.eks: </LI>  \r\n\r\n</UL>  \r\n\r\n<P>- hvis det på grund af handicappet er nødvendigt med et længerevarende  \r\n\r\n revaliderings- og uddannelsesforløb, <I>og</I> den pågældende sidder med  \r\n\r\n store økonomiske forpligtelser i forbindelse med en betydelig nedsættelse af  \r\n\r\n den beregnede hjælp til grænsebeløbene for forsørgelsen, <I>og</I> der ikke  \r\n\r\n er andre husstandsindtægter end § 42-hjælpen. </P>  \r\n\r\n<P>- hvor børnepasning af hensyn til revalideringen er nødvendig uden for  \r\n\r\n daginstitutionens åbningstid. </P>  \r\n\r\n<P>- hvis der er behov for aflastning i forbindelse med gruppearbejde eller  \r\n\r\n weekend-arrangementer som led i uddannelsen. </P>  \r\n\r\n<UL PLAIN>\r\n\r\n<LI>h) dækning af eventuelle andre udgifter, som er affødt af  \r\n\r\n uddannelsessituationen, og hvis afholdelse er nødvendige for, at  \r\n\r\n revalideringen kan gennemføres, herunder dækning af udgifter til de under  \r\n\r\n pkt. 18 nævnte kurser. </LI>  \r\n\r\n</UL>  \r\n\r\n<P>Med hensyn til afholdelse af udgifter, der hænger sammen med de under pkt.  \r\n\r\n 18 i) nævnte projekters aktiviteter eller som relaterer sig til den specielle  \r\n\r\n indsats med at fastholde, udvikle og indsluse klienten i et uddannelses-,  \r\n\r\n arbejds- eller udviklingsforløb, er det uden betydning, om de enkelte  \r\n\r\n revalidender under deres deltagelse i projektet modtager ydelser efter  \r\n\r\n bistandslovens § 42, stk. 2, eller som løn eller løntilskud efter § 42, stk.  \r\n\r\n 3. </P>  \r\n\r\n<P>Pkt. 38 affattes således: </P>  \r\n\r\n<P>Revalidendens egen og en eventuel ægtefælles indtægt skal som nævnt under  \r\n\r\n pkt. 32 fradrages i samme omfang, som hvis der ydes almindelig kontanthjælp  \r\n\r\n efter § 37, dvs. nettoindtægter efter fradrag for skat og nødvendige udgifter  \r\n\r\n til arbejdsredskaber og beklædning samt til transport, jf. pkt. 7 i  \r\n\r\n Socialministeriets vejledning af 17. februar 1989 om ændring af vejledning om  \r\n\r\n kontanthjælp efter bistandsloven. </P>  \r\n\r\n<P>Revalidendens og ægtefællens nettoindtægter fratrækkes som hovedregel i  \r\n\r\n den samlede hjælp. I de tilfælde, hvor hjælpen består af tilskud og lån, skal  \r\n\r\n den støtte, revalidenden modtager i støtte fra Statens Uddannelsesstøtte og i  \r\n\r\n uddannelsesydelse efter Arbejdsministeriets regler dog fratrækkes i  \r\n\r\n tilskudsdelen og kan således ikke - som andre indtægter - nedbringe §  \r\n\r\n 42-lånet, jf. om lånberegning i punkt 50. </P>  \r\n\r\n<P>De i § 38, stk. 3-8 nævnte lempelser i reglerne om fradrag for indtægter  \r\n\r\n gælder også, når der modtages hjælp efter § 42. Personer, der er i gang med  \r\n\r\n en revalidering efter § 42, stk. 2, kan således benytte reglen om fradragsfri  \r\n\r\n arbejdsindtægter i § 38, stk. 5, på arbejdsindtægter, der ikke har  \r\n\r\n forbindelse med det uddannelsesforløb, hvortil der ydes støtte. Derimod er  \r\n\r\n personer, der får løn eller løntilskud under revalidering på det almindelige  \r\n\r\n arbejdsmarked efter § 42, stk. 3, ikke omfattet af undtagelsesbestemmelsen i  \r\n\r\n § 38, stk. 5. </P>  \r\n\r\n<P>Der skal ikke foretages fradrag i hjælpen for ydelser fra godkendte  \r\n\r\n sociale fonde, stiftelser og foreninger m.v., der er fritaget for beskatning  \r\n\r\n hos modtageren efter ligningslovens § 7, litra z. Ifølge denne bestemmelser  \r\n\r\n er beløb op til 5.000 kr. om året fra hver fond m.v. fritaget for beskatning.  \r\n\r\n</P>  \r\n\r\n<P>Når der ydes kontanthjælp efter § 37 under et højskoleophold (jf.  \r\n\r\n Socialministeries bekendtgørelse nr. 429 af 11. juni 1986, § 2), skal der  \r\n\r\n ikke ske fradrag for den del af stats- og kommunestøtten til opholdet, der  \r\n\r\n dækker udgifter, som også dækkes af kontanthjælpen. </P>  \r\n\r\n<P>For så vidt angår personer, der modtager hjælp til højskoleopholdet efter  \r\n\r\n § 42, er der ikke sket ændringer i forhold til de hidtil gældende regler, det  \r\n\r\n vil sige, at der fortsat efter en konkret vurdering kan reduceres for  \r\n\r\n besparelser ved fri kost. Man skal dog være opmærksom på, at der er så meget  \r\n\r\n tilbage af grundydelsen, at den udover lommepenge også dækker faste udgifter  \r\n\r\n (A-kasse, licens osv.) og kost ved eventuelle bisøg i hjemmet. Udgifter til  \r\n\r\n opholdsbetaling, hjem- og besøgsrejser, materialer m.v. dækkes som  \r\n\r\n uddannelsesudgifter, jf. pkt. 34. </P>  \r\n\r\n<P>I <I>pkt. 40</I> ændres henvisningen til § 38, stk. 4, i slutningen af 2.  \r\n\r\n afsnit til § 38, stk. 7. </P>  \r\n\r\n<P>Pkt. 55 affattes således: </P>  \r\n\r\n<P>Hvis der i tilslutning til revalideringens afslutning bliver behov for  \r\n\r\n kontanthjælp efter bestandsloven, ydes hjælpen efter § 37. </P>  \r\n\r\n<P>Den samlede hjælp kan herefter beregnes uden hensyn til ansøgerens  \r\n\r\n hidtidige indtægter, hvis grundydelsen med tillæg ikke overstiger  \r\n\r\n grænsebeløbet i stk. 5. </P>  \r\n\r\n<P>Hjælpen efter § 37 vil imidlertid kunne overstige grænsebeløbet, hvis  \r\n\r\n ansøgerens hidtidige indtægter giver grundlag for det. Hvis  \r\n\r\n revalideringsforløbet har varet så længe, at den pågældende med rimelighed  \r\n\r\n har kunne indrette sig på dette indtægtsniveau, betragtes den del af §  \r\n\r\n 42-hjælpen, som har været udmålt til forsørgelsen, som hidtidig indtægt. Har  \r\n\r\n revalideringsforløbet derimod været ganske kortvarigt, beregnes § 37-hjælpen  \r\n\r\n på grundlag af den pågældendes hidtidige indtægter forud for den sociale  \r\n\r\n begivenhed, som udløste hjælpen efter kap. 9. </P>  \r\n\r\n<P>I de situationer, hvor § 42-hjælpen betragtes som hidtidig indtægt, og  \r\n\r\n hvor denne i forvejen har været begrænset af 90% af hidtidig indtægt, vil  \r\n\r\n denne grænse fortsat være gældende. </P>  \r\n\r\n<P>Hvis grænsen har været 10 / 9 af dagpengeloftet, vil grænsen være 90% af  \r\n\r\n dette beløb, medmindre 90% af hidtidig indtægt forud for revalideringen  \r\n\r\n oversteg dette beløb. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Socialministeriet, den 26. oktober 1989  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Aase Olesen </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Anne Mette Lolk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Supplement til Socialministeriets vejledning nr. 101 af 26. juni  \r\n\r\n 1987. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/11/1989"
        },
        {
            "displayName": "Accession",
            "displayValue": "C19890014660"
        },
        {
            "displayName": "Entydig dokumentidentifikation",
            "displayValue": "CM013199"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1998"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "146"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "26/10/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet 4.kt. j.nr. 4000-2-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}