{
    "id": 106060,
    "title": "1985 BSF 100   FORSLAG TIL FOLKETINGSBESLUTNING OM OPRETTELSE AF TO HANDICAPIDRÆTSCENTRE  ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 100",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 100 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af to handicapidrætscentre  \r\n\r\n</P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at oprette to </P>  \r\n\r\n<P>handicapidrætscentre pr. 1. april 1987 efter ølgende </P>  \r\n\r\n<P>retningslinier: </P>  \r\n\r\n<P>- centrene skal være 100 procent statsfinansierede og beliggende på </P>  \r\n\r\n<P>hver sin side af Store Bælt, </P>  \r\n\r\n<P>- den præcise udformning, beliggenhed m.v. aftales mellem ministeriet </P>  \r\n\r\n<P>for kulturelle anliggender og Dansk Handicap Idræts-Forbund, og </P>  \r\n\r\n<P>- senest 1. januar 1987 skal folketinget orienteres om indholdet af </P>  \r\n\r\n<P>lovforslaget vedrørende den endelige oprettelse af centrene. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Handicapidrættens forhold diskuteres for tiden i det såkaldte </P>  \r\n\r\n<P>breddeidrætsudvalg, der forventes at færdiggøre sit arbejde i </P>  \r\n\r\n<P>løbet af sommeren. Det vil derfor kun være ret og rimeligt, at </P>  \r\n\r\n<P>folketinget i første omgang overlader overvejelserne om </P>  \r\n\r\n<P>handicapidrættens fremtid til det breddeidrætsudvalg, som </P>  \r\n\r\n<P>folketinget selv har ønsket nedsat. Dette synspunkt er </P>  \r\n\r\n<P>forslagsstillerne enige i. </P>  \r\n\r\n<P>Fra Dansk Handicap Idræts-Forbunds side har man foreslået </P>  \r\n\r\n<P>- at krav om bopæl i tilskudskommunen ophæves, eventuelt kombineret </P>  \r\n\r\n<P>med en refusionsordning kommunerne imellem, når der er tale om </P>  \r\n\r\n<P>tilskud til foreninger med idræt for handicappede, </P>  \r\n\r\n<P>- at der gives generel dispensation fra alderskriteriet for </P>  \r\n\r\n<P>opnåelse af kommunale tilskud, når det drejer sig om foreninger, </P>  \r\n\r\n<P>der tilbyder idræt for handicappede, </P>  \r\n\r\n<P>- at der gennemføres transporttilskudsordninger for handicappede </P>  \r\n\r\n<P>idrætsudøvere, der ikke eller kun med stort besvær kan benytte </P>  \r\n\r\n<P>billig kollektiv transport, </P>  \r\n\r\n<P>- at der i forbindelse med nybyggerier og etablering af </P>  \r\n\r\n<P>udendørsanlæg til idrætsbrug stilles krav om handicapegnet </P>  \r\n\r\n<P>indretning, </P>  \r\n\r\n<P>- at der i forbindelse med eksisterende haller og anlæg foretages </P>  \r\n\r\n<P>en undersøgelse af omfanget af ændringer, der vil være nødvendige </P>  \r\n\r\n<P>for, at handicappede kan benytte faciliteterne, og at der tages </P>  \r\n\r\n<P>initiativ til at foretage de ændringer, som forholdene ifølge </P>  \r\n\r\n<P>undersøgelsen taler for, </P>  \r\n\r\n<P>- at mindst en svømmehal i hver kommune har opvarmet vand til et </P>  \r\n\r\n<P>minimum af 28 grader og af hensyn til særlige handicapgrupper helt </P>  \r\n\r\n<P>op til 32 grader, </P>  \r\n\r\n<P>- at kommuner/ amtskommuner tilskyndes til at etablere lønnede </P>  \r\n\r\n<P>hjælper-træner-ordninger til fordel for foreninger med idræt for </P>  \r\n\r\n<P>handicappede, </P>  \r\n\r\n<P>- at der etableres undervisning og kurser, hvor trænere og ledere </P>  \r\n\r\n<P>kan uddannes til at varetage opgaver inden for handicapidrætten, </P>  \r\n\r\n<P>- at handicapidræt gøres til fast bestanddel i idrætsundervisningen </P>  \r\n\r\n<P>på de videregående uddannelser, </P>  \r\n\r\n<P>- at handicapidræt bliver fast bestanddel i leder- og trænerkurser </P>  \r\n\r\n<P>inden for den såkaldte raskidræt, </P>  \r\n\r\n<P>- at fritidslovgivningen forenkles, således at der skabes </P>  \r\n\r\n<P>muligheder for at tage særhensyn og give positiv særbehandling, </P>  \r\n\r\n<P>når det drejer sig om foreninger, der tilbyder idræt for </P>  \r\n\r\n<P>handicappede. Således skal der bl.a. åbnes mulighed for at </P>  \r\n\r\n<P>etablere interessegrupper for handicappede børn helt ned til 2 </P>  \r\n\r\n<P>deltagere og for at ansætte mere end en instruktør pr. </P>  \r\n\r\n<P>interessegruppe, når det drejer sig om idræt for handicappede. </P>  \r\n\r\n<P>Endvidere skal bestemmelserne om specialundervisning gøres mere </P>  \r\n\r\n<P>lempelige, således at unge får mulighed for at deltage i </P>  \r\n\r\n<P>specialundervisning sammen med voksne, </P>  \r\n\r\n<P>- at der ansættes en fuldtidskonsulent i handicapidræt i hver </P>  \r\n\r\n<P>amtskommune, og </P>  \r\n\r\n<P>- at der gives yderligere og særlige bevillinger til handicapidræt, </P>  \r\n\r\n<P>eventuelt gennem ændring af fordelingsnøglen landsorganisationerne </P>  \r\n\r\n<P>imellem. </P>  \r\n\r\n<P>Forslagsstillerne er enige i alle disse forslag. Men vi har ikke </P>  \r\n\r\n<P>villet foreslå, at folketinget vedtager dem - netop fordi det </P>  \r\n\r\n<P>fornuftigste vil være, at forslagene i første omgang behandles i </P>  \r\n\r\n<P>sammenhæng med de øvrige forslag til forbedring af den såkaldte </P>  \r\n\r\n<P>breddeidræts vilkår i breddeidrætsudvalget. </P>  \r\n\r\n<P>Men uanset hvad dette arbejde ender med, er det givet, at der er brug </P>  \r\n\r\n<P>for en direkte statslig indsats til forbedring af vilkårene for </P>  \r\n\r\n<P>handicapidrætten i form af en slags handicapidrætscentre. </P>  \r\n\r\n<P>Handicapidrættens fordele er velkendte: </P>  \r\n\r\n<P>- fysisk aktivitet forøger den enkeltes selvtillid og følelse af eget </P>  \r\n\r\n<P>værd, </P>  \r\n\r\n<P>- især for mennesker med meget dårlig kondition og ringe motoriske </P>  \r\n\r\n<P>færdigheder sker der markante fysiske og psykiske fremskridt efter </P>  \r\n\r\n<P>kort tids fysisk træning med vægt på oparbejdelse af kondition og </P>  \r\n\r\n<P>teknik, og som bekendt har mange handicapgrupper netop en dårlig </P>  \r\n\r\n<P>kondition, i mange tilfælde kombineret med koordinations- og </P>  \r\n\r\n<P>balanceproblemer, </P>  \r\n\r\n<P>- idrætten medvirker til, at den enkelte oplever hverdagen mindre </P>  \r\n\r\n<P>besværlig, </P>  \r\n\r\n<P>- den forbedrede sundhed og trivsel, opnået gennem idrætten, kommer </P>  \r\n\r\n<P>også til udtryk i, at hverdagens besværligheder bliver nemmere at </P>  \r\n\r\n<P>tackle, hvilket igen hyppigt kommer til udtryk i et reduceret </P>  \r\n\r\n<P>medicinforbrug, </P>  \r\n\r\n<P>- handicapidrætten har endelig også en rehabiliterende funktion. </P>  \r\n\r\n<P>Forudsætningerne for indlæring fremmes gennem bevægelse, og </P>  \r\n\r\n<P>idrætten gør det derfor nemmere for den enkelte handicappede at </P>  \r\n\r\n<P>erhverve eller generhverve fysiske færdigheder, som den enkelte </P>  \r\n\r\n<P>enten aldrig har haft, eller som den enkelte har sat over styr. </P>  \r\n\r\n<P>For mange nyhandicappede er situationen den, at hjernen dels skal </P>  \r\n\r\n<P>lære nogle tidligere indlærte ting igen, dels skal lære nogle helt </P>  \r\n\r\n<P>nye bevægelser eller færdigheder, der er nødvendiggjort af </P>  \r\n\r\n<P>handicappet. Jo flere impulser og indtryk kroppen kan give </P>  \r\n\r\n<P>hjernen, jo større er mulighederne for, at den nødvendige </P>  \r\n\r\n<P>nyindlæring kan lykkes. </P>  \r\n\r\n<P>Alle disse fordele er velkendte, og i folketinget er der bred enighed </P>  \r\n\r\n<P>om, at både kommuner, amter og stat bør give økonomisk støtte til </P>  \r\n\r\n<P>fremme af handicapidrætten. </P>  \r\n\r\n<P>Lad os illustrere det med et par citater. Under folketingets </P>  \r\n\r\n<P>forhandling om kulturministerens breddeidrætsredegørelse i februar </P>  \r\n\r\n<P>1985 udtalte Ole Vig Jensen (RV): </P>  \r\n\r\n<P>&#187;Jeg vil også godt, som andre ordførere har gjort det, understrege  \r\n\r\n</P>  \r\n\r\n<P>betydningen af, at flere grupper får mulighed for </P>  \r\n\r\n<P>idrætsudfoldelse. Der er nævnt handicapidrætten, som er undervejs, </P>  \r\n\r\n<P>men vi ved jo stadig væk, at der er et mægtigt svælg imellem, hvor </P>  \r\n\r\n<P>mange der har mulighed for at dyrke handicapidræt, og hvor mange </P>  \r\n\r\n<P>der faktisk er handicappede.&#171; Se Folketingstidende 1984-85, </P>  \r\n\r\n<P>forhandlingerne sp. 6846. </P>  \r\n\r\n<P>I selve redegørelsen skrev ministeren: </P>  \r\n\r\n<P>&#187;Det må også fortsat være sådan, at det offentlige påtager sig en  \r\n\r\n</P>  \r\n\r\n<P>væsentlig del af ansvaret for de økonomiske rammer for </P>  \r\n\r\n<P>idrætsudfoldelsen. Kunne de afledede besparelser på social- og </P>  \r\n\r\n<P>sundhedssektorens konti gøres op, er det ikke usandsynligt, at det </P>  \r\n\r\n<P>ville vise sig, at der ikke er tale om nogen nettoudgift for stat, </P>  \r\n\r\n<P>amter og kommuner.&#171; Se Folketingstidende 1984-85, forhandlingerne  \r\n\r\n</P>  \r\n\r\n<P>sp. 6305. </P>  \r\n\r\n<P>Forslagsstillerne er overbeviste om, at der er tale om en </P>  \r\n\r\n<P>nettoindtægt, og at den er relativt stor for netop </P>  \r\n\r\n<P>handicapidrætten. Tænk f.eks. blot på de seneste </P>  \r\n\r\n<P>forskningsresultater omkring bestemte former for løbetrænings </P>  \r\n\r\n<P>overordentlig positive betydning for psykisk handicappede. </P>  \r\n\r\n<P>Dansk handicapidræt er i dag organiseret samlet under Dansk Handicap </P>  \r\n\r\n<P>Idræts-Forbund (DHIF), der igen er et specialforbund under Dansk </P>  \r\n\r\n<P>Idræts-Forbund. I 1977 havde DHIF 3.500 medlemmer, i 1981 var </P>  \r\n\r\n<P>tallet 10.600, og i dag rummer DHIF 14.500 medlemmer fordelt på </P>  \r\n\r\n<P>160 foreninger, der tilbyder ca. 30 forskellige former for </P>  \r\n\r\n<P>idrætsaktivitet. </P>  \r\n\r\n<P>I Danmark findes i dag ca. 300.000 med et fysisk eller psykisk </P>  \r\n\r\n<P>handicap. </P>  \r\n\r\n<P>Handicapidrætten er altså organiseret i en afdeling for sig, og det </P>  \r\n\r\n<P>strider naturligvis mod tanken om integration af handicappede, </P>  \r\n\r\n<P>sådan som bl.a. Nør Christensen (CD) formulerede den under </P>  \r\n\r\n<P>forhandlingen om breddeidrætsredegørelsen: </P>  \r\n\r\n<P>&#187;Det store arbejde, der eksempelvis foregår omkring handicapidræt,  \r\n\r\n</P>  \r\n\r\n<P>skal heller ikke forbigås i tavshed. Integrationen mellem </P>  \r\n\r\n<P>ikke-handicappede og handicappede er vigtigt for begge parter. </P>  \r\n\r\n<P>Selvtilliden blandt de handicappede som følge af, at man kan yde </P>  \r\n\r\n<P>noget, skal heller ikke undervurderes, rent bortset fra de </P>  \r\n\r\n<P>almindelige fordele, som idræt giver alle. Naturligvis må et </P>  \r\n\r\n<P>sådant område påkalde speciel opmærksomhed.&#171; Se Folketingstidende  \r\n\r\n</P>  \r\n\r\n<P>1984-85, forhandlingerne sp. 6850. </P>  \r\n\r\n<P>Men også på idrætsområdet har integrationstanken sine begrænsninger i </P>  \r\n\r\n<P>det virkelige liv. Jørgen Richter fungerer som leder i </P>  \r\n\r\n<P>ungdomsafdelingen af Handicapidrætsforeningen for Vejle og Omegn </P>  \r\n\r\n<P>og formulerer det på denne måde: </P>  \r\n\r\n<P>&#187;Vi mener bestemt, at det er godt at integrere handicappede, hvor det  \r\n\r\n</P>  \r\n\r\n<P>er muligt. Men i mange tilfælde er det galimatias, fordi det altid </P>  \r\n\r\n<P>bliver på de ikke-handicappedes betingelser. Og de unge åndssvage, </P>  \r\n\r\n<P>som vi har med her, ville ikke få gode betingelser, hvis man </P>  \r\n\r\n<P>forsøgte at integrere deres idrætsaktivitet med </P>  \r\n\r\n<P>ikke-handicappedes. Derimod ville det være godt, hvis flere </P>  \r\n\r\n<P>almindelige foreninger oprettede afdelinger med handicappede og </P>  \r\n\r\n<P>man så var fælles i så stor udstrækning som muligt. Det er kun et </P>  \r\n\r\n<P>par stykker af dem, vi har med her, som ville kunne gå ind i en </P>  \r\n\r\n<P>almindelig forenings aktiviteter.&#171; (Dansk Ungdom og Idræt, nr. 46,  \r\n\r\n</P>  \r\n\r\n<P>december 1985). </P>  \r\n\r\n<P>Udveksling af erfaringer omkring muligheder og begrænsninger i </P>  \r\n\r\n<P>integration af handicappede i almindelige idrætsforeninger og </P>  \r\n\r\n<P>diskussionen af disse erfaringer er kun et af de mange områder, </P>  \r\n\r\n<P>det vil være muligt at blive klogere på ved etableringen af de </P>  \r\n\r\n<P>nævnte handicapidrætscentre. </P>  \r\n\r\n<P>Ideen om sådanne centre er hverken specielt ny eller original. I </P>  \r\n\r\n<P>f.eks. USA, Østrig, Vesttyskland og Israel findes </P>  \r\n\r\n<P>statsinstitutioner, der direkte har til opgave at koordinere og </P>  \r\n\r\n<P>forstærke den samlede indsats til fordel for handicapidrætten. </P>  \r\n\r\n<P>Denne opgave eksisterer også i Danmark, og forslagsstillerne </P>  \r\n\r\n<P>mener, at den i første omgang bør løses ved oprettelse af to </P>  \r\n\r\n<P>handicapidrætscentre, et på hver sin side af Store Bælt. </P>  \r\n\r\n<P>I udlandet er det almindeligt at udvikle sådanne centre i tilknytning </P>  \r\n\r\n<P>til forskellige specialhospitaler. Værdien af en sådan placering </P>  \r\n\r\n<P>kan forslagsstillerne ikke umiddelbart overskue, og det er en del </P>  \r\n\r\n<P>af baggrunden for, at vi foreslår, at den konkrete udformning af </P>  \r\n\r\n<P>centerideen skal finde sted i et samarbejde mellem </P>  \r\n\r\n<P>kulturministeriet og DHIF. </P>  \r\n\r\n<P>Men vi bidrager naturligvis gerne til en nærmere beskrivelse af </P>  \r\n\r\n<P>centrenes opgaver: </P>  \r\n\r\n<P>Centrenes opgaver skal være </P>  \r\n\r\n<P>1. At tilbyde genoptræning af blandt andre nyhandicappede gennem </P>  \r\n\r\n<P>idræt. </P>  \r\n\r\n<P>2. At udvikle og afprøve nye træningsmetoder, hjælpemidler og </P>  \r\n\r\n<P>idrætsrekvisitter. </P>  \r\n\r\n<P>3. At foreslå forskning i idrættens fysiologiske, psykologiske og </P>  \r\n\r\n<P>sociale betydning for de enkelte handicapgrupper. </P>  \r\n\r\n<P>4. At udarbejde undervisnings- og instruktionsmateriale til </P>  \r\n\r\n<P>idrætstræning for handicappede. </P>  \r\n\r\n<P>5. At bistå ved etablering af undervisningstilbud i handicapidræt ved </P>  \r\n\r\n<P>relevante uddannelser og uddannelsessteder. </P>  \r\n\r\n<P>6. At rådgive private og offentlige institutioner med hensyn til </P>  \r\n\r\n<P>skoleidrætsundervisning, idrætsbyggeri med meget mere. </P>  \r\n\r\n<P>Af faggrupper, det vil være relevant at knytte til centeret kan </P>  \r\n\r\n<P>nævnes: læger, fysio- og ergoterapeuter, jurister, </P>  \r\n\r\n<P>socialrådgivere, arkitekter, ingeniører og selvfølgelig: </P>  \r\n\r\n<P>idrætsinstruktører. </P>  \r\n\r\n<P>Centrenes mulige rådgivningsfunktioner kan anskueliggøres ved et par </P>  \r\n\r\n<P>eksempler: </P>  \r\n\r\n<P>Eksempel 1: </P>  \r\n\r\n<P>En kommune eller privat institution ønsker at opføre et nyt </P>  \r\n\r\n<P>idrætsanlæg og vil sikre, at anlægget er handicapegnet. </P>  \r\n\r\n<P>Den pågældende kommune eller private institution henvender sig til </P>  \r\n\r\n<P>handicapidrætscenteret, hvorfra der gives assistance med hensyn </P>  \r\n\r\n<P>til udførelsen af det samlede byggeri, nødvendigt inventar, </P>  \r\n\r\n<P>idrætsrekvisitter, overslag på omkostningerne og forslag til, hvor </P>  \r\n\r\n<P>og hvordan nødvendigt specialudstyr fremskaffes. </P>  \r\n\r\n<P>Eksempel 2: </P>  \r\n\r\n<P>En idrætslærer i folkeskolen har fået en klasse med to </P>  \r\n\r\n<P>bevægelseshandicappede. </P>  \r\n\r\n<P>Idrætslæreren henvender sig til centeret, hvorfra der stilles en </P>  \r\n\r\n<P>idrætsinstruktør plus eventuelt en fysioterapeut til rådighed. I </P>  \r\n\r\n<P>samarbejde med læreren og eleverne gives råd og forslag til, </P>  \r\n\r\n<P>hvordan idrætsundervisningen kan forme sig, så de handicappede </P>  \r\n\r\n<P>fuldt ud kan integreres i idrætstimerne. Der udarbejdes eventuelt </P>  \r\n\r\n<P>konkrete undervisningsprogrammer. </P>  \r\n\r\n<P>I ingen af disse to eksempler findes der i dag en instans, der kan </P>  \r\n\r\n<P>påtage sig de nævnte rådgivningsfunktioner, og det er netop blot </P>  \r\n\r\n<P>eksempler fra den lange række af påtrængende opgaver, som ingen i </P>  \r\n\r\n<P>dag kan påtage sig at løse. Ikke engang Dansk Handicap </P>  \r\n\r\n<P>Idræts-Forbund kan påtage sig opgaverne. Det frivillige </P>  \r\n\r\n<P>foreningsarbejde kan ikke magte alt. </P>  \r\n\r\n<P>Hvor meget det vil koste at etablere sådanne to centre, er </P>  \r\n\r\n<P>umiddelbart svært at overskue, lige så svært som det er at </P>  \r\n\r\n<P>overskue det offentliges nettoindtægter efter nogle få års drift </P>  \r\n\r\n<P>af centrene. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00100"
        },
        {
            "displayName": "Entydig dokumentidentifikation",
            "displayValue": "CL005699"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}