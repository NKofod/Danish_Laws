{
    "id": 36631,
    "title": "Straksafskrivning - hegn. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18006 af 26/10/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I tilknytning til og i forbindelse med et autoværksted var opført et  \r\n\r\n hegn omkring en plads til biler. Der kunne ikke godkendes straksafskrivning  \r\n\r\n for udgifterne til hegnet, idet der ikke var tale om ombygning af eller  \r\n\r\n tilbygning til et i forvejen eksisterende accessorisk anlæg. Der kunne  \r\n\r\n endvidere ikke godkendes forhøjet afskrivning i henhold til  \r\n\r\n afskrivningslovens § 22, stk. 2, men alene efter § 22, stk. 5, med samme %  \r\n\r\n som for den bygning, hvortil hegnet var knyttet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Straksafskrivning - hegn. (* 1) </H1>  \r\n\r\n<P></P>  \r\n\r\n<P>A klagede for indkomståret 1987 over, at de stedlige skattemyndigheder  \r\n\r\n ikke havde godkendt hans straksfradrag på 19.974 kr., foretaget i den  \r\n\r\n personlige indkomst </P>  \r\n\r\n<P>Det var oplyst, at klageren drev et autoreparationsværksted inkl. salg af  \r\n\r\n brugte biler. I 1984 havde klageren opført værksted og i 1985 en  \r\n\r\n udstillingshal for biler. I indkomståret 1987 havde klageren indhegnet en  \r\n\r\n plads til bilerne. Hegnet var opført i trykimprægneret træ og fysisk  \r\n\r\n forbundet med autoværkstedet. </P>  \r\n\r\n<P>Klagen til Landsskatteretten skyldtes, at de stedlige skattemyndigheder  \r\n\r\n ikke havde godkendt straksfradrag på udgiften til hegnet under henvisning  \r\n\r\n til, at hegnet ikke kunne anses for en ombygning eller forbedring af de  \r\n\r\n eksisterende driftsbygninger. </P>  \r\n\r\n<P>Klagerens repræsentant påstod over for Landsskatteretten principalt det  \r\n\r\n selvangivne straksfradrag godkendt. Han henviste til, at hegnet var  \r\n\r\n afskrivningsberettiget i medfør af afskrivningslovens § 18, stk. 1, litra c,  \r\n\r\n og dermed også omfattet af afskrivningslovens § 21. </P>  \r\n\r\n<P>Subsidiært påstod repræsentanten hegnet afskrevet over levetiden, jf.  \r\n\r\n afskrivningslovens § 22, stk. 2, hvorefter afskrivningsprocenten for de i  \r\n\r\n afskrivningslovens § 18, stk. 1, litra a, nævnte bygninger kunne forhøjes,  \r\n\r\n hvis bygningen var udsat for en sådan fysisk forringelse, at den trods normal  \r\n\r\n vedligeholdelse ville have mistet sin værdi inden 50 år efter opførelsen.  \r\n\r\n</P>  \r\n\r\n<P>Landsskatteretten bemærkede, at hegnet, der var opført i tilknytning til  \r\n\r\n og fysisk forbundet med autoværkstedet, var afskrivningsberettiget i henhold  \r\n\r\n til bestemmelsen i afskrivningslovens § 18, stk. 1, litra c. </P>  \r\n\r\n<P>Da der imidlertid var tale om et nyopført hegn, kunne der efter  \r\n\r\n Landsskatterettens opfattelse ikke indrømmes straksfradrag i henhold til  \r\n\r\n afskrivningslovens § 21, stk. 2. Straksfradrag kunne kun indrømmes på  \r\n\r\n udgifter til forbedring eller ombygning af et forvejen eksisterende  \r\n\r\n accessorisk anlæg. Klagerens principale påstand kunne herefter ikke tages til  \r\n\r\n følge. </P>  \r\n\r\n<P>Til den subsidiære påstand bemærkede retten, at det af afskrivningslovens  \r\n\r\n § 22, stk. 5, fremgik, at afskrivning på accessoriske bygninger skulle ske  \r\n\r\n efter afskrivningssatserne for den bygning, hvortil de var knyttet. Den  \r\n\r\n bygning, hvortil hegnet var knyttet, var omfattet af afskrivningslovens § 18,  \r\n\r\n stk. 1, litra a, og afskrevet med 6% ud fra en fysisk levetid på 50 år. Der  \r\n\r\n kunne herefter ikke ske en forhøjelse af afskrivningsprocenterne for den  \r\n\r\n accessoriske bygning alene, og klageren var derfor kun berettiget til at  \r\n\r\n afskrive udgifterne til hegnet med den normale afskrivningsprocent på 6. </P>  \r\n\r\n<P>Den påklagede afgørelse blev herefter stadfæstet. </P>  \r\n\r\n<P>LV 1989, G 6.1.10 </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 1, side 30."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901800625"
        },
        {
            "displayName": "Entydig dokumentidentifikation",
            "displayValue": "CA004566"
        },
        {
            "displayName": "Dato for indlæggelse",
            "displayValue": "15/08/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18006"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/10/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-6-311."
        },
        {
            "displayName": "Stikord",
            "displayValue": "STRAKSAFSKRIVNING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}