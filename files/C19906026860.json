{
    "id": 66648,
    "title": "Vejledning vedrørende kreditinstitutters årsregnskaber for 1989 ",
    "documentTypeId": "180",
    "isSagsforlobPeriodValid": false,
    "shortName": "VEJ nr 60268 af 08/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende kreditinstitutters  \r\n\r\n årsregnskaber for 1989 </H1>  \r\n\r\n<P></P>  \r\n\r\n<BR>  \r\n\r\n<P>I forbindelse med aflæggelse af årsregnskabet for 1989, herunder  \r\n\r\n indberetning af regnskab til Finanstilsynet, skal man meddele  \r\n\r\n kreditinstitutter omfattet af lov om visse kreditinstitutter følgende: </P>  \r\n\r\n<P CLASS=PUNKT> <B>1.</B> Ændringer i forhold til 1988-regnskabet. </P>  \r\n\r\n<P>Ligesom 1988- regnskabet skal regnskabet for 1989 aflægges efter  \r\n\r\n bestemmelserne i tilsynets bekendtgørelse af 21. december 1987 om visse  \r\n\r\n kreditinstitutters regnskabsaflæggelse m.v. Tilsvarende skal et eventuelt  \r\n\r\n koncernregnskab aflægges efter bestemmelserne i tilsynets bekendtgørelse af  \r\n\r\n 21. december 1987 om visse kreditinstitutters aflæggelse af koncernregnskab.  \r\n\r\n Kreditinstituttet skal imidlertid være opmærksom på følgende ændringer i  \r\n\r\n forhold til 1988: </P>  \r\n\r\n<P>a. En del af det foreløbige årsregnskab skal indberettes edb-mæssigt, jf.  \r\n\r\n afsnit 2. </P>  \r\n\r\n<P>b. Det indsendte revisionsprotokollat vedrørende årsregnskabet skal  \r\n\r\n opfylde bestemmelserne i tilsynets bekendtgørelse af 5. december 1989 om  \r\n\r\n revisionens gennemførelse i pengeinstitutter, jf. afsnit 7. </P>  \r\n\r\n<P CLASS=PUNKT> <B>2.</B> Indberetning af foreløbigt årsregnskab til  \r\n\r\n tilsynet. </P>  \r\n\r\n<P>Det foreløbige årsregnskab skal - så vidt muligt inden den 1. februar 1990  \r\n\r\n - indberettes til tilsynet. Såfremt selskabet ikke kan overholde denne frist,  \r\n\r\n skal tilsynet forinden orienteres herom. </P>  \r\n\r\n<P>Det foreløbige årsregnskab omfatter: </P>  \r\n\r\n<P>a. LB1 - LB15 der indberettes edb-mæssigt. Regnskabet skal ikke være  \r\n\r\n underskrevet af bestyrelse eller direktion, men direktionen skal have  \r\n\r\n godkendt regnskabet. </P>  \r\n\r\n<P>b. LB16 der indsendes på papir i et eksemplar. LB16, der er en  \r\n\r\n specifikation af passivpost 9.2 &#187;Reserver&#171;, er vedlagt denne  \r\n\r\n vejledning. </P>  \r\n\r\n<P>c. Noter ud over standardnoterne på LB1-16. Disse noter indsendes på papir  \r\n\r\n i et eksemplar. Samtlige noter, der forventes medtaget i det endelige  \r\n\r\n årsregnskab, skal være indeholdt i det foreløbige årsregnskab. </P>  \r\n\r\n<P>Sammen med den del af det foreløbige årsregnskab, der indsendes på papir,  \r\n\r\n indsendes vedlagte følgeskrivelse i udfyldt stand. </P>  \r\n\r\n<P>Såfremt kreditinstituttet er moderselskab i en koncern, jf. § 30 i  \r\n\r\n bekendtgørelse om visse kreditinstitutter, skal der endvidere med det  \r\n\r\n foreløbige årsregnskab indsendes: </P>  \r\n\r\n<P>d. Regnskab for koncernen. Regnskabet indsendes på papir i et eksemplar og  \r\n\r\n skal være i overensstemmelse med tilsynets bekendtgørelse af 21. december  \r\n\r\n 1987 om visse kreditinstitutters aflæggelse af koncernregnskab. Ovenstående  \r\n\r\n gælder også, hvis kreditinstituttets eneste datterselskab er et  \r\n\r\n børsmæglerselskab. </P>  \r\n\r\n<P>Kreditinstitutterne skal ikke indberette foreløbige årsregnskaber </P>  \r\n\r\n<P>for eventuelle datterselskaber bortset fra børsmæglerselskaber. Reglerne  \r\n\r\n for børsmæglerselskabers årsregnskaber fremgår af tilsynets bekendtgørelse af  \r\n\r\n 5. december 1989 om børsmæglerselskabers regnskabsaflæggelse. </P>  \r\n\r\n<P CLASS=PUNKT> <B>3.</B> Tilsynets gennemgang af det foreløbige årsregnskab.  \r\n\r\n</P>  \r\n\r\n<P>Et hovedformål med indberegning af foreløbigt årsregnskab er at give  \r\n\r\n tilsynet mulighed for at gennemse, om opstillingen er i overensstemmelse med  \r\n\r\n bestemmelserne i regnskabsbekendtgørelsen og eventuelt bestemmelserne i  \r\n\r\n koncernregnskabsbekendtgørelsen. Tilsynet vil derfor inden 10 arbejdsdage  \r\n\r\n efter at have modtaget det foreløbige årsregnskab tage kontakt med selskabet,  \r\n\r\n såfremt der skal foretages ændringer. Dette gælder, uanset om det pågældende  \r\n\r\n årsregnskab måtte være offentliggjort. </P>  \r\n\r\n<P>Fristen løber fra det tidspunkt, hvor tilsynet har modtaget det senest  \r\n\r\n fremsendte/indberettede brugbare materiale. Det skal i denne forbindelse  \r\n\r\n oplyses, at tilsynet først har det edb-mæssigt indberettede materiale i hænde  \r\n\r\n en arbejdsdag efter, at det er indberettet til CMA Data A/S. </P>  \r\n\r\n<P>Såfremt selskabet foretager ændringer i forhold til det allerede  \r\n\r\n indberettede foreløbige regnskab, skal tilsynet straks orienteres herom, og  \r\n\r\n der løber da påny en frist på 10 arbejdsdage fra det tidspunkt, tilsynet har  \r\n\r\n modtaget det senest indberettede materiale. </P>  \r\n\r\n<P>Tilsynet skal henstille, at mindre ændringer/rettelser til skemaerne  \r\n\r\n LB1-15 indsendes på papir. Såfremt der er større ændringer til skemaerne, kan  \r\n\r\n der efter forudgående aftale med tilsynet (Edb-kontoret) foretages fornyet  \r\n\r\n edb-indberetning. Denne skal i så fald omfatte hele blanketsættet (LB1-15).  \r\n\r\n Alle ændringer/rettelser til LB16, de ekstra noter samt koncernregnskabet  \r\n\r\n indsendes på papir. </P>  \r\n\r\n<P CLASS=PUNKT> <B>4.</B> Indsendelse af endeligt årsregnskab til tilsynet.  \r\n\r\n</P>  \r\n\r\n<P>Senest 10 dage efter selskabets generalforsamlings godkendelse af  \r\n\r\n årsregnskabet og inden udgangen af april 1990 skal følgende indsendes til  \r\n\r\n tilsynet: </P>  \r\n\r\n<UL CLASS=PLAIN-LIST>  \r\n\r\n<LI>1) Årsregnskabet i to eksemplarer omfattende LC1-10 samt noter. </LI>  \r\n\r\n<LI>2) Årsberetningen i to eksemplarer såfremt der ikke udarbejdes trykt  \r\n\r\n regnskab. </LI>  \r\n\r\n<LI>3) Eventuelt trykt regnskab i to eksemplarer. </LI>  \r\n\r\n<LI>4) En fotokopi af revisionsprotokollatet vedrørende årsregnskabet. </LI>  \r\n\r\n<LI>5) Erklæring fra direktionen om, at det reviderede og godkendte  \r\n\r\n årsregnskab er i overensstemmelse med det indberettede foreløbige  \r\n\r\n årsregnskab. </LI>  \r\n\r\n<LI>6) Vedlagte følgeskrivelse til det endelige årsregnskab i udfyldt stand.  \r\n\r\n</LI>  \r\n\r\n</UL>  \r\n\r\n<P>Årsregnskabet skal på LC10 være underskrevet af kreditinstituttets  \r\n\r\n bestyrelse og direktion og påtegnet af selskabets revisorer. Mindst eet af de  \r\n\r\n to indsendte eksemplarer skal være påført originale underskrifter (ikke  \r\n\r\n fotokopi). Det henstilles, at alle underskrifter suppleres med navnet i  \r\n\r\n maskinskrift. </P>  \r\n\r\n<P>Såfremt kreditinstituttet er moderselskab i en koncern, skal der endvidere  \r\n\r\n indsendes et revideret og godkendt endeligt årsregnskab for koncernen. Dette  \r\n\r\n gælder også, hvis kreditinstituttets eneste datterselskab er et  \r\n\r\n børsmæglerselskab. Regnskabet skal opstilles som angivet i  \r\n\r\n koncernregnskabsbekendtgørelsen og skal dermed svare til det foreløbige  \r\n\r\n koncernregnskab. Direktionen skal erklære, at det reviderede og godkendte  \r\n\r\n koncernregnskab er i overensstemmelse med det indberettede foreløbige  \r\n\r\n årsregnskab. </P>  \r\n\r\n<P>Reviderede og godkendte årsregnskaber for datterselskaber skal senest 10  \r\n\r\n dage efter det pågældende selskabs generalforsamlings godkendelse af  \r\n\r\n regnskabet og inden udgangen af april 1990 indsendes til tilsynet i to  \r\n\r\n eksemplarer. Regnskabet skal indsendes på LC-blanketter og skal opstilles i  \r\n\r\n henhold til bestemmelserne i bekendtgørelse om visse kreditinstitutters  \r\n\r\n regnskabsaflæggelse m.v., herunder bestemmelserne med hensyn til notekrav.  \r\n\r\n Ovennævnte gælder dog ikke for regnskaber for børsmæglerdatterselskaber. Her  \r\n\r\n finder i stedet bestemmelserne i bekendtgørelse om børsmæglerselskabers  \r\n\r\n regnskabsaflæggelse anvendelse. </P>  \r\n\r\n<P CLASS=PUNKT> <B>5.</B> Noter til årsregnskabet. </P>  \r\n\r\n<P>I det foreløbige og i det endelige årsregnskab skal medtages de i  \r\n\r\n regnskabsbekendtgørelsen krævede noter. </P>  \r\n\r\n<P>Hvis aktivpost 12 &#187;Andre aktiver&#171; udgør mere end 10 pct. af  \r\n\r\n &#187;Aktiver i alt&#171;, skal noterne endvidere indeholde en specifikation  \r\n\r\n af posten. </P>  \r\n\r\n<P>Erhvervet goodwill er indeholdt i aktivpost 12 &#187;Andre aktiver&#171;.  \r\n\r\n Indgår der primo eller ultimo regnskabsåret goodwill i kreditinstituttets  \r\n\r\n balance, skal noterne indeholde en opgørelse af goodwill primo, afskrivning  \r\n\r\n af goodwill samt goodwill ultimo. </P>  \r\n\r\n<P CLASS=PUNKT> <B>6.</B> Eventuelt trykt regnskab. </P>  \r\n\r\n<P>Det fremgår af regnskabsbekendtgørelsen, at såfremt kreditinstituttet  \r\n\r\n lader årsregnskabet trykke, skal det trykte regnskab omfatte hele  \r\n\r\n årsregnskabet incl. årsberetningen. Balance og resultatopgørelse skal være  \r\n\r\n stillet op som angivet i fællesform LC, og sammenlignende tal fra det  \r\n\r\n foregående år skal anføres. De anførte tal kan afrundes til hele tusinde  \r\n\r\n kroner. </P>  \r\n\r\n<P>Er kreditinstituttet moderselskab i en koncern, skal det trykte regnskab  \r\n\r\n endvidere omfatte koncernregnskabet, der skal opstilles som angivet i  \r\n\r\n koncernregnskabsbekendtgørelsen. </P>  \r\n\r\n<P>Ovenstående regler for et trykt regnskab gælder for ethvert årsregnskab,  \r\n\r\n som selskabet mangfoldiggør med henblik på fordeling til aktionærer, kunder,  \r\n\r\n korrespondenter eller andre. </P>  \r\n\r\n<P CLASS=PUNKT> <B>7.</B> Revisionsprotokollat vedrørende årsregnskabet. </P>  \r\n\r\n<P>Den 15. december 1989 har tilsynets bekendtgørelse nr. 746 af 5. december  \r\n\r\n 1989 om revisionens gennemførelse i pengeinstitutter afløst  \r\n\r\n Handelsministeriets Bekendtgørelse nr. 585 af 29. november 1974 om  \r\n\r\n revisionens gennemførelse i banker og sparekasser. Ifølge § 26, stk. 3 i  \r\n\r\n bekendtgørelse om visse kreditinstitutter gælder denne bekendtgørelse også  \r\n\r\n for kreditinstitutter omfattet af lov om visse kreditinstitutter. </P>  \r\n\r\n<P>Af væsentlige ændringer af betydning i forbindelse med indberetning af  \r\n\r\n årsregnskabet kan nævnes: </P>  \r\n\r\n<PRE>  \r\n\r\n § 4, stk. 2:    De valgte revisorers erklæringer.  \r\n\r\n § 4, stk. 3-5:  Redegørelse for de største og væsentligste  \r\n\r\n                 engagementer.  \r\n\r\n § 12, stk. 3:   Omtale i kreditinstituttets revisionsprotokollat af  \r\n\r\n                 væsentlige bemærkninger til forhold i  \r\n\r\n                 datterselskaberne.  \r\n\r\n</PRE>  \r\n\r\n<P>Kreditinstitutter med intern revision skal endvidere være opmærksomme på  \r\n\r\n følgende ændringer: </P>  \r\n\r\n<PRE>  \r\n\r\n § 10, stk. 2:   Den interne revisions erklæringer.  \r\n\r\n § 10, stk. 4:   Indsendelse af den interne revisions protokol til  \r\n\r\n                 tilsynet.  \r\n\r\n § 16, stk. 1-2: Den interne revisionschefs påtegning af  \r\n\r\n                 pengeinstituttets (kreditinstituttets) og koncernens  \r\n\r\n                 årsregnskaber.  \r\n\r\n TBS.reg.nr.                                           L.B. 16  \r\n\r\n --------------------------------------------------------------------~  \r\n\r\n                        Kreditinstituttets navn  \r\n\r\n --------------------------------------------------------------------~  \r\n\r\n Specifikation af passivpost 9.2. Reserver               Beløb  \r\n\r\n --------------------------------------------------------------------~  \r\n\r\n                                                        Hele kr.  \r\n\r\n 9.2.  Reserver:  \r\n\r\n       9.2.1  Lovpligtig reservefond ................  ---------~  \r\n\r\n       9.2.2  Opskrivningsford ......................  ---------~  \r\n\r\n       9.2.3  Investeringsfond (ubeskattet) .........  ---------~  \r\n\r\n       9.2.4  Øvrige reserver .......................  ---------~  \r\n\r\n       9.2.5  Underskud .............................  ---------~  \r\n\r\n I alt reserver .....................................  ---------~  \r\n\r\n ----------  \r\n\r\n FINANSTILSYNET  \r\n\r\n --------------------------------------------------------------------~  \r\n\r\n Kreditinstituttet                        År               TBS.reg.nr.  \r\n\r\n                                             1989  \r\n\r\n</PRE>  \r\n\r\n<P>--------------------------------------------------------------------~ </P>  \r\n\r\n<P>FØLGESKRIVELSE vedr. den del af det </P>  \r\n\r\n<PRE>  \r\n\r\n foreløbige årsregnskab, der indsendes       -------------------~  \r\n\r\n på papir.                                   !  Ankomststempel  !  \r\n\r\n Materialet skal så vidt muligt indsendes    !                  !  \r\n\r\n i eet eksemplar inden den 1. februar 1990.  !                  !  \r\n\r\n                                             !                  !  \r\n\r\n                                             !                  !  \r\n\r\n                                             -------------------~  \r\n\r\n Hermed fremsendes (sæt x):  \r\n\r\n ----   Skema LB16.  \r\n\r\n ----   Ekstra noter til årsregnskabet. (Noter som  \r\n\r\n        offentliggøres i det endelige årsregnskab, men  \r\n\r\n        som ikke er indeholdt i LC-skemaerne):  \r\n\r\n ----   Foreløbigt koncernregnskab.  \r\n\r\n</PRE>  \r\n\r\n<P>---- </P>  \r\n\r\n<P>---- </P>  \r\n\r\n<P>---- </P>  \r\n\r\n<P>--------------------------------------------------------------------~ </P>  \r\n\r\n<P>Eventuel henvendelse vedr. regnskabet kan ske til: </P>  \r\n\r\n<P>--------------------------------------------------------------------~ </P>  \r\n\r\n<PRE>  \r\n\r\n Navn                                   Telf.nr.  \r\n\r\n</PRE>  \r\n\r\n<P>--------------------------------------------------------------------~ </P>  \r\n\r\n<P>Underskrift </P>  \r\n\r\n<P>--------------------------------------------------------------------~ </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19906026860"
        },
        {
            "displayName": "Entydig dokumentidentifikation",
            "displayValue": "CM025797"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60268"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "08/01/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "A 110.1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}