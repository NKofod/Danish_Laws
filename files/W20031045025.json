{
    "id": 10656,
    "title": "Klage over tvangsmedicinering, tvangsfiksering samt indgivelse af beroligende medicin",
    "documentTypeId": "240",
    "isSagsforlobPeriodValid": true,
    "shortName": "KEN nr 10450 af 20/05/2003",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n En 50-årig mand havde gennem flere år lidt af skizofreni. Den 27. august  \r\n\r\n 2002 blev han aktuelt tvangsindlagt, på grund af tiltagende mani og  \r\n\r\n vrangforestillinger.  \r\n\r\n Under indlæggelsen fandt lægerne ham præget af løftet stemningsleje, øget  \r\n\r\n psykomotorisk tempo og storhedsforestillinger om at være i nærkontakt med Gud  \r\n\r\n og at have fundet den syvende verden. De forsøgte at motivere ham for  \r\n\r\n antipsykotisk  \r\n\r\n medicin, og han modtog i en periode Trilafon, dog uden særlig effekt. Fra den  \r\n\r\n 3. september 2002 opstod der igen gradvis forværring af hans tilstand med  \r\n\r\n yderst sparsom søvn, ligesom han blev tiltagende hurtigtkørende, anspændt,  \r\n\r\n hyperaktiv og indblandende med let vakt aggression. Den 11. september 2002  \r\n\r\n fandt lægerne indikation for indgivelse af beroligende medicin med tvang,  \r\n\r\n blandt andet for at modvirke risiko for delirøs udvikling.  \r\n\r\n<BR>  \r\n\r\n<BR>  \r\n\r\n Den 13. september 2002 havde patienten ikke sovet og var anspændt, urolig og  \r\n\r\n truende, både verbalt og med fagter. Lægerne var ikke i stand til at tale ham  \r\n\r\n til ro, og han ville ikke frivilligt gå til sin stue. Da man forsøgte at føre  \r\n\r\n ham til stuen, var han yderligere truende, hvilket førte til tvangsfiksering  \r\n\r\n på  \r\n\r\n grund af farlighed. Da patienten fortsat nægtede behandling med antipsykotisk  \r\n\r\n medicin, blev der samme dag truffet beslutning om tvangsbehandling med tablet  \r\n\r\n Zyprexa 10-50 mg dagligt, subsidiært injektion Trilafon 10-50 mg dagligt.  \r\n\r\n<BR>  \r\n\r\n<BR>  \r\n\r\n Patienten klagede over beslutningerne om tvangsbehandling, indgivelse af  \r\n\r\n beroligende injektion samt tvangsfikseringen til Det Psykiatriske  \r\n\r\n Patientklagenævn, som tillagde klagen opsættende virkning, for så vidt angår  \r\n\r\n tvangsbehandlingen. Nævnet godkendte samtlige beslutninger.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Klage  \r\n\r\n over tvangsmedicinering, tvangsfiksering samt indgivelse  \r\n\r\n<BR>  \r\n\r\n af beroligende medicin  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Aendringspunkt\">  \r\n\r\n Sundhedsvæsenets Patientklagenævn fandt for så vidt  \r\n\r\n angår indgivelse af beroligende injektion, at betingelserne herfor var  \r\n\r\n opfyldt,  \r\n\r\n idet det var nødvendigt at bringe patienten til ro med henblik på bedring af  \r\n\r\n hans tilstand. Nævnet lagde vægt på, at patienten var affektpræget og latent  \r\n\r\n aggressiv, ligesom han stort set ikke havde sovet i 4 døgn og lægerne  \r\n\r\n skønnede,  \r\n\r\n at der var risiko for udvikling af livstruende delir. Nævnet fandt endvidere,  \r\n\r\n at indgivelsen af beroligende medicin opfyldte kravet om mindst indgribende  \r\n\r\n foranstaltning, idet man forinden havde forsøgt at begrænse og korrigere  \r\n\r\n patientens aktiviteter samt forsøgte at tale ham til ro og tilbyde ham  \r\n\r\n beroligende medicin til frivillig indtagelse.  \r\n\r\n</P>  \r\n\r\n<P class=\"Aendringspunkt\">  \r\n\r\n Sundhedsvæsenets Patientklagenævn fandt for så vidt  \r\n\r\n angår tvangsfikseringen, at betingelserne herfor var opfyldt, idet der var en  \r\n\r\n nærliggende fare for, at patienten selv eller andre ville lide skade på  \r\n\r\n legeme  \r\n\r\n eller helbred. Nævnet lagde vægt på, at patienten var affektspændt og fór  \r\n\r\n rundt  \r\n\r\n i opholdsrummet med gestikulationer, der virkede skræmmende for  \r\n\r\n medpatienterne.  \r\n\r\n Nævnet fandt endvidere, at kravet om mindst indgribende foranstaltning var  \r\n\r\n opfyldt, idet man forinden fiksering med bælte forgæves havde forsøgt at  \r\n\r\n berolige patienten ved at tale ham til ro, føre ham til sin stue, og ved  \r\n\r\n fysisk  \r\n\r\n magt forsøgt at fastholde ham. Nævnet fandt endelig, at udstrækningen af  \r\n\r\n tvangsfikseringen opfyldte kravet om mindst indgribende foranstaltning, idet  \r\n\r\n patienten blev tvangsfikseret kl. 9.15, og idet han blev løsnet kl. 12.05, da  \r\n\r\n han var faldet til ro.  \r\n\r\n</P>  \r\n\r\n<P class=\"Aendringspunkt\">  \r\n\r\n Sundhedsvæsenets Patientklagenævn fandt for så vidt  \r\n\r\n angår tvangsbehandlingen, at patienten var sindssyg, og at det ville være  \r\n\r\n uforsvarligt ikke at tvangsbehandle ham, da udsigten til hans helbredelse  \r\n\r\n eller  \r\n\r\n en betydelig afgørende bedring i tilstanden ellers ville blive væsentligt  \r\n\r\n forringet. Nævnet lagde vægt på, at patienten befandt sig i en psykotisk  \r\n\r\n tilstand med tiltagende mani og vrangforestillinger, og at han var præget af  \r\n\r\n løftet stemningsleje, øget psykomotorisk tempo, storhedsforestillinger,  \r\n\r\n sparsom  \r\n\r\n søvn samt let vakt aggression. Nævnet fandt endvidere, at tvangsbehandlingen  \r\n\r\n opfyldte kravet om mindst indgribende foranstaltning, idet patienten gennem  \r\n\r\n 15  \r\n\r\n dage blev forsøgt motiveret for frivillig behandling, og idet han tidligere  \r\n\r\n havde modtaget antipsykotisk behandling med god effekt på tilstanden. Nævnet  \r\n\r\n lagde desuden vægt på, at der blev truffet beslutning om tvangsbehandling med  \r\n\r\n tablet Zyprexa, subsidiært injektion Trilafon.  \r\n\r\n</P>  \r\n\r\n<P class=\"Aendringspunkt\">  \r\n\r\n Sundhedsvæsenets Patientklagenævn fandt endvidere ud  \r\n\r\n fra en konkret vurdering, at behandlingen opfyldte kravet om anvendelse af  \r\n\r\n afprøvede lægemidler i sædvanlig dosering og med færrest mulige bivirkninger.  \r\n\r\n Nævnet har lagt vægt på, at Zyprexa og Trilafon er almindeligt anvendte og  \r\n\r\n vel  \r\n\r\n afprøvede antipsykotiske lægemidler, ligesom de besluttede doseringer er  \r\n\r\n sædvanlige, om end maksimumsdoseringen for Zyprexa dog er relativ høj. Nævnet  \r\n\r\n bemærkede, at anbefalet maksimumsdosering for Zyprexa er 5-20 mg dagligt, om  \r\n\r\n end højrere dosering op til 50 mg dagligt i dag ikke er ualmindelig, såfremt  \r\n\r\n ved behandling af patienter, som gennem flere år har været i behandling med  \r\n\r\n antipsykotisk  \r\n\r\n medicin.  \r\n\r\n</P>  \r\n\r\n<P class=\"Aendringspunkt\">  \r\n\r\n Sundhedsvæsenets Patientklagenævn tiltrådte på denne  \r\n\r\n baggrund den afgørelse, der blev truffet af Det Psykiatriske  \r\n\r\n Patientklagenævn.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/11/2006"
        },
        {
            "displayName": "Accession",
            "displayValue": "W20031045025"
        },
        {
            "displayName": "Entydig dokumentidentifikation",
            "displayValue": "AI002638"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10450"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "20/05/2003"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Indenrigs- og Sundhedsmin., Sundhedsvæsenets Patientklagenævn, j.nr. 0338305"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}