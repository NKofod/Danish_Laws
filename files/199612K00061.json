{
    "id": 112090,
    "title": "1996 LSF 61   FORSLAG TIL LOV OM INDGÅELSE AF AFTALE MELLEM KONGERIGET DANMARKS REGERING   OG KONGERIGET SVERIGES REGERING OM OPHÆVELSE AF GRÆNSEGÆNGERREGLEN ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 61",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 61 </P>  \r\n\r\n<P></P>  \r\n\r\n<P>Forslag til Lov om indgåelse af aftale mellem Kongeriget Danmarks regering  \r\n\r\n og Kongeriget Sveriges regering om ophævelse af grænsegængerreglen </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 7. november 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 17. december 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960121530\"> Lov nr. 1215 af 27/12/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Aftale af 28. juni 1996 mellem Kongeriget Danmarks regering  \r\n\r\n og Kongeriget Sveriges regering om ophævelse af grænsegængerreglen kan  \r\n\r\n tiltrædes på Danmarks vegne. Aftalen er optaget som bilag til denne lov. </P>  \r\n\r\n<P> <I>Stk. 2.</I> Aftalen træder i kraft og finder anvendelse i Danmark  \r\n\r\n efter aftalens bestemmelser. </P>  \r\n\r\n<P> <B>§ 2.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B>§ 3.</B> Loven gælder ikke for Færøerne og Grønland. </P>  \r\n\r\n<P> <B>Bilag</B>  </P>  \r\n\r\n<P>AFTALE </P>  \r\n\r\n<P>MELLEM </P>  \r\n\r\n<P>KONGERIGET DANMARKS REGERING </P>  \r\n\r\n<P>OG </P>  \r\n\r\n<P>KONGERIGET SVERIGES REGERING </P>  \r\n\r\n<P>OM OPHÆVELSE AF GRÆNSEGÆNGERREGLEN </P>  \r\n\r\n<P>Bestemmelserne i stykke 2 og 3 i punkt VII henholdsvis punkt VIII i  \r\n\r\n Protokollen til den Nordiske Dobbeltbeskatningsoverenskomst fra 1989 skal  \r\n\r\n ophøre med at være gældende den 1. januar 1997. </P>  \r\n\r\n<P>De ophævede bestemmelser skal dog fortsat finde anvendelse på personer,  \r\n\r\n der den 1. januar 1997 og for tid derefter stadig opfylder vilkårene i de  \r\n\r\n ophævede bestemmelser. Tiden til og med den 30. juni 1997 skal tages i  \r\n\r\n betragtning ved beregning af 6-måneders-reglen i stykke 4 i punkt VII  \r\n\r\n henholdsvis punkt VIII i Protokollen til ovennævnte overenskomst. </P>  \r\n\r\n<P>I denne forbindelse skal der ses bort fra kortere afbrud såsom ferie,  \r\n\r\n forældreorlov o.s.v. De nærmere bestemmelser for anvendelsen heraf skal  \r\n\r\n aftales gennem gensidig overenskomst mellem de kontraherende stater. </P>  \r\n\r\n<P>Til bekræftelse heraf har de behørigt dertil befuldmægtigede undertegnet  \r\n\r\n denne aftale. </P>  \r\n\r\n<P>Udfærdiget i Stockholm den 28. juni 1996 i et eksemplar på dansk og  \r\n\r\n svensk. </P>  \r\n\r\n<P>For Kongeriget </P>  \r\n\r\n<P>Danmarks regering </P>  \r\n\r\n<P> <B>Carsten Koch</B>  </P>  \r\n\r\n<P>For Kongeriget </P>  \r\n\r\n<P>Sveriges regering </P>  \r\n\r\n<P> <B>Thomas Ostros</B>  </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Aftale af 28. juni 1996 mellem Kongeriget Danmarks regering  \r\n\r\n og </P>  \r\n\r\n<P>Kongeriget Sveriges regering om ophævelse af grænsegængerreglen kan </P>  \r\n\r\n<P>tiltrædes på Danmarks vegne. Aftalen er optaget som bilag til denne </P>  \r\n\r\n<P>lov. </P>  \r\n\r\n<P> <I>Stk. 2.</I> Aftalen træder i kraft og finder anvendelse i Danmark  \r\n\r\n efter aftalens bestemmelser. </P>  \r\n\r\n<P> <B>§ 2.</B> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <B>§ 3.</B> Loven gælder ikke for Færøerne og Grønland. </P>  \r\n\r\n<P> <B>Bilag</B>  </P>  \r\n\r\n<P>AFTALE </P>  \r\n\r\n<P>MELLEM </P>  \r\n\r\n<P>KONGERIGET DANMARKS REGERING </P>  \r\n\r\n<P>OG </P>  \r\n\r\n<P>KONGERIGET SVERIGES REGERING </P>  \r\n\r\n<P>OM OPHÆVELSE AF GRÆNSEGÆNGERREGLEN Bestemmelserne i stykke 2 og 3 i punkt  \r\n\r\n VII henholdsvis punkt VIII i Protokollen til den Nordiske  \r\n\r\n Dobbeltbeskatningsoverenskomst fra 1989 skal ophøre med at være gældende den  \r\n\r\n 1. januar 1997. </P>  \r\n\r\n<P>De ophævede bestemmelser skal dog fortsat finde anvendelse på personer,  \r\n\r\n der den 1. januar 1997 og for tid derefter stadig opfylder vilkårene i de  \r\n\r\n ophævede bestemmelser. Tiden til og med den 30. juni 1997 skal tages i  \r\n\r\n betragtning ved beregning af 6-måneders-reglen i stykke 4 i punkt VII  \r\n\r\n henholdsvis punkt VIII i Protokollen til ovennævnte overenskomst. </P>  \r\n\r\n<P>I denne forbindelse skal der ses bort fra kortere afbrud såsom ferie,  \r\n\r\n forældreorlov o.s.v. De nærmere bestemmelser for anvendelsen heraf skal  \r\n\r\n aftales gennem gensidig overenskomst mellem de kontraherende stater. </P>  \r\n\r\n<P>Til bekræftelse heraf har de behørigt dertil befuldmægtigede undertegnet  \r\n\r\n denne aftale. </P>  \r\n\r\n<P>Udfærdiget i Stockholm den 28. juni 1996 i et eksemplar på dansk og  \r\n\r\n svensk. </P>  \r\n\r\n<P>For Kongeriget </P>  \r\n\r\n<P>Danmarks regering </P>  \r\n\r\n<P> <B>Carsten Koch</B>  </P>  \r\n\r\n<P>For Kongeriget </P>  \r\n\r\n<P>Sveriges regering </P>  \r\n\r\n<P> <B>Thomas Ostros</B>  </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>Formålet med lovforslaget er at bemyndige regeringen til at tiltræde  \r\n\r\n aftalen mellem Danmark og Sverige om ophævelse af grænsegængerreglen og  \r\n\r\n dermed gennemføre dens bestemmelser i Danmark, når aftalens betingelser  \r\n\r\n herfor er opfyldt. </P>  \r\n\r\n<P>Efter artikel 15 i den nordiske dobbeltbeskatningsoverenskomst fra 1989  \r\n\r\n beskattes arbejdstagere, der er hjemmehørende i en kontraherende stat og  \r\n\r\n arbejder i en anden, som hovedregel i arbejdsstaten. Denne regel medfører i  \r\n\r\n sig selv, at også grænsegængere bliver beskattet efter de danske regler om  \r\n\r\n begrænset skattepligt, d.v.s. skattepligtigt på baggrund af kilder i Danmark.  \r\n\r\n Efter de dagældende regler kunne en skatteyder kun få fradrag for udgifter  \r\n\r\n (der i øvrigt er fradragsberettigede), i det omfang de knytter sig til den  \r\n\r\n indkomst, der er omfattet af begrænset skattepligt. Dette medførte f.eks. at  \r\n\r\n en person, der var bosiddende i Sverige med arbejde i Danmark, ikke kunne  \r\n\r\n fratrække f.eks. prioritetsrenter fra en fast ejendom i Sverige i lønnen  \r\n\r\n optjent i Danmark. </P>  \r\n\r\n<P>Dette var baggrunden for indførelsen af grænsegængerreglen i stykke 2 og 3  \r\n\r\n i punkterne VII og VIII i protokollen til den nordiske  \r\n\r\n dobbeltbeskatningsoverenskomst. Efter denne regel kan indkomst, som en  \r\n\r\n person, der er hjemmehørende i Sverige hhv. Danmark, oppebærer ved varigt  \r\n\r\n personligt arbejde, som udføres i Danmark hhv. Sverige, kun beskattes der,  \r\n\r\n hvor personen er hjemmehørende, under forudsætning af, at personen  \r\n\r\n regelmæssigt opholder sig på sin faste bopæl. Der er således tale om en  \r\n\r\n undtagelse til den generelle regel. Herved blev det sikret, at grænsegængere  \r\n\r\n ikke blev beskattet af deres bruttoindkomst. </P>  \r\n\r\n<P>Med lov nr. 1095 af 20. december 1995 indførtes reglerne i  \r\n\r\n kildeskattelovens afsnit I A om grænsegængere. Efter disse regler gives  \r\n\r\n grænsegængere - dvs. i udlandet bosiddende personer, der oppebærer min. 75  \r\n\r\n pct. af indkomsten i Danmark - adgang til fradrag for udgifter af personlig  \r\n\r\n karakter, herunder bl.a. fradrag for prioritetsrenter vedrørende egen bolig.  \r\n\r\n Disse regler blev indført som følge af EF-domstolens dom i den såkaldte  \r\n\r\n Schumacker-sag (dom af 14. februar 1995 i sag C-279/93). Med disse interne  \r\n\r\n danske regler varetages således de hensyn, der var baggrunden for indførelsen  \r\n\r\n af undtagelsesreglen for grænsegængere i protokolpunkt VII og VIII i den  \r\n\r\n nordiske dobbeltbeskatningsoverenskomst, hvorfor der ikke længere er behov  \r\n\r\n for disse særlige bestemmelser. </P>  \r\n\r\n<P>På tidspunktet for grænsegængerreglens indførelse afveg det danske og det  \r\n\r\n svenske skattesystem ikke nævneværdigt fra hinanden. I 1990 blev det svenske  \r\n\r\n skattesystem omlagt, således at den direkte personbeskatning blev nedsat til  \r\n\r\n et niveau under den danske personbeskatning. I Sverige betaler arbejdsgivere  \r\n\r\n tillige et socialt bidrag på ca. 30 pct. af lønnen. Omlægningen medførte, at  \r\n\r\n ved at bo i Sverige og arbejde i Danmark kunne man kombinere den lavere  \r\n\r\n svenske direkte personbeskatning med de lavere danske sociale bidrag. Efter  \r\n\r\n omlægningen af skattesystemet i Sverige har der således været et  \r\n\r\n skattemæssigt incitament til at kombinere bopæl i Sverige med arbejde i  \r\n\r\n Danmark. </P>  \r\n\r\n<P>Dette medfører, at kollegaer på samme arbejdsplads med samme funktioner  \r\n\r\n beskattes forskelligt. Det må tilstræbes, at der er neutralitet i  \r\n\r\n beskatningen, således at bopælen ikke kan give anledning til forskelle i den  \r\n\r\n disponible indkomst efter skat. </P>  \r\n\r\n<P>Grænsegængerreglen i protokollen til den nordiske  \r\n\r\n dobbeltbeskatningsoverenskomst ophæves derfor med virkning fra den 1. januar  \r\n\r\n 1997. Der er dog indført en overgangsregel, således at skatteydere, der på  \r\n\r\n dette tidspunkt opfylder betingelserne i grænsegængerreglen, kan fortsætte  \r\n\r\n med at blive beskattet i overensstemmelse med de bestemmelser, der bliver  \r\n\r\n ophævet. Herved sikres, at skatteydere, der inden 1. januar 1997 har  \r\n\r\n indrettet deres økonomi i tillid til grænsegængerreglen, ikke bliver berørt  \r\n\r\n af ophævelsen. </P>  \r\n\r\n<P>Efter bestemmelserne i grænsegængerreglen skal arbejdet vedvare i en  \r\n\r\n sammenhængende periode på mindst 6 måneder. Det er i aftalen bestemt, at  \r\n\r\n tiden indtil 30. juni 1997 medgår ved beregningen af 6 månedersperioden.  \r\n\r\n Dette medfører f.eks., at en skatteyder, der har taget bopæl i Sverige inden  \r\n\r\n udgangen af 1996 og desuden har vedvarende beskæftigelse i Danmark af minimum  \r\n\r\n 6 måneders varighed inden udgangen af juni måned 1997, fortsat vil kunne  \r\n\r\n anvende grænsegængerreglen. </P>  \r\n\r\n<P>Forudsætningen for at kunne fortsætte efter grænsegængerreglen er, at man  \r\n\r\n vedvarende opfylder betingelserne. Dette medfører f.eks., at en i Sverige  \r\n\r\n bosiddende person, der har haft grænsegængerstatus, i en periode tager  \r\n\r\n arbejde i Sverige, hvorefter han på et senere tidspunkt (efter den 1. januar  \r\n\r\n 1997) igen tager arbejde i Danmark ikke kan opnå igen at blive omfattet af  \r\n\r\n grænsegængerreglen. I stedet kan de særlige regler i kildeskattelovens afsnit  \r\n\r\n 1 A som nævnt ovenfor i stedet anvendes. </P>  \r\n\r\n<P>Kortere afbrud i arbejdet såsom ferie, forældreorlov o.s.v. betyder dog  \r\n\r\n ikke, at betingelserne for grænsegængerstatus anses for ophørt. De nærmere  \r\n\r\n bestemmelser vedrørende denne undtagelse aftales gennem gensidig overenskomst  \r\n\r\n mellem de kontraherende stater. </P>  \r\n\r\n<P> <I>Forholdet til EU-retten:</I>  </P>  \r\n\r\n<P>Lovforslaget skønnes ikke at have EU-retlige aspekter. </P>  \r\n\r\n<P> <I>Lovforslagets økonomiske og erhvervsmæssige konsekvenser:</I>  </P>  \r\n\r\n<P>Forskelle i skattestruktur og den særlige grænsegængerregel betyder, at  \r\n\r\n danske arbejdstagere ved fraflytning til Sverige kan kombinere en lav svensk  \r\n\r\n personbeskatning med et lavt dansk arbejdsmarkedsbidrag. I de sidste par år  \r\n\r\n har der været vækst i denne type fraflytninger, og samlet skønnes i  \r\n\r\n størrelsesordenen 2000 personer at benytte sig af reglen. </P>  \r\n\r\n<P>Med lovforslaget fjernes det skattemæssige incitament til at foretage  \r\n\r\n fraflytning fra Danmark til Sverige - hvor ansættelsesforholdet i Danmark  \r\n\r\n bibeholdes - således at fremtidigt provenutab forhindres. </P>  \r\n\r\n<P> <I>Lovforslagets administrative konsekvenser:</I>  </P>  \r\n\r\n<P>Lovforslaget skønnes ikke at medføre administrative konsekvenser. </P>  \r\n\r\n<P>Skriftlig fremsættelse </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Jeg skal herved tillade mig at fremsætte: </P>  \r\n\r\n<P> <I>Forslag til lov om indgåelse af aftale mellem Kongeriget Danmarks  \r\n\r\n regering og Kongeriget Sveriges regering om ophævelse af  \r\n\r\n grænsegængerreglen.</I>  </P>  \r\n\r\n<P>(Lovforslag nr. L 61). </P>  \r\n\r\n<P>Parallelt med forhandlinger om en ny nordisk  \r\n\r\n dobbeltbeskatningsoverenskomst har den danske og den svenske regering indgået  \r\n\r\n en aftale om at ophæve den såkaldte grænsegængerregel. For at regeringen  \r\n\r\n endeligt kan tiltræde denne aftale kræves, at Folketinget vedtager en lov  \r\n\r\n herom. </P>  \r\n\r\n<P>Efter grænsegængerreglen kan man under visse betingelser i forholdet  \r\n\r\n mellem Danmark og Sverige beskattes af lønindkomst, der hvor man bor, selvom  \r\n\r\n man arbejder på den anden side af grænsen. Med ophævelsen af  \r\n\r\n grænsegængerreglen vil man i stedet som hovedregel blive beskattet der, hvor  \r\n\r\n man arbejder, efter den nordiske dobbeltbeskatningsoverenskomsts almindelige  \r\n\r\n regler. </P>  \r\n\r\n<P>Reglen blev i sin tid indført bl.a. for at sikre grænsegængere mulighed  \r\n\r\n for at fratrække bl.a. prioritetsrenter, hvilket kunne ske ved at lade  \r\n\r\n bopælslandet beskatte lønindkomsten. Skattesystemerne i Danmark og Sverige  \r\n\r\n lignede dengang hinanden. Siden har Sverige - i 1990 - omlagt skattesystemet  \r\n\r\n til en lavere direkte personbeskatning og et højere arbejdsgiverbetalt  \r\n\r\n socialt bidrag. Ved at bo i Sverige og arbejde i Danmark medfører  \r\n\r\n grænsegængerreglen således en kombination af lav svensk skat og lavt dansk  \r\n\r\n socialt bidrag. Dette har medført, at antallet af grænsegængere bosat i  \r\n\r\n Sverige har været stigende. Antallet af grænsegængere må - uden en ophævelse  \r\n\r\n af grænsegængerreglen - forudses at stige i forbindelse med  \r\n\r\n Øresundsforbindelsens færdiggørelse, hvilket ville medføre en udhuling af  \r\n\r\n beskatningsgrundlaget i Danmark. </P>  \r\n\r\n<P>Endvidere er der i intern dansk skattelovgivning indført regler om  \r\n\r\n beskatning af grænsegængere, der sikrer at grænsegængere får mulighed for at  \r\n\r\n fratrække visse udgifter - herunder prioritetsrenter vedr. egen bolig i  \r\n\r\n udlandet - ved skatteberegningen i Danmark. Begrundelsen for indførelsen af  \r\n\r\n grænsegængerreglen er således ikke længere tilstede. </P>  \r\n\r\n<P>Efter aftalen ophæves grænsegængerreglen den 1. januar 1997. Der er  \r\n\r\n indført en overgangsregel, der medfører at personer, der senest denne dato er  \r\n\r\n flyttet til den anden side af grænsen, og derefter vedvarende opfylder  \r\n\r\n betingelserne i grænsegængerreglen, kan fortsætte med at blive beskattet  \r\n\r\n efter de hidtidige regler. </P>  \r\n\r\n<P>Lovforslaget skønnes ikke at have nævneværdige administrative  \r\n\r\n konsekvenser. </P>  \r\n\r\n<P>Med ophævelsen af grænsegængerreglen fjernes det skattemæssige incitament  \r\n\r\n til at foretage fraflytning fra Danmark til Sverige - hvor  \r\n\r\n ansættelsesforholdet i Danmark bibeholdes - således at fremtidigt provenutab  \r\n\r\n forhindres. </P>  \r\n\r\n<P>Jeg skal herefter anbefale forslaget til Folketingets velvillige  \r\n\r\n behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/12/1996"
        },
        {
            "displayName": "Accession",
            "displayValue": "199612K00061"
        },
        {
            "displayName": "Entydig dokumentidentifikation",
            "displayValue": "CL007261"
        },
        {
            "displayName": "Dato for førstegangsindlæggelse",
            "displayValue": "27/12/1996"
        },
        {
            "displayName": "Dato for indlæggelse",
            "displayValue": "27/12/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "61"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}