{
    "id": 106155,
    "title": "1986 BSF 41   FORSLAG TIL FOLKETINGSBESLUTNING OM FORBEDRING AF VILKÅRENE FOR STÆRKT   PLEJEKRÆVENDEPERSONER I EGET HJEM ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 41",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 41 </P>  \r\n\r\n<P></P>  \r\n\r\n<P>Forslag til folketingsbeslutning om forbedring af vilkårene for stærkt  \r\n\r\n plejekrævendepersoner i eget hjem </P>  \r\n\r\n<P></P>  \r\n\r\n<P>Fremsat af Hanne Andersen (S) Mette Groes (S) Torben Lund (S) Henning  \r\n\r\n Rasmussen (S) Joanna Rønn (S) Erik B. Smith (S) Taanquist (S) </P>  \r\n\r\n<P></P>  \r\n\r\n<P>den 11. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen snarest at fremsætte de nødvendige </P>  \r\n\r\n<P>forslag til lovændringer for at sikre forbedrede vilkår for pleje- </P>  \r\n\r\n<P>og omsorgskrævende personer, der udskrives fra sygehus til eget </P>  \r\n\r\n<P>hjem. </P>  \r\n\r\n<P>Disse lovændringer skal omfatte: </P>  \r\n\r\n<P>- Adgang til tidsubegrænset orlov med lønkompensation. </P>  \r\n\r\n<P>- Ændringer af kapitel 11, 12 og 13 i lov om social bistand, således </P>  \r\n\r\n<P>at nødvendige ydelser efter disse bestemmelser skal bevilges, og </P>  \r\n\r\n<P>at dette skal ske uden hensyn til økonomiske forhold. </P>  \r\n\r\n<P>- Mulighed for at få refunderet betaling for privat ansat hjælp, hvis </P>  \r\n\r\n<P>hjemmehjælp ikke umiddelbart kan stilles til rådighed. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Ideen om at etablere sygehuse (hospitser) til pleje af alvorligt syge </P>  \r\n\r\n<P>eller døende patienter har aldrig fået tilslutning her i Danmark. </P>  \r\n\r\n<P>Begrundelsen for, at der ikke er taget initiativ hertil, er, at </P>  \r\n\r\n<P>der i kommuner og amtskommuner hele tiden er blevet arbejdet </P>  \r\n\r\n<P>aktivt på at forbedre vilkårene for ældre og yngre borgere, der i </P>  \r\n\r\n<P>vanskelige situationer har brug for bistand. </P>  \r\n\r\n<P>Denne udvikling er forslagsstillerne enige i bør fremmes. </P>  \r\n\r\n<P>Det er forslagsstillernes opfattelse, at alvorligt syge og stærkt </P>  \r\n\r\n<P>plejekrævende patienter, deres familier og nære pårørende allerede </P>  \r\n\r\n<P>i dag modtager god og rimelig hjælp i mange kommuner. </P>  \r\n\r\n<P>Mange kommuner har et varieret tilbud til syge og plejekrævende </P>  \r\n\r\n<P>borgere, og der udvikles landet over nye tilbud. På nuværende </P>  \r\n\r\n<P>tidspunkt tilbydes bl.a.: hjemmehjælp, hjemmesygepleje, døgnpleje, </P>  \r\n\r\n<P>telefonnødopkald, nødvendige hjælpemidler og boligændringer samt </P>  \r\n\r\n<P>aflastningsophold på plejehjem eller sygehus. </P>  \r\n\r\n<P>Forslagsstillerne finder imidlertid, at denne udvikling bør fremmes </P>  \r\n\r\n<P>mest muligt, hvilket må medføre, at der må ske visse lovændringer, </P>  \r\n\r\n<P>og endvidere bør der ske en udbygning af samarbejdet mellem </P>  \r\n\r\n<P>sygehuse og socialforvaltninger, således at det sikres, at </P>  \r\n\r\n<P>patienter ikke udskrives til pleje i eget hjem, før der er </P>  \r\n\r\n<P>sikkerhed for, at familien reelt kan varetage opgaven. </P>  \r\n\r\n<P>Det er svært entydigt at pege på, hvilke patienter og hvilke familier </P>  \r\n\r\n<P>der vil være omfattet af disse bestemmelser i dette </P>  \r\n\r\n<P>beslutningsforslag, men pleje til alvorligt syge vil ofte være </P>  \r\n\r\n<P>pleje af patienter med uhelbredelige sygdomme, kræftsygdomme. Men </P>  \r\n\r\n<P>det ville være en for snæver definition alene at pege på kræftsyge </P>  \r\n\r\n<P>patienter; der vil også være andre sygdomme af alvorlig, </P>  \r\n\r\n<P>plejekrævende karakter, der kan plejes og drages omsorg for i </P>  \r\n\r\n<P>hjemmet, som vil kunne komme ind under disse bestemmelser. Og </P>  \r\n\r\n<P>patienter, der omfattes af forslaget, er naturligvis børn såvel </P>  \r\n\r\n<P>som voksne. </P>  \r\n\r\n<P>Det vil hver gang være en afgørelse, der træffes af patienten, de </P>  \r\n\r\n<P>pårørende og personalet på sygehuse, social- og </P>  \r\n\r\n<P>sundhedsforvaltninger. Forudsætningen for pleje i eget hjem må </P>  \r\n\r\n<P>altid være et ønske fra patient og familie efter vejledning af </P>  \r\n\r\n<P>personale, oftest på sygehuse. </P>  \r\n\r\n<P>Det er vigtigt, at der forud finder en samtale sted om </P>  \r\n\r\n<P>sygdomsforløbet, at nøglepersoner, støttepersoner kan udpeges, </P>  \r\n\r\n<P>både når det gælder informationer, vejledning af de pårørende og </P>  \r\n\r\n<P>det hjælpestøttepersonale, der kommer i hjemmet, ligesom de </P>  \r\n\r\n<P>praktiske foranstaltninger og den økonomiske hjælp skal være </P>  \r\n\r\n<P>aftalt, inden plejeforløbet påbegyndes. </P>  \r\n\r\n<P>Lige så vigtigt er det, at der tages stilling til smertelindring og </P>  \r\n\r\n<P>medicin, og at pleje og omsorg er både psykisk pleje og omsorg, </P>  \r\n\r\n<P>fysisk pleje og omsorg og en kommunikation om livsafslutningen, </P>  \r\n\r\n<P>hvis der er tale om en alvorlig lidelse, der må forudses at ende </P>  \r\n\r\n<P>med døden. Pleje og omsorg vil også omfatte selve dødsfaldet og de </P>  \r\n\r\n<P>praktiske og psykiske problemer i forbindelse med begravelse, </P>  \r\n\r\n<P>skifte og ændring af de efterladtes hverdag. </P>  \r\n\r\n<P>En af forudsætningerne for, at en familie kan modtage en stærkt </P>  \r\n\r\n<P>plejekrævende patient, er, at der gives den person, der ønsker at </P>  \r\n\r\n<P>overtage plejeopgaven, en ubetinget, ikke tidsbegrænset adgang til </P>  \r\n\r\n<P>orlov, uanset om den pågældende arbejder i den offentlige eller </P>  \r\n\r\n<P>den private sektor. Ved denne orlov skal der efter indstilling fra </P>  \r\n\r\n<P>sygehus/ praktiserende læge (visitation i amt og kommune) ydes </P>  \r\n\r\n<P>kompensation for dokumenteret indtægtstab. Kommunen skal pr. måned </P>  \r\n\r\n<P>kunne udbetale 90 pct. af den pårørendes gennemsnitlige løn i de </P>  \r\n\r\n<P>seneste 6 måneder, dog normalt maksimalt et beløb svarende til 90 </P>  \r\n\r\n<P>pct. af en lønindtægt mellem maksimale dagpenge og 300.000 kr. </P>  \r\n\r\n<P>årligt. For dokumenterede indtægter under maksimale dagpenge ydes </P>  \r\n\r\n<P>kompensation med 100 pct. </P>  \r\n\r\n<P>Den pågældende får fra starten af orlovsperioden udbetalt dagpengene </P>  \r\n\r\n<P>af det sociale udvalg, idet 13 ugers arbejdsgiverperioden </P>  \r\n\r\n<P>bortfalder, ligesom der ses bort fra karensdagen. Det sociale </P>  \r\n\r\n<P>udvalg skønner løbende plejeorlovens længde som et naturligt led i </P>  \r\n\r\n<P>den vejledning og støtte, der ydes patient og plejefamilie. </P>  \r\n\r\n<P>I særlige situationer kan den pårørende ansættes som hjemmehjælper, </P>  \r\n\r\n<P>og der dispenseres i denne særlige plejeperiode fra </P>  \r\n\r\n<P>uddannelseskravene til hjemmehjælpere. Der må endvidere foretages </P>  \r\n\r\n<P>visse ændringer bl.a. i bistandslovens kapitel 11, 12 og 13. </P>  \r\n\r\n<P>Den nødvendige hjemmehjælp/ hjemmesygepleje/ døgnhjemmepleje skal </P>  \r\n\r\n<P>kunne ydes efter anvisning fra sygehus/ praktiserende læge via </P>  \r\n\r\n<P>kommunens visitation uden betaling uanset familiens økonomiske </P>  \r\n\r\n<P>forhold. Kan der ikke umiddelbart stilles den nødvendige </P>  \r\n\r\n<P>hjemmehjælp til rådighed af det sociale udvalg, skal familien selv </P>  \r\n\r\n<P>kunne antage den nødvendige hjælp fra familiens kreds med refusion </P>  \r\n\r\n<P>af disse udgifter fra det sociale udvalg. </P>  \r\n\r\n<P>Det sociale udvalg vurderer løbende familiens behov for hjemmehjælp/ </P>  \r\n\r\n<P>hjemmesygepleje/ døgnhjemmepleje og anden hjælp, således at tilbud </P>  \r\n\r\n<P>og støtte er i overrensstemmelse med den akutte situation. </P>  \r\n\r\n<P>Behov for hjælp ud over den plejesituation, der ville have berettiget </P>  \r\n\r\n<P>til sygehusophold, bevilges efter de almindelige regler om </P>  \r\n\r\n<P>hjemmehjælp. </P>  \r\n\r\n<P>Uanset økonomiske forhold skal udgifter til medicin m.v. og </P>  \r\n\r\n<P>sygeplejeartikler refunderes. Endvidere skal man tilbyde </P>  \r\n\r\n<P>linnedservice samt i særlige tilfælde tilbyde nødvendige </P>  \r\n\r\n<P>boligændringer og de nødvendige hjælpemidler, der medgår til </P>  \r\n\r\n<P>plejen. </P>  \r\n\r\n<P>Endelig skal der gives familierne mulighed for periodevis aflastning </P>  \r\n\r\n<P>af den plejeansvarlige ved, at patienten får tilbudt gratis </P>  \r\n\r\n<P>aflastningsforhold på plejehjem, gratis dag- eller natophold på </P>  \r\n\r\n<P>plejehjem eller kortvarig genindlæggelse på sygehus. </P>  \r\n\r\n<P>Er disse tilbud og forudsætninger til stede i alle kommuner, får </P>  \r\n\r\n<P>patienten og pårørende reel mulighed for et frit valg til at </P>  \r\n\r\n<P>træffe en personlig beslutning om, hvorvidt pleje og omsorg kan/ </P>  \r\n\r\n<P>skal/ ønskes i hjemmet eller på sygehus. Når ønsker og behov for </P>  \r\n\r\n<P>pleje i eget hjem kun vælges i få tilfælde, er baggrunden måske, </P>  \r\n\r\n<P>at et sådant ønske ofte vil være af en så belastende karakter, at </P>  \r\n\r\n<P>familie/ pårørende slet ikke har overskud til at påtage sig en så </P>  \r\n\r\n<P>byrdefuld og ansvarstyngende opgave. Imidlertid er det </P>  \r\n\r\n<P>forslagsstillernes opfattelse, at for de familier, der har det </P>  \r\n\r\n<P>fysiske og psykiske overskud, og som ønsker at påtage sig denne </P>  \r\n\r\n<P>opgave, bør hindringerne naturligvis ryddes af vejen. </P>  \r\n\r\n<P>Det er efter forslagsstillernes opfattelse ikke acceptabelt, at </P>  \r\n\r\n<P>manglende økonomiske muligheder forhindrer patienter og pårørende </P>  \r\n\r\n<P>i at lade pleje og omsorg ske i eget hjem. </P>  \r\n\r\n<P>Efter indhentet oplysning skal det nævnes, at i en større kommune - </P>  \r\n\r\n<P>65.000 indbyggere - der ikke er ukendt med spørgsmålet, skønnes </P>  \r\n\r\n<P>det, at der årligt vil være maksimalt 2.500 personer, der vil </P>  \r\n\r\n<P>kunne plejes i eget hjem efter disse retningslinjer. Men man </P>  \r\n\r\n<P>skønner endvidere, at af de 2.500 tilfælde, hvor det eventuelt kan </P>  \r\n\r\n<P>blive aktuelt, vil - efter kommunens erfaring - ca. 30 familier </P>  \r\n\r\n<P>årligt gøre brug af et sådant tilbud, og andre kommuner anlægger </P>  \r\n\r\n<P>samme skøn. </P>  \r\n\r\n<P>Formålet med beslutningsforslaget er at give stærkt plejekrævende </P>  \r\n\r\n<P>hospitalspatienter mulighed for at komme hjem fra sygehus i en </P>  \r\n\r\n<P>periode, før de dør, eller i en periode mellem flere sygehusophold </P>  \r\n\r\n<P>for i hjemmet at blive passet af egen familie. </P>  \r\n\r\n<P>Udgifterne ved pleje af patienter i eget hjem i stedet for </P>  \r\n\r\n<P>sygehusophold afholdes og fordeles mellem amts- og primærkommunen </P>  \r\n\r\n<P>efter lov om social bistand. </P>  \r\n\r\n<P>Socialdemokratiet genfremsætter beslutningsforslaget om forbedring af </P>  \r\n\r\n<P>vilkårene for stærkt plejekrævende personer i eget hjem, da alle </P>  \r\n\r\n<P>partier i Folketinget ved førstebehandlingen i folketingsåret </P>  \r\n\r\n<P>1985-86 udtrykte stor forståelse og velvilje, hvorfor vi håber på </P>  \r\n\r\n<P>en positiv behandling af forslaget (se Folketingstidende 1985-86, </P>  \r\n\r\n<P>forhandlingerne sp. 6325 og 7290 samt tillæg A, sp. 4293). </P>  \r\n\r\n<P>De mange henvendelser og spørgsmål, vi har modtaget om ønsket om </P>  \r\n\r\n<P>forbedret pleje og omsorg for alvorligt syge og døende, </P>  \r\n\r\n<P>understreger behovet for dette initiativ, ligesom &#187;Terminalpleje -  \r\n\r\n</P>  \r\n\r\n<P>problemer og løsninger&#171;, udgivet af Sundhedsstyrelsen, Komiteen </P>  \r\n\r\n<P>for Sundhedsoplysning, understreger problemstillingerne og </P>  \r\n\r\n<P>behovet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00041"
        },
        {
            "displayName": "Entydig dokumentidentifikation",
            "displayValue": "CL004979"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "41"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}