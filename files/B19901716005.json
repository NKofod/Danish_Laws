{
    "id": 50588,
    "title": "Bestemmelser om svæveflyvercertifikat, S-certifikat ",
    "documentTypeId": "60",
    "isSagsforlobPeriodValid": false,
    "shortName": "BEK nr 17160 af 18/06/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om svæveflyvercertifikat,  \r\n\r\n S-certifikat </H1>  \r\n\r\n<P></P>  \r\n\r\n<P>I medfør af § 34 og § 149, stk. 10, i lov om luftfart, jf.  \r\n\r\n lovbekendtgørelse nr. 408 af 11. september 1985, fastsætter Statens  \r\n\r\n Luftfartsvæsen herved efter bemyndigelse fra Trafikministeriet, jf.  \r\n\r\n bekendtgørelse nr. 191 af 23. maj 1975 vedrørende luftfartscertifikater (BL  \r\n\r\n 6-02), følgende: </P>  \r\n\r\n<P CLASS=PUNKT> <B>1.</B> Referencedokumenter </P>  \r\n\r\n<P>1.1 BL 6-02, Bekendtgørelse vedrørende luftfartscertifikater, seneste  \r\n\r\n udgave. </P>  \r\n\r\n<P>1.2 BL 6-05, Helbredskrav, seneste udgave. </P>  \r\n\r\n<P CLASS=PUNKT> <B>2.</B> Anvendelsesområde </P>  \r\n\r\n<P>Denne BL fastsætter </P>  \r\n\r\n<P>- bestemmelser for udstedelse af svæveflyvercertifikat, S-certifikat, og  \r\n\r\n</P>  \r\n\r\n<P>- vilkårene for, at en certifikatindehaver kan foretage flyvning som  \r\n\r\n luftfartøjschef på svævefly. </P>  \r\n\r\n<P CLASS=PUNKT> <B>3.</B> Udstedelse </P>  \r\n\r\n<P>3.1 Svæveflyvercertifikat udstedes af Statens Luftfartsvæsen efter  \r\n\r\n ansøgning på en autoriseret formular, når ansøgeren opfylder  \r\n\r\n udstedelseskravene i afsnit 4. </P>  \r\n\r\n<P>3.2 Svæveflyvercertifikat udstedes gældende for føring af svævefly med  \r\n\r\n standardluftdygtighedsbevis. </P>  \r\n\r\n<P>3.3 Svæveflyvercertifikat udstedes uden angivelse af udløbsdato. Statens  \r\n\r\n Luftfartsvæsen kan dog i særlige tilfælde fastsætte en udløbsdato. </P>  \r\n\r\n<P CLASS=PUNKT> <B>4.</B> Udstedelseskrav </P>  \r\n\r\n<P>4.1 Ansøgeren skal </P>  \r\n\r\n<P>a. have fast bopæl i Danmark eller være ansat i et dansk  \r\n\r\n luftfartsforetagende, </P>  \r\n\r\n<P>b. ikke administrativt eller ved dom være frakendt retten til at gøre  \r\n\r\n tjeneste på luftfartøj eller i anden stilling af betydning for luftfartens  \r\n\r\n sikkerhed, </P>  \r\n\r\n<P>c. være helbredsmæssigt godkendt til svæveflyvercertifikat, jf. BL 6-05,  \r\n\r\n</P>  \r\n\r\n<P>d. være fyldt 16 år, </P>  \r\n\r\n<P>e. være indehaver af gyldig lokalflyvningstilladelse/svævefly, </P>  \r\n\r\n<P>f. have gennemgået en praktisk uddannelse efter en uddannelsesnorm, der er  \r\n\r\n godkendt af Statens Luftfartsvæsen, </P>  \r\n\r\n<P>g. have erhvervet en flyvetid på svævefly på mindst 24 timer, omfattende  \r\n\r\n mindst 90 flyvninger, hvoraf mindst 11 timer og 30 flyvninger skal være  \r\n\r\n erhvervet under eneflyvning, og </P>  \r\n\r\n<P>h. på svævefly overfor en svæveflyverkontrollant, der er godkendt hertil  \r\n\r\n af Statens Luftfartsvæsen, godtgøre at være kvalificeret til </P>  \r\n\r\n<P>- at udføre de funktioner, der påhviler en luftfartøjschef i forbindelse  \r\n\r\n med en VFR-flyvnings forberedelse, gennemførelse og afslutning, </P>  \r\n\r\n<P>- at træffe sådanne beslutninger og/eller forholdsregler, som måtte være  \r\n\r\n påkrævet, hvis en nødsituation gør det umuligt eller uforsvarligt at  \r\n\r\n fortsætte flyvningen som planlagt, </P>  \r\n\r\n<P>- at anvende flyvefaglig viden og udvise god dømmekraft og godt  \r\n\r\n luftmandsskab, </P>  \r\n\r\n<P>- at føre det pågældende svævefly under såvel normale som unormale  \r\n\r\n flyvemanøvrer og </P>  \r\n\r\n<P>- at anvende de nødprocedurer, der er foreskrevet. </P>  \r\n\r\n<P>4.1.1 Den flyvetid og de flyvninger, der er nævnt i pkt. 4.1 g, kan  \r\n\r\n reduceres efter førsteinstruktørens vurdering for indehavere af gyldigt  \r\n\r\n certifikat som luftfartøjsfører/flyvemaskine eller  \r\n\r\n luftfartøjsfører/helikopter til 5 timer, omfattende 20 eneflyvninger. </P>  \r\n\r\n<P CLASS=PUNKT> <B>5.</B> Rettigheder </P>  \r\n\r\n<P>5.1 Svæveflyvercertifikat giver på de vilkår, der er nævnt i pkt. 5.3,  \r\n\r\n indehaveren ret til at foretage VFR-flyvning om dagen i ikke-erhvervsmæssig  \r\n\r\n luftfart som luftfartøjschef på svævefly af den type, for hvilken  \r\n\r\n certifikatet er gældende. </P>  \r\n\r\n<P>5.2 Certifikatet giver ikke ret til at modtage betaling for flyvningen.  \r\n\r\n</P>  \r\n\r\n<P>5.3 Indehaveren skal </P>  \r\n\r\n<P>a. medføre certifikatet, og dette skal være gyldigt, jf. BL 6-02, </P>  \r\n\r\n<P>b. medføre dokumentation for en gyldig helbredsmæssig godkendelse til  \r\n\r\n svæveflyvercertifikat, jf. BL 6-05, </P>  \r\n\r\n<P>c. inden for de forudgående 24 måneder have gennemgået PFT/S-certifikat  \r\n\r\n efter en PFT-norm, der er godkendt af Statens Luftfartsvæsen, </P>  \r\n\r\n<P>d. enten have et gyldigt instruktørbevis/førsteinstruktør/svævefly </P>  \r\n\r\n<P>eller inden for de forudgående 6 måneder have erhvervet en flyvetid som  \r\n\r\n luftfartøjschef på svævefly på mindst 1 time omfattende mindst 5 flyvninger  \r\n\r\n</P>  \r\n\r\n<P>eller inden for samme periode have gennemgået PFT/S-certifikat efter en  \r\n\r\n PFT-norm, der er godkendt af Statens Luftfartsvæsen, og </P>  \r\n\r\n<P>e. være uddannet i den pågældende startmetode efter en uddannelsesnorm,  \r\n\r\n der er godkendt af Statens Luftfartsvæsen. </P>  \r\n\r\n<P>Anm.: Tilfælde, hvor et certifikat er ugyldigt, fremgår af BL 6-02. </P>  \r\n\r\n<P>5.4 Under flyvning skal certifikatindehaveren være i stand til at  \r\n\r\n dokumentere, at vilkårene, der er nævnt i pkt. 5.3 c-e, er opfyldt. </P>  \r\n\r\n<P>5.5 En indehaver af et svæveflyvercertifikat, der i en periode på 3 1/2 år  \r\n\r\n ikke har haft en gyldig helbredsmæssig godkendelse eller ikke har opfyldt  \r\n\r\n vilkårene i pkt. 5.3 c eller d, skal indsende certifikatet til deponering hos  \r\n\r\n Statens Luftfartsvæsen. </P>  \r\n\r\n<P>5.5.1 For at få udleveret et certifikat, der er deponeret i henhold til  \r\n\r\n pkt. 5.5, og således generhverve ret til at foretage VFR-flyvning om dagen i  \r\n\r\n ikke-erhvervsmæssig luftfart som luftfartøjschef på svævefly skal vedkommende  \r\n\r\n</P>  \r\n\r\n<P>a. have fast bopæl i Danmark eller være ansat i et dansk  \r\n\r\n luftfartsforetagende, </P>  \r\n\r\n<P>b. ikke administrativt eller ved dom være frakendt retten til at gøre  \r\n\r\n tjeneste på luftfartøj eller i anden stilling af betydning for luftfartens  \r\n\r\n sikkerhed, </P>  \r\n\r\n<P>c. være helbredsmæssigt godkendt til svæveflyvercertifikat, jf. BL 6-05,  \r\n\r\n og </P>  \r\n\r\n<P>d. have bestået fornyede teoretiske og praktiske prøver til  \r\n\r\n svæveflyvercertifikat efter en uddannelsesnorm, der er godkendt af Statens  \r\n\r\n Luftfartsvæsen. </P>  \r\n\r\n<P>5.6 Svæveflyvning med passagerer </P>  \r\n\r\n<P>For at måtte foretage flyvning med passagerer skal certifikatindehaveren  \r\n\r\n opfylde de vilkår, der er anført i pkt. 5.3, samt </P>  \r\n\r\n<P>a. være fyldt 18 år, </P>  \r\n\r\n<P>b. have erhvervet en flyvetid som luftfartøjschef på svævefly på mindst 25  \r\n\r\n timer omfattende mindst 100 flyvninger, </P>  \r\n\r\n<P>c. efter erhvervelsen af S-certifikat have gennemgået en  \r\n\r\n teoretisk/praktisk uddannelse, der er fastsat for svæveflyvning med  \r\n\r\n passagerer efter en uddannelsesnorm, der er godkendt af Statens  \r\n\r\n Luftfartsvæsen, og </P>  \r\n\r\n<P>d. være i besiddelse af et gyldigt  \r\n\r\n instruktørbevis/førsteinstruktør/svævefly eller have udført mindst 5 starter  \r\n\r\n og 5 landinger med svævefly inden for de forudgående 90 dage, heraf mindst 2  \r\n\r\n starter og 2 landinger udført fra førersædet i den pågældende  \r\n\r\n luftfartøjstype. </P>  \r\n\r\n<P>5.7 Skyflyvning </P>  \r\n\r\n<P>For at måtte foretage skyflyvning skal certifikatindehaveren opfylde de  \r\n\r\n vilkår, der er nævnt i pkt. 5.3, samt </P>  \r\n\r\n<P>a. være fyldt 18 år, </P>  \r\n\r\n<P>b. have erhvervet en flyvetid som luftfartøjschef på svævefly på mindst  \r\n\r\n 100 timer, </P>  \r\n\r\n<P>c. have gennemgået en teoretisk/praktisk uddannelse, der er fastsat for  \r\n\r\n skyflyvning efter en uddannelsesnorm, der er godkendt af Statens  \r\n\r\n Luftfartsvæsen, og </P>  \r\n\r\n<P>d. inden for de forudgående 6 måneder have gennemgået IMC-PFT/S-certifikat  \r\n\r\n efter en PFT-norm, der er godkendt af Statens Luftfartsvæsen. </P>  \r\n\r\n<P CLASS=PUNKT> <B>6.</B> Dispensation </P>  \r\n\r\n<P>Statens Luftfartsvæsen kan i særlige tilfælde dispensere fra  \r\n\r\n bestemmelserne i denne BL. </P>  \r\n\r\n<P CLASS=PUNKT> <B>7.</B> Klageadgang </P>  \r\n\r\n<P>Afgørelser truffet af Statens Luftfartsvæsen efter bestemmelserne i denne  \r\n\r\n BL kan påklages til Trafikministeriet. </P>  \r\n\r\n<P CLASS=PUNKT> <B>8.</B> Straf </P>  \r\n\r\n<P>Overtrædelse af bestemmelserne i afsnit 5 straffes med bøde. </P>  \r\n\r\n<P CLASS=PUNKT> <B>9.</B> Ikrafttræden </P>  \r\n\r\n<P>9.1 Denne BL træder i kraft den 1. september 1990. </P>  \r\n\r\n<P>9.2 Samtidig ophæves BL 6-102, 1. udgave af 1. februar 1984. </P>  \r\n\r\n<P CLASS=PUNKT> <B>10.</B> Overgangsbestemmelser </P>  \r\n\r\n<P>10.1 Ved denne BL's ikrafttræden udgår betegnelsen &#187;svæveplan&#171;.  \r\n\r\n</P>  \r\n\r\n<P>10.2 Indtil ændring af bestemmelser, hvori der henvises til  \r\n\r\n &#187;svæveplan&#171; har fundet sted, skal ved &#187;svæveplan&#171; forstås  \r\n\r\n &#187;svævefly&#171;. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statens Luftfartsvæsen, den 18. juni  \r\n\r\n 1990 </I> </P>  \r\n\r\n<P CLASS=UNDERSKREVET-AF ALIGN=CENTER>V.K.H. Eggers </P>  \r\n\r\n<P CLASS=MINISTER ALIGN=RIGHT>/M. Dambæk </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "popularTitle": "BL 6-102, 2. udgave",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19901716005"
        },
        {
            "displayName": "Entydig dokumentidentifikation",
            "displayValue": "CM009411"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/01/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17160"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "18/06/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 191 af 23/05/1975"
        },
        {
            "displayName": "Ressortministeriets journalnummer",
            "displayValue": "13-0401/06102"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}