{
    "id": 172745,
    "title": "SU - Handicaptillæg - Specialpædagogisk støtte",
    "documentTypeId": "240",
    "isSagsforlobPeriodValid": true,
    "shortName": "KEN nr 9349 af 10/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">SU - Handicaptillæg - Specialpædagogisk støtte</p>\r\n<div class=\"Resume\">\r\n   <p class=\"TekstGenerel\">Det indgik ikke i vurderingen af klagers erhvervsevne, om hun var tildelt specialpædagogisk støtte til at afhjælpe de særlige vanskeligheder, hun møder i forbindelse med studiet.</p>\r\n</div>\r\n<p>\r\n   <span class=\"Bold\">Din klage over afslag på handicaptillæg</span>\r\n</p>\r\n<p>Du har i brev af 8. oktober 2014 klaget over Styrelsen for Videregående Uddannelsers (herefter: styrelsen) afgørelse af 30. januar 2015 om afslag på handicaptillæg.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 30. januar 2015 om, at du ikke har ret til handicaptillæg.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> Det er en forudsætning for fortsat at modtage tillægsstipendium, at den uddannelsessøgende opfylder betingelserne i lovens § 7, stk. 3.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Af SU-lovens § 7, stk. 3, fremgår to kriterier, som begge skal være opfyldt, for at en studerende kan gives tillægsstipendium. Kriterierne er (1) varig fysisk eller psykisk funktionsnedsættelse og (2) meget betydelige begrænsninger i evnen til at påtage sig erhvervsarbejde. Det er samtidig en betingelse for, at der kan gives tillægsstipendium, at den (2) meget betydelige begrænsning i evnen til at påtage sig erhvervsarbejde er en følge af den (1) varige fysiske eller psykiske funktionsnedsættelse.</p>\r\n<p>\r\n   <span class=\"Italic\">Varighed</span>\r\n</p>\r\n<p>Ankenævnet lægger til grund, at du som følge af [lidelse] har en varig funktionsnedsættelse.</p>\r\n<p>\r\n   <span class=\"Italic\">Erhvervsevne</span>\r\n</p>\r\n<p>Styrelsen har i brev af 11. september 2014 meddelt dig afslag på handicaptillæg og henvist til oplysningerne i [fremstilling udeladt]</p>\r\n<p>[sagsfremstilling udeladt]</p>\r\n<p>Styrelsen har i vurderingen lagt vægt på, at selv om du lider af [lidelse], så er du nu afsluttet i behandlingsregi og får heller ikke medicinsk behandling længere, idet du synes, at du ikke har behov for dette samt at du er tilfreds med den støtte, du modtager på [uddannelse]. Styrelsen har desuden lagt vægt på, at behandlingsmulighederne ikke er udtømte, idet du ikke får medicinsk behandling, og at du tidligere har fået medicinsk behandling med god effekt. Styrelsen har vurderet, at der ikke er beskrevet symptomer eller gener af en sådan art og grad, at det medfører en betydeligt nedsat erhvervsevne.</p>\r\n<p>Styrelsen har endvidere henvist til, at du i året [årstal] havde indtægter på ca. 145.000 kr., samtidig med, at du modtog SU, og at dette ikke indikerer, at du har en betydeligt nedsat erhvervsevne.</p>\r\n<p>Styrelsen har endvidere i udtalelsen af 30. januar 2015 henvist til, at din SPS-vejleder [navn], [uddannelse] [skole] har udtalt, at du har vanskeligt ved at tåle medicinen for din lidelse og ønsker at starte i behandling hos en psykiater, samt at SPS-vejlederen ikke mener, at du kan arbejde ved siden af studiet.</p>\r\n<p>Ankenævnet finder under henvisning til styrelsens begrundelse i afgørelsen af</p>\r\n<p>11. september 2014, og under hensyn til styrelsens supplerende begrundelse i udtalelsen af 30. januar 2015, at der ikke er grundlag for at tilsidesætte afgørelsen.</p>\r\n<p>Ankenævnet bemærker, at det ikke indgår i vurderingen af din erhvervsevne, om du er tildelt specialpædagogisk støtte til at afhjælpe de særlige vanskeligheder, du møder i forbindelse med studiet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>[Sagsfremstilling udeladt]</p>\r\n<p>Det fremgår af oplysningsskema til studerende ved ansøgning om handicaptillæg modtaget 23. juni 2014, at du søger tillæg på baggrund af [lidelse]. Det fremgår endvidere, at du senest havde erhvervsarbejde 30 timer ugentligt som [stillingsbetegnelse] i perioden fra marts 2013 til december 2013, og at du har oplyst, at årsagen til arbejdets ophør var, at du skulle starte på uddannelse.</p>\r\n<p>Styrelsen har i brev af 11. september 2014 meddelt dig afslag på handicaptillæg og henvist til oplysningerne i [fremstilling udeladt].</p>\r\n<p>Styrelsen har i vurderingen lagt vægt på, at selv om du lider af [lidelse], så er du nu afsluttet i behandlingsregi og får heller ikke medicinsk behandling længere, idet du synes, at du ikke har behov for dette samt at du er tilfreds med den støtte, du modtager på [uddannelsen]. Styrelsen har desuden lagt vægt på, at behandlingsmulighederne ikke er udtømt, idet du ikke får medicinsk behandling, og at du tidligere har fået medicinsk behandling med god effekt. Styrelsen har vurderet, at der ikke er beskrevet symptomer eller gener af en sådan art og grad, at det medfører en betydeligt nedsat erhvervsevne. Det er styrelsens vurdering, at der ikke er beskrevet restsymptomer, der hindrer, at du påtager dig et studiejob i mindre omfang. Din læges vurdering af, at du ikke kan påtage dig et studiejob, er ikke i sig selv grundlag for at tildele handicaptillæg.</p>\r\n<p>Styrelsen har endvidere henvist til, at du i året [årstal] havde indtægter på ca.145.000 kr., samtidig med, at du modtog SU, og at dette ikke indikerer, at du har en betydeligt nedsat erhvervsevne.</p>\r\n<p>Du har i brev af 8. oktober 2015 klaget til Ankenævnet for Statens Uddannelsesstøtteordninger og anført, at du går på pædagoguddannelsen i Århus, hvor I har pligt til at studere 40 timer ugentligt. Du skriver, at det er utroligt hårdt psykisk at følge med og det gør, at du ikke kan have et studiejob ved siden af. Du skriver, at du i perioden hvor du tjente 145.000 kr. kun havde dit job at tænke på og ikke en videregående uddannelse. [Fremstilling udeladt].</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/05/2015"
        },
        {
            "displayName": "Accession",
            "displayValue": "W20150934925"
        },
        {
            "displayName": "Entydig dokumentidentifikation",
            "displayValue": "CE000300"
        },
        {
            "displayName": "Dato for indlæggelse",
            "displayValue": "29/05/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9349"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "10/03/2015"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "15/003228"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}