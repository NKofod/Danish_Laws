{
    "id": 71189,
    "title": "Bekendtgørelse af aftale af 3. februar 1982 med Costa Rica om økonomisk og industrielt samarbejde ",
    "documentTypeId": "220",
    "isSagsforlobPeriodValid": false,
    "shortName": "BKI nr 59 af 24/08/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 3. februar 1982 med  \r\n\r\n Costa Rica om økonomisk og industrielt samarbejde </H1>  \r\n\r\n<P></P>  \r\n\r\n<BR>  \r\n\r\n<P>Den 3. februar 1982 undertegnedes i San Jose en aftale mellem Danmark og  \r\n\r\n Costa Rica om økonomisk og industrielt samarbejde. </P>  \r\n\r\n<P>Aftalen har følgende ordlyd: </P>  \r\n\r\n<P>AFTALE MELLEM KONGERIGET DANMARKS REGERING OG REPUBLIKKEN COSTA RICAS  \r\n\r\n REGERING VEDRØRENDE ØKONOMISK OG INDUSTRIELT SAMARBEJDE </P>  \r\n\r\n<P>Kongeriget Danmarks regering og Republikken Costa Ricas regering er </P>  \r\n\r\n<P>i ønsket om at styrke de traditionelle, venskabelige forbindelser mellem  \r\n\r\n de to lande, </P>  \r\n\r\n<P>under hensyn til deres fælles, væsentlige interesse i at øge det  \r\n\r\n økonomisk-industrielle samarbejde til fordel for begge landes økonomiske  \r\n\r\n udvikling, på ligeligt grundlag og til gensidig fordel, blevet enige om  \r\n\r\n følgende: </P>  \r\n\r\n<P>Artikel I </P>  \r\n\r\n<P>De kontraherende parter forpligter sig til at fremme det  \r\n\r\n økonomisk-industrielle samarbejde mellem institutioner, organisationer,  \r\n\r\n virksomheder og andre foretagender i deres respektive lande. </P>  \r\n\r\n<P>Artikel II </P>  \r\n\r\n<P>Med henblik på det i artikel I anførte formål vil hver af de kontraherende  \r\n\r\n parter bidrage til et bedre kendskab til fælles planer og forventninger, også  \r\n\r\n på langt sigt, med det formål at fremme den økonomiske og industrielle  \r\n\r\n udvikling i begge lande. </P>  \r\n\r\n<P>Artikel III </P>  \r\n\r\n<P>Begge regeringer vil fremme indgåelse af kontrakter og aftaler mellem  \r\n\r\n institutioner og virksomheder i begge lande, herunder også aftaler om fælles  \r\n\r\n investeringer, og de forpligter sig til at tilskynde til indgåelse af  \r\n\r\n kontrakter og udveksling af teknologi mellem institutioner, virksomheder og  \r\n\r\n organisationer i de to lande, f.eks. gennem aftaler om overførsel af  \r\n\r\n teknologisk viden. </P>  \r\n\r\n<P>Artikel IV </P>  \r\n\r\n<P>Det er regeringernes opfattelse, at det økonomiske potentiel i begge lande  \r\n\r\n giver store muligheder for økonomisk-industrielt samarbejde, og de fastslår,  \r\n\r\n at de mest velegnede sektorer for dette samarbejde for nærværende er  \r\n\r\n landbrug, landbrugsindustri, fiskeri og fiskeindustri samt  \r\n\r\n levnedsmiddelindustri i almindelighed. </P>  \r\n\r\n<P>De kontraherende parter kan udvide denne liste med andre sektorer, som de  \r\n\r\n måtte mene kan tilpasses det økonomisk-industrielle samarbejde. </P>  \r\n\r\n<P>Artikel V </P>  \r\n\r\n<P>Med henblik på gennemførelsen af nærværende aftale er de to regeringer  \r\n\r\n blevet enige om at nedsætte en blandet kommission for det  \r\n\r\n økonomisk-industrielle samarbejde. </P>  \r\n\r\n<P>Den blandede kommission vil bestå af regeringsrepræsentanter og delegerede  \r\n\r\n fra institutioner, organisationer eller virksomheder fra de to lande. </P>  \r\n\r\n<P>Den blandede kommission vil søge at fastlægge sektorer, der er af fælles  \r\n\r\n interesse for begge lande. </P>  \r\n\r\n<P>Artikel VI </P>  \r\n\r\n<P>Den blandede kommission vil have til opgave at fremme kontrakter mellem  \r\n\r\n institutioner, organisationer og virksomheder i de to lande og virke til  \r\n\r\n fremme for indgåelse af kontrakter mellem parterne, i overensstemmelse med de  \r\n\r\n formål, der er forudset i nærværende aftale. </P>  \r\n\r\n<P>Artikel VII </P>  \r\n\r\n<P>Den blandede kommission vil mødes skiftevis i København eller i San ose på  \r\n\r\n tidspunkter, der fastsættes ved fælles overenskomst. </P>  \r\n\r\n<P>Artikel VIII </P>  \r\n\r\n<P>Denne overenskomst skal godkendes af hver af de to kontraherende parter i  \r\n\r\n overensstemmelse med deres respektive forfatningsmæssige bestemmelser og skal  \r\n\r\n træde i kraft på datoen for udvekslingen af den sidste af de noter, som  \r\n\r\n bekræfter, at begge parter har opfyldt disse bestemmelser. Fra denne dato kan  \r\n\r\n overenskomsten når som helst opsiges af en af de kontraherende parter. En  \r\n\r\n opsigelse får virkning seks måneder efter, at den anden part har modtaget  \r\n\r\n notifikation om opsigelsen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i San Jose, den 3. februar  \r\n\r\n 1982 på dansk og spansk, idet </I> </P>  \r\n\r\n<P CLASS=UNDERSKREVET-AF ALIGN=CENTER>begge tekster har samme gyldighed. </P>  \r\n\r\n<P>For Kongeriget Danmarks Regering </P>  \r\n\r\n<P>C. U. Haxthausen </P>  \r\n\r\n<P>For Republikken Costa Ricas Regering </P>  \r\n\r\n<P>Bernd H. Niehaus Q. </P>  \r\n\r\n<P>Aftalen trådte i medfør af artikel VIII i kraft den 8. august 1985. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 24. august 1987  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/10/1987"
        },
        {
            "displayName": "Accession",
            "displayValue": "L19870005964"
        },
        {
            "displayName": "Entydig dokumentidentifikation",
            "displayValue": "CM030380"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "24/08/1987"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 74.D.53."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}