{
    "id": 111994,
    "title": "1997 LSF 164   FORSLAG TIL LOV OM ÆNDRING AF LOV OM GARANTIFONDEN FOR SKIBSBYGNING M.V.   (SKIBSVÆRFTSAFTALEN) (FORLÆNGELSE AF LOVEN) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 164",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 164 </P>  \r\n\r\n<P></P>  \r\n\r\n<P>Forslag til Lov om ændring af lov om Garantifonden for skibsbygning m.v.  \r\n\r\n (skibsværftsaftalen) (Forlængelse af loven) </P>  \r\n\r\n<P></P>  \r\n\r\n<P>Fremsat af erhvervsministeren (Jan Trøjborg) </P>  \r\n\r\n<P></P>  \r\n\r\n<P>den 28. januar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ l</B>  </P>  \r\n\r\n<P>I lov nr. 209 af 28. april 1993 om Garantifonden for Skibsbygning m.v.  \r\n\r\n (skibsværftsaftalen), som ændret ved lov nr. 254 af 19. april 1995, lov nr.  \r\n\r\n 1073 af 20. december 1995 og lov nr. 292 af 28. april 1997, foretages  \r\n\r\n følgende ændring: </P>  \r\n\r\n<P> <B>1.</B> I <I>§ 2, stk. 1</I> , og <I>stk. 2</I> , ændres  \r\n\r\n &#187;1997&#171; til: &#187;1998&#171;. </P>  \r\n\r\n<P> <B>§ 2</B>  </P>  \r\n\r\n<P>Tidspunktet for lovens ikrafttræden fastsættes af erhvervsministeren. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <I>1. Den gældende lov</I>  </P>  \r\n\r\n<P>Garantifonden for Skibsbygning m.v. blev etableret i 1993 som følge af den  \r\n\r\n finansielle sektors daværende vanskelige situation. Det måtte påregnes, at  \r\n\r\n den finansielle sektor efter en periode atter kunne stille garantier over for  \r\n\r\n Danmarks Skibskreditfond uden en statslig regaranti. </P>  \r\n\r\n<P>Ved ændring af loven i april 1995 blev der givet hjemmel til også at  \r\n\r\n stille direkte garantier over for Danmarks Skibskreditfond, pengeinstitutter  \r\n\r\n og forsikringsselskaber. </P>  \r\n\r\n<P> <I>2. Baggrunden for ændringsforslaget</I>  </P>  \r\n\r\n<P>Den 21. december 1994 underskrev Den Europæiske Union, Japan, Sydkorea,  \r\n\r\n Norge og USA i Paris OECD-aftalen: &#187;Aftale om overholdelse af normale  \r\n\r\n konkurrencevilkår i den kommercielle skibsbygnings- og  \r\n\r\n skibsreparationsindustri&#171;. Aftalen træder i kraft 30 dage efter, at den  \r\n\r\n er ratificeret af alle parter. For nærværende mangler alene USA at ratificere  \r\n\r\n aftalen. </P>  \r\n\r\n<P>De danske skibsværfter har fortsat vanskeligt ved at skaffe nye ordrer.  \r\n\r\n Selv om den finansielle sektor atter kan stille garantier, udgør  \r\n\r\n garantiordningen en ekstra mulighed for skibsværfterne, som kan være af  \r\n\r\n betydning i en vanskelig periode. </P>  \r\n\r\n<P> <I>3. Lovforslagets indhold</I>  </P>  \r\n\r\n<P>Under hensyn til skibsværfternes vanskeligheder, samt at OECD-aftalen  \r\n\r\n forventes at træde i kraft i løbet af 1998, hvilket vil indebære, at loven om  \r\n\r\n Garantifonden for Skibsbygning m.v. skal ophæves, foreslås loven forlænget  \r\n\r\n indtil den 31. december 1998, idet loven dog vil blive ophævet, når  \r\n\r\n OECD-aftalen måtte træde i kraft. Med henblik herpå kan erhvervsministeren  \r\n\r\n efter § 11 a ved bekendtgørelse ophæve loven. </P>  \r\n\r\n<P>Aftalen i OECD omfatter garantier under Garantifonden for Skibsbygning,  \r\n\r\n hvilket medfører, at der ikke vil kunne udstedes nye garantier under denne  \r\n\r\n ordning efter tidspunktet for OECD-aftalens ikrafttræden. </P>  \r\n\r\n<P> <I>4. Administrative og statsfinansielle konsekvenser</I>  </P>  \r\n\r\n<P>Lovforslaget forventes ikke at ville forøge sagsbehandlingen i  \r\n\r\n Sekretariatet for Skibsfinansiering ud over, hvad der følger af forlængelsen  \r\n\r\n af garantiordningen. </P>  \r\n\r\n<P> <I>5. Erhvervsøkonomiske konsekvenser</I>  </P>  \r\n\r\n<P>En forlængelse af garantiordningen vil støtte de danske værfter i et  \r\n\r\n marked, der indtil OECD-aftalen måtte træde i kraft, fortsat må forventes at  \r\n\r\n være præget af betydelig statsstøtte. </P>  \r\n\r\n<P> <I>6. Forholdet til EU-retten</I>  </P>  \r\n\r\n<P>EU's ministerråd har godkendt, at det gældende 7. direktiv om støtte til  \r\n\r\n skibsbygningsindustrien, som udløber med udgangen af 1997, kan forlænges  \r\n\r\n uændret indtil udgangen af 1998, eller indtil OECD-aftalen træder i kraft.  \r\n\r\n Det foreslås derfor at forlænge den gældende garantiordning med eet år i  \r\n\r\n lighed med forslaget om på finansloven at forlænge øvrige  \r\n\r\n skibsværftsordninger med eet år. Støtten her udgør statsstøtte og skal derfor  \r\n\r\n notificeres og godkendes i henhold til traktatens artikler 92 og 93 og i  \r\n\r\n henhold til direktivet. </P>  \r\n\r\n<P> <I>7. Høringer</I>  </P>  \r\n\r\n<P>Lovforslaget har været til høring hos Finansrådet, Rådet for Dansk  \r\n\r\n Revision og Forsikring, Danmarks Skibskreditfond, Skibsværftsforeningen,  \r\n\r\n Skibs- og Bådebyggeriernes Arbejdsgiverforening, Danmarks Rederiforening,  \r\n\r\n Rederiforeningen for mindre skibe, Rederiforeningen af 1895, CO-Industri,  \r\n\r\n Dansk Industri, Arbejderbevægelsens Erhvervsråd, Danmarks Nationalbank,  \r\n\r\n Finansministeriet, Justitsministeriet, Skatteministeriet, Udenrigsministeriet  \r\n\r\n og Økonomiministeriet. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>EU's 7. direktiv om støtte til skibsbygningsindustrien udløb den 31.  \r\n\r\n december 1997, men EU's ministerråd har som følge af, at OECD-aftalen ikke er  \r\n\r\n trådt i kraft, besluttet at forlænge direktivet indtil den 31. december 1998.  \r\n\r\n Direktivet vil dog blive ophævet og afløst af en allerede vedtagen forordning  \r\n\r\n om støtte til skibsbygningsindustrien 30 dage efter, at parterne har  \r\n\r\n deponeret ratifikations-, accept- eller godkendelsesinstrumenterne. </P>  \r\n\r\n<P>Når OECD-aftalen måtte træde i kraft, vil der ikke kunne gives tilsagn om  \r\n\r\n nye garantier under garantiordningen, hvorfor loven vil skulle ophæves. Ved  \r\n\r\n lov nr. 1073 af 20. december 1995 blev der indsat en bestemmelse om, at  \r\n\r\n erhvervsministeren ved bekendtgørelse kan ophæve loven. </P>  \r\n\r\n<P>Tidspunktet for aftalens ikrafttrædelse er derfor ikke kendt, hvorfor  \r\n\r\n loven foreslås forlænget med eet år til udgangen af 1998. </P>  \r\n\r\n<P> <I>Til § 2</I>  </P>  \r\n\r\n<P>Forlængelsen af loven skal anmeldes til og godkendes af EU-kommissionen,  \r\n\r\n forinden loven kan sættes i kraft, hvorfor det foreslås, at  \r\n\r\n erhvervsministeren, når Kommissionens godkendelse foreligger, fastsætter  \r\n\r\n tidspunktet for ikrafttrædelsen af loven. </P>  \r\n\r\n<P>Skriftlig fremsættelse (28. januar 1998) </P>  \r\n\r\n<P> <B>Erhvervsministeren</B> (Jan Trøjborg): </P>  \r\n\r\n<P>Herved tillader jeg mig at fremsætte for Folketinget: </P>  \r\n\r\n<P> <I>Forslag til lov om ændring af lov om Garantifonden for skibsbygning  \r\n\r\n m.v. (skibsværftsaftalen) - (Forlængelse af loven).</I>  </P>  \r\n\r\n<P>(Lovforslag nr. L 164). </P>  \r\n\r\n<P>Adgangen til at stille garantier i henhold til lov om Garantifonden for  \r\n\r\n Skibsbygning, lov nr. 209 af 28. april 1993 med senere ændringer, ophørte med  \r\n\r\n udgangen af 1997. Da loven blev vedtaget i 1993, var det hensigten, at  \r\n\r\n garantiordningen skulle være midlertidig, idet den var begrundet med  \r\n\r\n øjeblikkelige vanskeligheder i den finansielle sektor og dårlige konjunkturer  \r\n\r\n for shippingmarkedet. </P>  \r\n\r\n<P>De danske skibsværfter har fortsat vanskeligt ved at skaffe nye ordrer.  \r\n\r\n Selv om den finansielle sektor atter kan stille garantier, udgør  \r\n\r\n garantiordningen en ekstra mulighed for skibsværfterne, som kan være af  \r\n\r\n betydning i en vanskelig periode. </P>  \r\n\r\n<P>Den i OECD indgåede &#187;Aftale om overholdelse af normale  \r\n\r\n konkurrencevilkår i den kommercielle skibsbygnings- og  \r\n\r\n skibsreperationsindustri&#171; og dermed også OECD's nye eksportkreditaftale  \r\n\r\n for skibe er endnu ikke trådt i kraft, idet den fortsat ikke er ratificeret  \r\n\r\n af USA. Når OECD-aftalen træder i kraft, vil der kunne stilles garantier for  \r\n\r\n kreditter til nationale redere på samme vilkår som for eksportkreditter. </P>  \r\n\r\n<P>Disse forhold sammenholdt med, at statsstøtten til konkurrenterne i andre  \r\n\r\n lande ikke ses at være blevet reduceret, kan begrunde, at loven forlænges.  \r\n\r\n Såfremt loven ikke forlænges, vil der opstå en periode, indtil OECD's nye  \r\n\r\n eksportkreditaftale træder i kraft, hvor det ikke vil være muligt at skaffe  \r\n\r\n garantier til sikkerhed for lån til finansiering af skibe, såfremt den  \r\n\r\n finansielle sektor ikke måtte være villig til at påtage sig risikoen. </P>  \r\n\r\n<P>Loven foreslås forlænget med eet år, hvilket svarer til forlængelsen af 7.  \r\n\r\n direktiv om støtte til skibsbygningsindustrien, som er vedtaget af EU's  \r\n\r\n ministerråd. Direktivet vil blive ophævet og erstattet af en allerede  \r\n\r\n vedtagen forordning, så snart OECD-aftalen træder i kraft. Når OECD-aftalen  \r\n\r\n træder i kraft, og direktivet ophæves, skal loven ophæves. Der er derfor i  \r\n\r\n lovens § 11 a givet erhvervsministeren bemyndigelse til at ophæve loven ved  \r\n\r\n en bekendtgørelse. </P>  \r\n\r\n<P>En forlængelse af loven skal godkendes af Europa-Kommissionen. Det  \r\n\r\n foreslås derfor, at erhvervsministeren fastsætter tidspunktet for lovens  \r\n\r\n ikrafttræden. </P>  \r\n\r\n<P>Idet jeg henviser til lovforslagets bemærkninger anbefaler jeg  \r\n\r\n lovforslaget til Folketingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>1.</B>  <I>§ 2, stk. 1</I> og <I>stk. 2,</I> ændres til: </P>  \r\n\r\n<P>&#187; <I>Stk. 1</I> . Der kan stilles garanti inden for et beløb af 5  \r\n\r\n mia. kr. for lån til ny- eller ombygning af skibe. Garantier kan stilles for  \r\n\r\n aftaler, der indgås i perioden 1993 til og med 1998 til levering over tre år  \r\n\r\n fra aftalens indgåelse. Garantirammen kan efter bemyndigelse hæves til 7 mia.  \r\n\r\n kr. </P>  \r\n\r\n<P> <I>Stk. 2.</I> Bestemmelsen i stk. 1 finder tillige anvendelse på  \r\n\r\n tidligere indgåede aftaler betinget af, at et eller flere nærmere angivne  \r\n\r\n vilkår opfyldes, såfremt opfyldelsen finder sted i perioden 1993 til og med  \r\n\r\n 1998.&#171; </P>  \r\n\r\n<P> <B>§ 2.</B> Der kan stilles garanti inden for et beløb af 5 mia. kr. for  \r\n\r\n lån til ny- eller ombygning af skibe. Garantier kan stilles for aftaler, der  \r\n\r\n indgås i perioden 1993 til og med 1997 til levering over tre år fra aftalens  \r\n\r\n indgåelse. Garantirammen kan efter bemyndigelse hæves til 7 mia. kr. </P>  \r\n\r\n<P> <I>Stk. 2.</I> Bestemmelsen i stk. 1 finder tillige anvendelse på  \r\n\r\n tidligere indgåede aftaler betinget af, at et eller flere nærmere angivne  \r\n\r\n vilkår opfyldes, såfremt opfyldelsen finder sted i perioden 1993 til og med  \r\n\r\n 1997. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/01/1998"
        },
        {
            "displayName": "Accession",
            "displayValue": "199712K00164"
        },
        {
            "displayName": "Entydig dokumentidentifikation",
            "displayValue": "CL008307"
        },
        {
            "displayName": "Dato for førstegangsindlæggelse",
            "displayValue": "28/01/1998"
        },
        {
            "displayName": "Dato for indlæggelse",
            "displayValue": "28/01/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "164"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}