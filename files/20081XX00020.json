{
    "id": 121579,
    "title": "Skriftlig fremsættelse (8. oktober 2008) - L 10",
    "documentTypeId": "380",
    "isSagsforlobPeriodValid": true,
    "shortName": "2008/1 SF.L L 10",
    "documentHtml": "<div class=\"bjelke\">Den fulde tekst</div><p class=\"DokumentHoved\">Skriftlig fremsættelse (8. oktober 2008)</p>\r\n      <p class=\"Fremsaetter\"><span class=\"Bold\">Integrationsministeren</span> (Birthe Rønn Hornbech):</p>\r\n      <p class=\"Tekst2\">\r\n        <div>Herved tillader jeg mig for Folketinget at fremsætte:</div>\r\n      </p>\r\n      <p class=\"ForslagsTitel\">Forslag til lov om ændring af udlændingeloven (Effektivisering og smidiggørelse af adgangen til forretningsvisum og besøgsvisum)</p>\r\n      <p class=\"ForslagsNummer\">(Lovforslag nr. L 10).</p>\r\n      <p class=\"Tekst2\">\r\n        <div>Lovforslaget, som jeg fremsætter i dag, har til formål at smidiggøre og modernisere reglerne om forretningsvisum og besøgsvisum. En af grundtankerne bag dette lovforslag er at sikre overensstemmelse mellem visumreglerne og erhvervslivets ønsker og behov, således at der ikke skabes unødvendige barrierer for danske virksomheders samhandel med udenlandske virksomheder, herunder besøg af forretningsforbindelser.</div>\r\n      </p>\r\n      <p class=\"Tekst2\">\r\n        <div>Regeringen ønsker at føre en dynamisk visumpolitik, der både følger den internationale udvikling, er tilpasset globaliseringen og sikrer gunstige vilkår for dansk erhvervsliv. Som led heri blev der i juni 2007 nedsat en tværministeriel arbejdsgruppe med deltagelse af repræsentanter fra erhvervslivet, som skulle undersøge, hvordan reglerne og administrationen af områderne for forretnings- og turistvisum kunne nytænkes og smidiggøres. Et særligt fokusområde for arbejdet var visum til forretningsfolk, der ønsker at besøge virksomheder her i landet i forretningsøjemed. Arbejdsgruppen afgav i december 2007 sin rapport: Rapport fra arbejdsgruppe om visumadministrationen – forretning og turisme, der indeholder forslag til ændringer af visumregler og praksis. En række af disse forslag er allerede gennemført administrativt. Det drejer sig bl.a. om tiltag, der sigter mod at forkorte sagsbehandlingstiden i visumsager.</div>\r\n      </p>\r\n      <p class=\"Tekst2\">\r\n        <div>Arbejdsgruppens rapport danner i vidt omfang baggrund for indholdet af dette lovforslag. Lovforslaget skal således gennemføre de forslag fra arbejdsgruppen, som kræver lovændring.</div>\r\n      </p>\r\n      <p class=\"Tekst2\">\r\n        <div>Lovforslaget indebærer i hovedtræk følgende:</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">–</span> Indførelse af en forhåndsgodkendelsesordning for danske virksomheder til at modtage forretningsbesøg fra visumpligtige lande</p>\r\n        </div>\r\n      </p>\r\n      <p class=\"Tekst2\">\r\n        <div>Arbejdet i visumarbejdsgruppen viste bl.a., at virksomheder her i landet i høj grad har brug for hurtigt og fleksibelt at kunne modtage besøg af forretningsforbindelser, herunder fra visumpligtige lande.</div>\r\n      </p>\r\n      <p class=\"Tekst2\">\r\n        <div>Det foreslås derfor at indføre en ordning, der gør det muligt for danske virksomheder at blive forhåndsgodkendt til at modtage forretningsbesøg af visumpligtige udlændinge. Kravene for udstedelse af forretningsvisum bibeholdes, men ordningen indebærer, at visumansøgninger med henblik på forretningsbesøg hos godkendte virksomheder umiddelbart kan imødekommes. Det giver hurtigere sagsbehandling, fordi de danske repræsentationer umiddelbart kan udstede bona fide visum.</div>\r\n      </p>\r\n      <p class=\"Tekst2\">\r\n        <div>For at imødegå misbrug af ordningen – der i sig selv kan etableres uden lovændring – indføres en regel om inddragelse af en forhåndsgodkendelse. En godkendelse skal bl.a. altid inddrages, hvis den er opnået ved svig. Misbruger de udlændinge, der har fået visum for at besøge en given virksomhed, visummet, f.eks. ved at søge om asyl, kan godkendelsen også inddrages.</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">–</span> Lempelse af reglerne om karensperioder og forfald af økonomisk sikkerhed</p>\r\n        </div>\r\n      </p>\r\n      <p class=\"Tekst2\">\r\n        <div>I dag vil en udlænding, der under et visumophold søger om opholdstilladelse – ud over ansøgninger om ægtefællesammenføring og familiesammenføring med et barn under 15 år eller om opholdstilladelse på grundlag af beskæftigelse – få en karensperiode på fem år, hvor han eller hun ikke kan få visum til Danmark. Hvis der er stillet en økonomisk sikkerhed som betingelse for visumudstedelsen, vil denne ligeledes forfalde til betaling.</div>\r\n      </p>\r\n      <p class=\"Tekst2\">\r\n        <div>Regeringen finder, at ægtefæller og børn under 15 år, der ikke opfylder kravene til familiesammenføring efter de almindelige regler, men som vil kunne få opholdstilladelse, fordi ganske særlige grunde, herunder hensynet til familiens enhed, taler derfor, bør stilles på samme måde som ægtefæller og børn, der er omfattet af de almindelige familiesammenføringsregler. Det foreslås at ændre reglerne om karensperioder og forfald af en evt. økonomisk sikkerhed således, at sådanne ansøgninger om opholdstilladelse kan indgives, uden at det udløser karensperiode, og uden at en økonomisk sikkerhed forfalder. Det samme gælder ved indgivelse af ansøgning om opholdstilladelse med henblik på at studere samt opholdstilladelse efter fribyordningen.</div>\r\n      </p>\r\n      <p class=\"Tekst2\">\r\n        <div>For samtidig at imødegå misbrug er det en betingelse for at undgå karensperiode og forfald af økonomisk sikkerhed, at der ikke må være bestemte grunde til at antage, at det afgørende formål med ansøgningen om opholdstilladelse er at forlænge opholdet her i landet, og det er åbenbart, at ansøgningen ikke kan føre til meddelelse af opholdstilladelse.</div>\r\n      </p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">–</span> Justering af praksis i forhold til kortvarige overskridelser af visumperioden</p>\r\n        </div>\r\n      </p>\r\n      <p class=\"Tekst2\">\r\n        <div>Regeringen ønsker fortsat at føre en liberal visumpolitik, som modsvares af konsekvent indgriben over for misbrug. En dynamisk visumpolitik forudsætter, at der løbende skal tages højde for erfaringer med uhensigtsmæssige og utilsigtede konsekvenser.</div>\r\n      </p>\r\n      <p class=\"Tekst2\">\r\n        <div>I dag ifalder en udlænding en karensperiode – og en evt. økonomisk sikkerhed forfalder til betaling – hvis et visums varighed overskrides. Erfaringer har imidlertid vist, at reglerne i flere tilfælde har ført til uhensigtsmæssige resultater. Det drejer sig om situationer, hvor en udlænding kun ganske kortvarigt har overskredet visummets varighed, og hvor udlændingen har misforstået ambassadens måde at udstede visummet på. Et visum udstedes med en ”period of grace” på 15 dage ud over visummets varighed, som skal give udlændingen tid at løbe på i forhold til at anvende visummet. Det har i nogle tilfælde skabt begrundet uklarhed om længden af visumopholdet.</div>\r\n      </p>\r\n      <p class=\"Tekst2\">\r\n        <div>Derfor justeres praksis med hensyn til de omstændigheder, der ikke kan lægges udlændingen til last, og som derfor ikke medfører karensperiode og forfald af en evt. økonomisk sikkerhed. Praksisjusteringen angår kun tilfælde, hvor et visum er udstedt med en ”period of grace” og vil kun omfatte førstegangsoverskridelser på op til 15 dage inden for visummets gyldighedsperiode. Der skal samtidig være andre forhold til stede, der understøtter god tro mht. overskridelsen af visummet, f.eks. at der er vejledt forkert eller ufyldestgørende om visummets udløb, og dette skal anses for godtgjort.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Flygtninge, Indvandrere og Integration",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2008/1 LF 10",
            "stateLabel": "Vedtaget",
            "references": [
                {
                    "shortName": "2008/1 SF.L L 10",
                    "title": "Skriftlig fremsættelse (8. oktober 2008) - L 10",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 121579,
                    "eliUri": "/eli/ft/20081XX00020",
                    "externalLink": ""
                },
                {
                    "shortName": "2008/1 LSF 10",
                    "title": "Forslag til Lov om ændring af udlændingeloven\\n(Effektivisering og smidiggørelse af adgangen til forretningsvisum og besøgsvisum)",
                    "presentationName": "Lovforslag som fremsat",
                    "documentTypeId": 400,
                    "documentId": 121447,
                    "eliUri": "/eli/ft/200812L00010",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20081/lovforslag/l10/index.htm"
                },
                {
                    "shortName": "2008/1 BTL 10",
                    "title": "Betænkning over  Forslag til lov om ændring af udlændingeloven\\n(Effektivisering og smidiggørelse af adgangen til forretningsvisum og besøgsvisum)",
                    "presentationName": "Betænkning  over lovforslag",
                    "documentTypeId": 420,
                    "documentId": 122464,
                    "eliUri": "/eli/ft/200814L00318",
                    "externalLink": ""
                },
                {
                    "shortName": "2008/1 LSV 10",
                    "title": "Forslag til Lov om ændring af udlændingeloven\\n(Effektivisering og smidiggørelse af adgangen til forretningsvisum og besøgsvisum)",
                    "presentationName": "Lovforslag som vedtaget",
                    "documentTypeId": 410,
                    "documentId": 122610,
                    "eliUri": "/eli/ft/200813L00010",
                    "externalLink": ""
                },
                {
                    "shortName": "LOV nr 1334 af 19/12/2008",
                    "title": "Lov om ændring af udlændingeloven\\n(Effektivisering og smidiggørelse af adgangen til forretningsvisum og besøgsvisum)",
                    "presentationName": "Ændringslov",
                    "documentTypeId": 20,
                    "documentId": 122670,
                    "eliUri": "/eli/lta/2008/1334",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/10/2008"
        },
        {
            "displayName": "Accession",
            "displayValue": "20081XX00020"
        },
        {
            "displayName": "Entydig dokumentidentifikation",
            "displayValue": "BC000494"
        },
        {
            "displayName": "Dato for førstegangsindlæggelse",
            "displayValue": "09/10/2008"
        },
        {
            "displayName": "Dato for indlæggelse",
            "displayValue": "09/10/2008"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 10"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}