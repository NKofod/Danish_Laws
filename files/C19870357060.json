{
    "id": 70009,
    "title": "Vejledning til bekendtgørelse nr. 572 af 26. august 1987 om udbetaling af efterløn til medlemmer, der opholder sig i udlandet ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3570 af 26/08/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse nr. 572 af 26.  \r\n\r\n august 1987 om udbetaling af efterløn til medlemmer, der opholder sig i  \r\n\r\n udlandet </H1>  \r\n\r\n<P></P>  \r\n\r\n<BR>  \r\n\r\n<P>Bilag </P>  \r\n\r\n<P>Ifølge arbejdsløshedsforsikringslovens § 75 f, stk. 2, kan der ikke  \r\n\r\n udbetales efterløn til medlemmer, der i længere tid opholder sig i udlandet.  \r\n\r\n Det betyder, at efterlønsmodtageren skal bevare fast bopæl i Danmark, og kun  \r\n\r\n midlertidigt kan tage ophold i udlandet under ferie eller lignende. </P>  \r\n\r\n<P> <I>Til § 1, stk. 1</I> . </P>  \r\n\r\n<P>Ifølge bestemmelsen kan retten til efterløn bevares under  \r\n\r\n<I>midlertidigt</I>  ophold i udlandet i sammenlagt 3 måneder inden for hvert  \r\n\r\n kalenderår. Det betyder, at efterlønsmodtageren skal bevare sin faste bopæl i  \r\n\r\n Danmark. </P>  \r\n\r\n<P>En efterlønsmodtager kan således ikke bevare efterlønnen i en 3  \r\n\r\n månedersperiode, hvis pågældende tager fast ophold i udlandet i længere tid.  \r\n\r\n</P>  \r\n\r\n<P>Ophold på Færøerne og i Grønland sidestilles med ophold i udlandet. </P>  \r\n\r\n<P> <I>Til § 1, stk. 2 og stk. 3</I> . </P>  \r\n\r\n<P>Hvis et medlem forlænger sit midlertidige ophold i udlandet ud over 3  \r\n\r\n måneder inden for et kalenderår eller tager fast ophold i udlandet, standses  \r\n\r\n udbetalingen af efterløn. </P>  \r\n\r\n<P>Udbetalingen kan genoptages, når medlemmet igen tager fast ophold i  \r\n\r\n Danmark. Medlemmet kan således ikke få udbetalt efterløn i 3 måneder i hvert  \r\n\r\n kalenderår under fortsat ophold i udlandet. </P>  \r\n\r\n<P>Kun i de tilfælde, hvor de tilladte 3 måneders ophold i udlandet ikke er  \r\n\r\n opbrugt inden udgangen af et kalenderår, kan en ny 3 månedersperiode  \r\n\r\n påbegyndes i direkte forlængelse heraf, uden at medlemmet forinden tager  \r\n\r\n ophold i Danmark. </P>  \r\n\r\n<P>Eksempel I: </P>  \r\n\r\n<P>Et medlem opholder sig på ferie i udlandet i juni-august. I august  \r\n\r\n beslutter pågældende at forlænge sit ophold året ud. I januar kvartal det  \r\n\r\n følgende år bliver pågældende fortsat i udlandet og vender tilbage til  \r\n\r\n Danmark den 31. marts. Medlemmet har i hele perioden bevaret sin bopæl i  \r\n\r\n Danmark. </P>  \r\n\r\n<P>Efterlønsudbetalingen skal i dette tilfælde standses pr. 1. september.  \r\n\r\n Efterlønsudbetalingen kan først genoptages den 1. april det følgende år, hvor  \r\n\r\n medlemmet igen har taget fast ophold i Danmark. </P>  \r\n\r\n<P>Eksempel II: </P>  \r\n\r\n<P>Et medlem opholder sig midlertidigt i udlandet i oktober kvartal.  \r\n\r\n Pågældende forlænger herefter sit ophold i januar kvartal det følgende år og  \r\n\r\n vender tilbage til Danmark pr. 1. april. </P>  \r\n\r\n<P>Efterlønnen bevares i denne situation i hele perioden. </P>  \r\n\r\n<P>Eksempel III: </P>  \r\n\r\n<P>Et medlem tager fast ophold i udlandet. </P>  \r\n\r\n<P>Efter 3 år vender pågældende tilbage og tager igen fast ophold i Danmark.  \r\n\r\n</P>  \r\n\r\n<P>Efterlønsudbetalingen skal i denne situation indstilles fra  \r\n\r\n udrejsetidspunktet. Udbetalingen kan genoptages, når medlemmet igen tager  \r\n\r\n fast ophold i Danmark. </P>  \r\n\r\n<P>I de i eksempel I og III nævnte situationer har efterlønsmodtageren efter  \r\n\r\n igen at have taget fast ophold i Danmark ret til at få udbetalt efterløn  \r\n\r\n under senere <I>midlertidigt</I> ophold i udlandet i sammenlagt 3 måneder i  \r\n\r\n resten af kalenderåret. </P>  \r\n\r\n<P>Det forudsættes i alle 3 eksempler, at medlemskabet af den danske  \r\n\r\n arbejdsløshedskasse er bevaret under hele udlandsopholdet, og at medlemmet i  \r\n\r\n hele perioden opfylder betingelserne for at bevare retten til efterløn,  \r\n\r\n herunder at pågældende ikke har haft erhvervsarbejde i mere end 200 timer  \r\n\r\n inden for hvert kalenderår. Også efterlønsmodtagere, der opholder sig i  \r\n\r\n udlandet, skal derfor aflevere den årlige efterlønserklæring til  \r\n\r\n arbejdsløshedskassen. </P>  \r\n\r\n<P> <I>Til § 2</I> . </P>  \r\n\r\n<P>Det påhviler den enkelte efterløænsmodtager at give kassen oplysning om  \r\n\r\n ophold i udlandet. </P>  \r\n\r\n<P>Et medlem skal således giove kassen besked, hvis pågældende tager fast  \r\n\r\n ophold i udlandet. </P>  \r\n\r\n<P>Medlemmet skal endvidere give kassen oplysning om midlertidige  \r\n\r\n udlandsopholds begyndelses- og afslutningstidspunkter. Endagsrejser, der ikke  \r\n\r\n er forbundet med overnatning i udlandet, betragtes ikke som udlandsophold.  \r\n\r\n</P>  \r\n\r\n<P>Kassen kan fastsætte retningslinier for, i hvilken form og hvor hyppigt  \r\n\r\n efterlønsmodtagerne skal give oplysninger om midlertidige udlandsophold. </P>  \r\n\r\n<P> <I>Til § 3</I> . </P>  \r\n\r\n<P>På grundlag af medlemmernes oplysninger om deres udlandsophold, jfr.  \r\n\r\n bemærkningerne til § 2, påhviler det den enkelte arbejdsløshedskasse at  \r\n\r\n standse udbetalingen af efterløn, hvis et medlem efter reglerne i  \r\n\r\n bekendtgørelsens § 1 ikke længere opfylder betingelserne for at få udbetalt  \r\n\r\n efterløn. </P>  \r\n\r\n<P> <I>Til § 4</I> . </P>  \r\n\r\n<P>Når et medlem vender tilbage til Danmark efter længere tids ophold i  \r\n\r\n udlandet, kan udbetalingen af efterløn genoptages på begæring fra medlemmet.  \r\n\r\n Det forudsættes dog, at medlemmet opfylder betingelserne for at få udbetalt  \r\n\r\n efterløn. Opmærksomheden henledes på, at efterlønsmodtagere, der tager  \r\n\r\n arbejde i udlandet, i en række tilfælde vil blive omfattet af pågældende  \r\n\r\n lands obligatoriske arbejdsløshedsforsikringssystem, hvorfor medlemsskabet af  \r\n\r\n den danske arbejdsløshedskasse ikke kan bevares. </P>  \r\n\r\n<P>Om arbejde under ophold i udlandet henvises i øvrigt til bemærkningerne  \r\n\r\n til § 1. </P>  \r\n\r\n<P>Ophold i udlandet forlænger ikke den periode, hvor efterlønnen svarer til  \r\n\r\n medlemmets individuelle dagpengesats. </P>  \r\n\r\n<P> <I>Til § 5</I> . </P>  \r\n\r\n<P>Bekendtgørelsen træder i kraft den 1. oktober 1987. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19870357060"
        },
        {
            "displayName": "Entydig dokumentidentifikation",
            "displayValue": "CM029196"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3570"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "26/08/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Dir. f. Arbejdsløshedsforsikringen 6.kt. j.nr. 87-1232-78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}