{
    "id": 107035,
    "title": "1991 BSF 70   FORSLAG TIL FOLKETINGSBESLUTNING OM NETTILSLUTNING OG AFREGNING FOR   VINDMØLLER ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 70 </P>  \r\n\r\n<P></P>  \r\n\r\n<P>Forslag til folketingsbeslutning om nettilslutning og afregning for  \r\n\r\n vindmøller </P>  \r\n\r\n<P></P>  \r\n\r\n<P>Fremsat af Riishøj (SF) Gade (SF) Hanne Thanning Jacobsen (SF) Ebba  \r\n\r\n Strange (SF) </P>  \r\n\r\n<P></P>  \r\n\r\n<P>den 18. februar 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger energiministeren at fastsætte landsdækkende </P>  \r\n\r\n<P>regler for nettilslutning og afregning for vindmøller efter følgende </P>  \r\n\r\n<P>retningslinjer: </P>  \r\n\r\n<P>A. De, der tilslutter en vindmølle, betaler selv alle omkostninger til:  \r\n\r\n</P>  \r\n\r\n<P>- lavspændingstilslutning </P>  \r\n\r\n<P>- lavspændingsstik </P>  \r\n\r\n<P>- 10 kV-transformerstation </P>  \r\n\r\n<P>- 10 kV-stik til eksisterende 10 kV radial </P>  \r\n\r\n<P>- tilslutning til 10 kV-net </P>  \r\n\r\n<P>- fasekompensering </P>  \r\n\r\n<P>Det skal være elselskabernes pligt at bekoste en eventuel udbygning af det  \r\n\r\n overordnede forsyningsnet (10 kV-nettet). </P>  \r\n\r\n<P>B. Der indføres landsdækkende afregningsregler, der sikrer, at der i  \r\n\r\n procentafregningen stiles mod en uændret gennemsnitlig kWh-afregning. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Danske Vindkraftværker, Foreningen af Danske Vindmøllefabrikanter og  \r\n\r\n Danske Elværkers Forening har i de seneste måneder forsøgt at nå frem til et  \r\n\r\n forhandlingsresultat om betalingsregler for tilslutning af vindmøller  \r\n\r\n gældende fra den 1. februar 1992 og om afregningsregler gældende fra den 1.  \r\n\r\n oktober 1994. </P>  \r\n\r\n<P>Forhandlingerne har været ført efter opfordring fra et flertal af partier  \r\n\r\n i Folketinget, der gerne havde set, at parterne selv forhandlede sig frem til  \r\n\r\n langsigtede regler, dog under forudsætning af, at vindmølleudbygningen uden  \r\n\r\n for elværksregi ville kunne fortsætte. </P>  \r\n\r\n<P>Parterne har imidlertid ikke kunnet nå frem til en aftale. Danske  \r\n\r\n Elværkers Forening har foreslået, at den endelige forhandling baseres på en  \r\n\r\n uvildig undersøgelse af møllernes samfundsøkonomiske værdi. </P>  \r\n\r\n<P>Indtil denne undersøgelse foreligger, ønsker Danske Elværkers Forening en  \r\n\r\n overgangsordning for eksisterende vindmøller. </P>  \r\n\r\n<P>Ifølge Danske Vindkraftværker vil elselskaberne fortsætte med at kræve de  \r\n\r\n faktiske omkostninger betalt 100 pct. af mølleejerne. Det vil i praksis  \r\n\r\n medføre, at enkelte møller vil udløse meget store  \r\n\r\n netforstærkningsomkostninger, hvorfor nye møller aldrig vil blive opført.  \r\n\r\n</P>  \r\n\r\n<P>Sker det, kan det betyde en katastrofe for dansk vindmølleindustri. Det er  \r\n\r\n efter forslagsstillernes opfattelse vigtigt, at udbygning med vindmøller  \r\n\r\n (også) uden for elværksregi fortsætter, naturligvis under iagttagelse af krav  \r\n\r\n om støjgrænser og under hensyn til landskabsmæssige værdier. </P>  \r\n\r\n<P>Beslutningsforslaget tager udgangspunkt i det forslag, der er blevet  \r\n\r\n fremsat af Danske Vindkraftværker, og som forslagsstillerne finder rimeligt  \r\n\r\n og egnet som grundlag for en varig ordning. Hermed sikres landsdækkende  \r\n\r\n regler for netforstærkning, hvor vindmølleejeren betaler de udgifter, der er  \r\n\r\n direkte knyttet til møllen. I forhold til i dag indebærer den nye ordning en  \r\n\r\n stigning i udgiften op til ca. 200.000 kr. for en 150 kW vindmølle. </P>  \r\n\r\n<P>For elafregningen pålægges det ministeren at indføre landsdækkende regler,  \r\n\r\n der samlet set giver uændret procentafregning. </P>  \r\n\r\n<P>Ministeren har selv tidligere oplyst, at bryder forhandlingerne sammen, må  \r\n\r\n der &#187;administrativt&#171; gennemføres en ordning på området. Hensigten  \r\n\r\n med dette beslutningsforslag er at få sikkerhed for, at gennemførelsen af  \r\n\r\n denne varige landsdækkende ordning ikke trækker i langdrag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/02/1992"
        },
        {
            "displayName": "Accession",
            "displayValue": "19911BA00070"
        },
        {
            "displayName": "Entydig dokumentidentifikation",
            "displayValue": "CL002030"
        },
        {
            "displayName": "Dato for førstegangsindlæggelse",
            "displayValue": "18/02/1992"
        },
        {
            "displayName": "Dato for indlæggelse",
            "displayValue": "18/02/1992"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}