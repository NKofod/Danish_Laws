{
    "id": 111112,
    "title": "1997 LSF 12   FORSLAG TIL LOV OM ÆNDRING AF LOV OM FOLKESKOLEN (UDDANNELSESKRAV VED   FORSØG MED SKOLESTART) ",
    "documentTypeId": "400",
    "isSagsforlobPeriodValid": false,
    "shortName": "1997/2 LSF 12",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 12 </P>  \r\n\r\n<P></P>  \r\n\r\n<P>Forslag til Lov om ændring af lov om folkeskolen (Uddannelseskrav ved  \r\n\r\n forsøg med skolestart) </P>  \r\n\r\n<P></P>  \r\n\r\n<P>Fremsat af undervisningsministeren (Margrethe Vestager) </P>  \r\n\r\n<P></P>  \r\n\r\n<P>den 26. marts 1998 </P>  \r\n\r\n<P></P>  \r\n\r\n<P>Vedtaget ved tredjebehandling den 7. maj 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980031830\"> Lov nr. 318 af 03/06/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om folkeskolen, jf. lovbekendtgørelse nr. 561 af 25. juni 1997, som  \r\n\r\n ændret ved lov nr. 980 af 17. december 1997, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 46 a</I> ændres &#187;§ 41, stk. 1, nr. 5&#171; til:  \r\n\r\n &#187;§ 41, stk. 1, nr. 4&#171;. </P>  \r\n\r\n<P> <B>2.</B>  <I>§ 55</I> affattes således: </P>  \r\n\r\n<P>&#187; <B>§ 55.</B> For at fremme forsøgsvirksomhed og pædagogisk  \r\n\r\n udviklingsarbejde eller for at bevare små skoler kan undervisningsministeren  \r\n\r\n fravige lovens bestemmelser bortset fra kapitel 1 og kapitel 4, jf. dog stk.  \r\n\r\n 2. </P>  \r\n\r\n<P> <I>Stk. 2.</I> For at fremme forsøgsvirksomhed og pædagogisk  \r\n\r\n udviklingsarbejde i forbindelse med elevernes skolestart kan ministeren  \r\n\r\n tillige fravige bestemmelserne i kapitel 4. </P>  \r\n\r\n<P> <I>Stk. 3.</I> Efter undervisningsministerens bestemmelse kan staten yde  \r\n\r\n tilskud til forsøgsvirksomhed og pædagogisk udviklingsarbejde.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. august 1998. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om folkeskolen, jf. lovbekendtgørelse nr. 561 af 25. juni 1997, som  \r\n\r\n ændret ved lov nr. 980 af 17. december 1997, foretages følgende ændringer:  \r\n\r\n</P>  \r\n\r\n<P> <B>1.</B> I <I>§ 46 a</I> ændres &#187;§ 41, stk. 1, nr. 5&#171; til:  \r\n\r\n &#187;§ 41, stk. 1, nr. 4&#171;. </P>  \r\n\r\n<P> <B>2.</B>  <I>§ 55</I> affattes således: </P>  \r\n\r\n<P>&#187; <B>§ 55.</B> For at fremme forsøgsvirksomhed og pædagogisk  \r\n\r\n udviklingsarbejde eller for at bevare små skoler kan undervisningsministeren  \r\n\r\n fravige lovens bestemmelser, bortset fra kapitel 1 og kapitel 4, jf. dog stk.  \r\n\r\n 2. </P>  \r\n\r\n<P> <I>Stk. 2.</I> For at fremme forsøgsvirksomhed og pædagogisk  \r\n\r\n udviklingsarbejde i forbindelse med elevernes skolestart kan ministeren  \r\n\r\n tillige fravige bestemmelserne i kapitel 4. </P>  \r\n\r\n<P> <I>Stk. 3.</I> Efter undervisningsministerens bestemmelse kan staten yde  \r\n\r\n tilskud til forsøgsvirksomhed og pædagogisk udviklingsarbejde.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. august 1998. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget (Nr. 161) blev fremsat af undervisningsministeren den 21.  \r\n\r\n januar 1998, jf. Folketingstidende 1997-1998 (1. samling), s. 3137 og s.  \r\n\r\n 3982-3986. Lovforslaget nåede ikke at blive færdigbehandlet, inden der blev  \r\n\r\n udskrevet folketingsvalg. </P>  \r\n\r\n<P> <I>Helhed i børnenes hverdag i forbindelse med skolestart</I>  </P>  \r\n\r\n<P>Af § 55 i folkeskoleloven fremgår, at bestemmelserne i lovens kapitel 1,  \r\n\r\n der vedrører folkeskolens formål, og kapitel 4, der vedrører  \r\n\r\n uddannelseskravene for at kunne undervise i folkeskolen, ikke er omfattet af  \r\n\r\n ministerens bemyndigelse til dispensere fra lovens bestemmelser med henblik  \r\n\r\n på iværksættelse af forsøg m.v. </P>  \r\n\r\n<P>Iflg. §§ 28 og 29 kvalificerer læreruddannelsen til at undervise i  \r\n\r\n grundskolen og i 10. klasse, medens undervisningen i børnehaveklassen  \r\n\r\n varetages af pædagoguddannet personale. På skoler med samordnet indskoling er  \r\n\r\n der imidlertid mulighed for, at lærere i et vist omfang kan undervise elever  \r\n\r\n i børnehaveklassen, og at børnehaveklasselederen i et tilsvarende omfang kan  \r\n\r\n undervise elever på 1. og 2. klassetrin. Undervisning i børnehaveklassen skal  \r\n\r\n dog overvejende varetages af børnehaveklasselederen og undervisningen fra 1.  \r\n\r\n klassetrin fortrinsvis af en lærer. </P>  \r\n\r\n<P>Formålet med samordnet indskoling, der blev generelt muliggjort fra 1985,  \r\n\r\n er at skabe sammenhæng i elevernes hverdag med børnehaveklassens undervisning  \r\n\r\n som et omdrejningspunkt, der rækker såvel bagud mod børnehavens pædagogik som  \r\n\r\n fremad mod grundskolens undervisning. </P>  \r\n\r\n<P>Betænkning nr. 1018 fra 1984 dannede baggrund for etablering af muligheden  \r\n\r\n for samordnet indskoling. Betænkningen fremhævede helhed og sammenhæng i  \r\n\r\n børnenes hverdag som et ideal for den del af skolens virksomhed, der omfatter  \r\n\r\n de yngste børn. Helhed og sammenhæng har hidtil primært været forsøgt  \r\n\r\n realiseret alene i forhold til særlige områder af skolens undervisning på  \r\n\r\n indskolingstrinnene. </P>  \r\n\r\n<P>Den fleksibilitet, som samordnet indskoling giver mulighed for, og som har  \r\n\r\n vist sig hensigtsmæssig i forbindelse med varetagelse af aktiviteterne for  \r\n\r\n børnehaveklasseledere og lærere på indskolingstrinnene, foreslås udbygget.  \r\n\r\n Med forslaget tilvejebringes mulighed for, at der kan ske fravigelser af  \r\n\r\n bestemmelserne i lovens kapitel 4 med henblik på iværksættelse af forsøgs- og  \r\n\r\n udviklingsarbejder på førskole- og indskolingsområdet. </P>  \r\n\r\n<P>Næsten alle børn begynder i skolen ved optagelse i børnehaveklasse, når de  \r\n\r\n er ca. 6 år gamle. Mange af børnene kommer direkte fra en børnehave. Uden for  \r\n\r\n skoletid bliver de fleste børn passet i enten fritidshjem efter  \r\n\r\n bestemmelserne i bistandsloven (efter 1. juli 1998 lov om social service)  \r\n\r\n eller i skolefritidsordninger efter folkeskolelovens bestemmelser. </P>  \r\n\r\n<P>Blandt andet under hensyn til skolefritidsordningernes stigende udbredelse  \r\n\r\n - en tendens, der ser ud til at fortsætte - er der i flere skoler og kommuner  \r\n\r\n opstået ønske om en bedre indholdsmæssig sammenhæng i børnenes samlede  \r\n\r\n hverdag, herunder i indskolingen. Det forudsætter et tættere samarbejde  \r\n\r\n mellem de pædagoger, der beskæftiger sig med børnene i deres fritid, og  \r\n\r\n skolens undervisere i børnenes første år. Det indebærer, at de  \r\n\r\n læreruddannedes og de pædagoguddannedes samarbejdsflade må række ud over den  \r\n\r\n samordnede indskoling med en højere grad af forpligtende samarbejde om  \r\n\r\n børnenes hverdag på skolen og dermed en højere grad af ansvar for sammenhæng  \r\n\r\n mellem skolens undervisning og børnenes ophold i fritidstilbud. </P>  \r\n\r\n<P>Mange skoler og kommuner har taget initiativer til et sådant tættere  \r\n\r\n samarbejde, men der mangler nøjere afklaring af både en række indholdsmæssige  \r\n\r\n og organisatoriske spørgsmål, inden der er grundlag for politiske  \r\n\r\n beslutninger om de overordnede mål og rammer. Med forslaget om at muliggøre  \r\n\r\n forsøgs- og udviklingsarbejder på området, vil der kunne gøres erfaringer med  \r\n\r\n et sådant samarbejde om sammenhæng, fx om, </P>  \r\n\r\n<P>* hvordan de to professioner bedst kan støtte og supplere hinandens  \r\n\r\n virksomhed i et konstruktivt samarbejde om børnenes hverdag, </P>  \r\n\r\n<P>* hvordan og inden for hvilke områder det vil være relevant at tale om  \r\n\r\n lærernes og pædagogernes fælles og delte ansvar for leg og læring, </P>  \r\n\r\n<P>* hvordan en bred vifte af pædagogiske metoder rettet mod undervisning og  \r\n\r\n leg/læring i skolestarten kan realiseres og udvikles i samarbejdet mellem  \r\n\r\n lærere og pædagoger, </P>  \r\n\r\n<P>* hvordan de samlede ressourcer anvendes bedst muligt, således at der  \r\n\r\n skabes de bedste betingelser for et sammenhængende udviklings- og  \r\n\r\n læringsmiljø, der imødekommer det enkelte barns behov og forudsætninger i et  \r\n\r\n socialt fællesskab. </P>  \r\n\r\n<P>Ministeriet vil nøje følge og evaluere forsøgene, der gøres betinget af  \r\n\r\n rapportering til ministeriet. </P>  \r\n\r\n<P> <I>Administrative og økonomiske konsekvenser</I>  </P>  \r\n\r\n<P> <I>Helhed i børnenes hverdag i forbindelse med skolestart</I>  </P>  \r\n\r\n<P>Forslaget indebærer ingen større administrative konsekvenser og ingen  \r\n\r\n økonomiske konsekvenser. </P>  \r\n\r\n<P>Forslaget sigter alene mod, at ministeren i forbindelse med iværksættelse  \r\n\r\n af forsøgs- og udviklingsarbejder kan dispensere fra bestemmelserne i kapitel  \r\n\r\n 4. Dispensation kommer således kun på tale i forbindelse med konkret  \r\n\r\n ansøgning fra kommunerne og for en tidsbegrænset periode. </P>  \r\n\r\n<P>Det er med forslaget ikke formålet, at der med forsøgsmuligheden generelt  \r\n\r\n skal ske en forskydning mellem henholdsvis lærer- og pædagogressourcer.  \r\n\r\n Forslaget indeholder derfor ingen økonomiske konsekvenser. </P>  \r\n\r\n<P> <I>Forholdet til EU-retten og international ret i øvrigt</I>  </P>  \r\n\r\n<P>Forslaget indeholder ikke EU-retlige aspekter. </P>  \r\n\r\n<P> <I>Erhvervsøkonomiske og miljømæssige konsekvenser</I>  </P>  \r\n\r\n<P>Forslaget har ikke erhvervsmæssige eller miljømæssige konsekvenser. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Der er alene tale om en teknisk ændring. </P>  \r\n\r\n<P>Til nr. 2 </P>  \r\n\r\n<P>Det foreslås, at ministeren kan meddele dispensation fra bestemmelserne i  \r\n\r\n lovens kapitel 4 med henblik på iværksættelse af forsøgs- og  \r\n\r\n udviklingsarbejder i forbindelse med elevernes skolestart for at tilstræbe  \r\n\r\n større helhed i forbindelse med skolestarten. </P>  \r\n\r\n<P>Skriftlig fremsættelse ( 26. marts 1998) </P>  \r\n\r\n<P> <B>Undervisningsministeren</B> (Margrethe Vestager): </P>  \r\n\r\n<P>Hermed tillader jeg mig for det høje Ting at fremsætte: </P>  \r\n\r\n<P> <I>Forslag til lov om ændring af lov om folkeskolen. (Uddannelseskrav ved  \r\n\r\n forsøg med skolestart).</I>  </P>  \r\n\r\n<P>(Lovforslag nr. L 12). </P>  \r\n\r\n<P>Lovforslaget blev fremsat den 21. januar 1998, men nåede ikke at blive  \r\n\r\n færdigbehandlet, inden der blev udskrevet folketingsvalg, og lovforslaget  \r\n\r\n genfremsættes hermed uændret. </P>  \r\n\r\n<P>I dag begynder næsten alle børn i skolen ved optagelse i børnehaveklasse,  \r\n\r\n når de er ca. 6 år gamle. Mange af børnene kommer direkte fra en børnehave.  \r\n\r\n Uden for skoletid bliver de fleste børn passet i enten fritidshjem efter  \r\n\r\n bestemmelserne i bistandsloven (efter 1. juli 1998 lov om social service)  \r\n\r\n eller i skolefritidsordninger efter folkeskolelovens bestemmelser. </P>  \r\n\r\n<P>Blandt andet under hensyn til skolefritidsordningernes stigende udbredelse  \r\n\r\n - en tendens, der ser ud til at fortsætte - er der i flere skoler og kommuner  \r\n\r\n opstået ønske om en bedre indholdsmæssig sammenhæng i børnenes samlede  \r\n\r\n hverdag, herunder ved skolestarten. </P>  \r\n\r\n<P>Dette forudsætter et tættere samarbejde mellem de pædagoger, der  \r\n\r\n beskæftiger sig med børnene i deres fritid, og skolens undervisere i børnenes  \r\n\r\n første år, end hvad loven i dag åbner mulighed for. </P>  \r\n\r\n<P>De tanker om helhed og sammenhæng, der kom til udtryk i betænkning nr.  \r\n\r\n 1018 fra 1984 om indførelse af en ordning med samordnet indskoling, har  \r\n\r\n således primært været forsøgt realiseret i forhold til særlige områder af  \r\n\r\n skolens undervisning på indskolingstrinnene. </P>  \r\n\r\n<P>Formålet med samordnede indskoling, som loven i 1985 åbnede mulighed for,  \r\n\r\n er at skabe sammenhæng i elevernes hverdag med børnehaveklassens undervisning  \r\n\r\n som et omdrejningspunkt, der rækker såvel bagud mod børnehavens pædagogik som  \r\n\r\n fremad mod grundskolens undervisning. </P>  \r\n\r\n<P>Med forslaget vil de læreruddannedes og de pædagoguddannedes  \r\n\r\n samarbejdsflade kunne række ud over den samordnede indskoling med en højere  \r\n\r\n grad af forpligtende samarbejde om børnenes hverdag på skolen og dermed en  \r\n\r\n højere grad af ansvar for sammenhæng mellem skolens undervisning og børnenes  \r\n\r\n ophold i fritidstilbud. </P>  \r\n\r\n<P>Mange skoler og kommuner har taget initiativer til et sådant tættere  \r\n\r\n samarbejde, men vi mangler en nøjere afklaring af både en række  \r\n\r\n indholdsmæssige og organisatoriske spørgsmål, inden der er grundlag for  \r\n\r\n politiske beslutninger om de overordnede mål og rammer. </P>  \r\n\r\n<P>Med forslaget om at muliggøre forsøgs- og udviklingsarbejder på området,  \r\n\r\n vil der kunne gøres erfaringer med et sådant samarbejde om sammenhæng. </P>  \r\n\r\n<P>Efter ansøgning fra de enkelte kommuner og på baggrund af en indstilling  \r\n\r\n herom fra skolebestyrelsen vil der således kunne godkendes iværksættelse af  \r\n\r\n forsøg med en øget sammenhæng i børnenes hverdag i skolestarten. </P>  \r\n\r\n<P>Forslaget om forsøg på skolestartområdet indebærer derfor, at  \r\n\r\n bestemmelserne i folkeskoleloven om uddannelseskrav til skolens personale vil  \r\n\r\n kunne fraviges for at imødekomme forsøgsansøgninger. </P>  \r\n\r\n<P>Idet jeg i øvrigt henviser til lovforslaget med bemærkninger, tillader jeg  \r\n\r\n mig at anbefale lovforslaget til hurtig og velvillig behandling i det høje  \r\n\r\n Ting. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>1.</B> I <I>§ 46 a</I> ændres &#187;§ 41, stk. 1, nr. 5&#171; til:  \r\n\r\n &#187;§ 41, stk. 1, nr. 4&#171;. </P>  \r\n\r\n<P> <B>§ 46 a.</B> I kommuner, hvor der ikke er nedsat et fælles rådgivende  \r\n\r\n organ, jf. § 41, stk. 1, nr. 5, afholder kommunalbestyrelsen mindst to gange  \r\n\r\n om året et møde mellem repræsentanter for skolebestyrelserne og kommunen til  \r\n\r\n drøftelse af spørgsmål om det lokale skolevæsens vilkår og udvikling.  \r\n\r\n Kommunalbestyrelsen kan beslutte, at andre kan deltage i møderne. </P>  \r\n\r\n<P> <B>2.</B>  <I>§ 55</I> affattes således: </P>  \r\n\r\n<P>&#187; <B>§ 55.</B> For at fremme forsøgsvirksomhed og pædagogisk  \r\n\r\n udviklingsarbejde eller for at bevare små skoler kan undervisningsministeren  \r\n\r\n fravige lovens bestemmelser, bortset fra kapitel 1 og kapitel 4, jf. dog stk.  \r\n\r\n 2. </P>  \r\n\r\n<P> <I>Stk. 2.</I> For at fremme forsøgsvirksomhed og pædagogisk  \r\n\r\n udviklingsarbejde i forbindelse med elevernes skolestart kan ministeren  \r\n\r\n tillige fravige bestemmelserne i kapitel 4. </P>  \r\n\r\n<P> <I>Stk. 3.</I> Efter undervisningsministerens bestemmelse kan staten yde  \r\n\r\n tilskud til forsøgsvirksomhed og pædagogisk udviklingsarbejde.&#171;. </P>  \r\n\r\n<P> <B>§ 55.</B> Undervisningsministeren kan fravige lovens bestemmelser  \r\n\r\n bortset fra bestemmelserne i kapitel 1 og kapitel 4, i det omfang det anses  \r\n\r\n for påkrævet for at fremme forsøgsvirksomhed eller pædagogisk  \r\n\r\n udviklingsarbejde eller for at bevare små skoler. </P>  \r\n\r\n<P>Stk. 2. Efter undervisningsministerens bestemmelse kan staten yde tilskud  \r\n\r\n til forsøgsvirksomhed og pædagogisk udviklingsarbejde. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 12",
            "stateLabel": "Vedtaget",
            "references": [
                {
                    "shortName": "1997/2 LSF 12",
                    "title": "1997 LSF 12   FORSLAG TIL LOV OM ÆNDRING AF LOV OM FOLKESKOLEN (UDDANNELSESKRAV VED   FORSØG MED SKOLESTART) ",
                    "presentationName": "Lovforslag som fremsat",
                    "documentTypeId": 400,
                    "documentId": 111112,
                    "eliUri": "/eli/ft/199722K00012",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L12.htm"
                },
                {
                    "shortName": "1997/2 BTL 12",
                    "title": "1997 BTL 12   BETÆNKNING OVER FORSLAG TIL LOV OM ÆNDRING AF LOV OM FOLKESKOLEN   (UDDANNELSESKRAV VED FORSØG MED SKOLESTART)    NR L 12 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108491,
                    "eliUri": "/eli/ft/199724K00012",
                    "externalLink": ""
                },
                {
                    "shortName": "LOV nr 318 af 03/06/1998",
                    "title": "Lov om ændring af lov om folkeskolen (Uddannelseskrav ved forsøg med skolestart) ",
                    "presentationName": "Ændringslov",
                    "documentTypeId": 20,
                    "documentId": 87352,
                    "eliUri": "/eli/lta/1998/318",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/06/1998"
        },
        {
            "displayName": "Accession",
            "displayValue": "199722K00012"
        },
        {
            "displayName": "Entydig dokumentidentifikation",
            "displayValue": "CL008382"
        },
        {
            "displayName": "Dato for førstegangsindlæggelse",
            "displayValue": "03/06/1998"
        },
        {
            "displayName": "Dato for indlæggelse",
            "displayValue": "03/06/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}