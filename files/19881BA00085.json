{
    "id": 105731,
    "title": "1988 BSF 85   FORSLAG TIL FOLKETINGSBESLUTNING OM KVINDERS LIGE REPRÆSENTATION I   BESTYRELSER FOR PENSIONSKASSER, PENGEINSTITUTTER, FORSIKRINGSSELSKABER, FONDE   OG AKTIESELSKABER ",
    "documentTypeId": "480",
    "isSagsforlobPeriodValid": false,
    "shortName": "1988/1 BSF 85",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 85 </P>  \r\n\r\n<P></P>  \r\n\r\n<P>Forslag til folketingsbeslutning om kvinders lige repræsentation i  \r\n\r\n bestyrelser for pensionskasser, pengeinstitutter, forsikringsselskaber, fonde  \r\n\r\n og aktieselskaber </P>  \r\n\r\n<P></P>  \r\n\r\n<P>Fremsat af Helle Degn (S) Hanne Andersen (S) Jytte Andersen (S) Helen Beim  \r\n\r\n (S) Dorte Bennedsen (S) Ritt Bjerregaard (S) Pernille Forchhammer (S) Pia  \r\n\r\n Gjellerup (S) Anna-Marie Hansen (S) Jytte Hilden (S) Frank Jensen (S) Tove  \r\n\r\n Lindbo Larsen (S) Lykketoft (S) Lissa Mathiasen (S) Lone Møller (S) Ingrid  \r\n\r\n Rasmussen (S) Grete Schødts (S) Birte Weiss (S) </P>  \r\n\r\n<P></P>  \r\n\r\n<P>den 24. maj 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Regeringen opfordres til straks i det nye folketingsår at fremsætte </P>  \r\n\r\n<P>lovforslag, som sikrer kvinders lige repræsentation i bestyrelser </P>  \r\n\r\n<P>for pensionskasser, pengeinstitutter, forsikringsselskaber, fonde og </P>  \r\n\r\n<P>aktieselskaber. </P>  \r\n\r\n<P>Bemærkninger til forslaget </P>  \r\n\r\n<P>På baggrund af det udredningsmateriale, Statsministeriet fremlagde i  \r\n\r\n Folketingets Politisk-Økonomiske Udvalg i 1988, var der fra et flertal i  \r\n\r\n Folketinget udtrykt ønske om et forslag, der skal sikre mere ligelig  \r\n\r\n repræsentation af kvinder og mænd i nævnte bestyrelser. </P>  \r\n\r\n<P>Da pensionskasser, pengeinstitutter og forsikringsselskaber, også kaldet  \r\n\r\n &#187;de institutionelle investorer&#171;, udgør og vil udgøre en betydelig  \r\n\r\n magt- og beslutningsfaktor i de kommende år, er det nødvendigt også her at  \r\n\r\n sikre, at kvinders og mænds interesser er ligeligt repræsenteret. I de  \r\n\r\n kommende år vil beslutninger af stor rækkevidde for beskæftigelse og løn-,  \r\n\r\n investerings- og pensionsforhold blive truffet ved ovennævnte  \r\n\r\n bestyrelsesborde - afgørelser, som også har afgørende indflydelse på kvinders  \r\n\r\n økonomiske og sociale vilkår. </P>  \r\n\r\n<P>Den 21. maj 1987 vedtog Folketinget et beslutningsforslag om  \r\n\r\n kvinderepræsentation i visse bestyrelser, fonde og lign., jf.  \r\n\r\n Folketingstidende 1986-87, 1. samling, Forhandlingerne sp. 6658, 8417 og  \r\n\r\n 12146, Tillæg A sp. 3717, Tillæg B sp. 2333 og tillæg C sp. 751. Ifølge  \r\n\r\n beslutningsforslaget skulle regeringen nedsætte et udvalg, som fik til opgave  \r\n\r\n at </P>  \r\n\r\n<P>1) kortlægge kvinderepræsentationen i bestyrelser for aktieselskaber,  \r\n\r\n erhvervsdrivende fonde, boligselskaber og offentlige virksomheder, hvor det  \r\n\r\n offentlige har indstillings- eller godkendelsesret ved bestyrelsernes  \r\n\r\n sammensætning, og </P>  \r\n\r\n<P>2) udarbejde forslag til retningslinjer, der sikrer mere ligelig  \r\n\r\n repræsentation af kvinder og mænd i sådanne bestyrelser. </P>  \r\n\r\n<P>Kvinderepræsentationsudvalget iværksatte en undersøgelse, der afslørede,  \r\n\r\n at omfanget af kvindelig repræsentation i virksomheder, hvor det offentlige  \r\n\r\n har indstillings- eller udpegningsret til en eller flere bestyrelsesposter,  \r\n\r\n er meget ringe. Den totale kvindeandel var på kun 13 pct. Kvindeandelen  \r\n\r\n blandt de offentligt indstillede eller udpegede var på kun 12 pct. </P>  \r\n\r\n<P>Disse tal understreger, hvor nødvendigt det er at videreføre den udvikling  \r\n\r\n på ligestillingsområdet, der blev startet med lov nr. 157 af 24. april 1985  \r\n\r\n om ligestilling mellem kvinder og mænd ved udpegning af medlemmer til  \r\n\r\n offentlige udvalg, kommissioner og lign. </P>  \r\n\r\n<P>Resultatet af denne lov taler sit tydelige sprog og viser, at det er  \r\n\r\n lykkedes at skabe et grundlag for at give kvinder og mænd lige mulighed for  \r\n\r\n at deltage i beslutningsprocesser i udvalg og kommissioner af betydning for  \r\n\r\n samfundsudviklingen: Statsministeriets opgørelse, der omfatter nynedsatte og  \r\n\r\n nybeskikkede udvalg, kommissioner og lign., der er indberettet til  \r\n\r\n Statsministeriet i løbet af 1988, og som henhører under førnævnte lov, viser,  \r\n\r\n at kvinderepræsentationen er på ca. 38 pct. Før 1985-lovens ikrafttrædelse  \r\n\r\n var kvindeandelen på ca. 12,7 pct. </P>  \r\n\r\n<P>Som tidligere nævnt er kvinderepræsentationen i bestyrelser i  \r\n\r\n virksomheder, som det offentlige har indflydelse på, på kun ca. 13 pct. -  \r\n\r\n stort set den samme procentandel, som var tilfældet for offentlige udvalg,  \r\n\r\n kommissioner og lign. før 1985-lovens ikrafttrædelse. </P>  \r\n\r\n<P>Skal denne lave kvindelige repræsentation hæves til et rimeligt niveau, er  \r\n\r\n det nødvendigt at udarbejde forslag til regler, der vedrører hele  \r\n\r\n bestyrelsen. Det vil sige såvel de bestyrelsesmedlemmer, hvis udpegning det  \r\n\r\n offentlige har indflydelse på, som de bestyrelsesmedlemmer, der f.eks. vælges  \r\n\r\n af generalforsamlingen eller arbejdstagerne. </P>  \r\n\r\n<P>1985-loven har vist, at lovgivningsinitiativer på dette område fremskynder  \r\n\r\n udviklingen mod en afbalanceret kønsmæssig sammensætning i offentlige udvalg,  \r\n\r\n kommissioner og lign. At fremskynde udviklingen mod en mere afbalanceret  \r\n\r\n kønsmæssig sammensætning i bestyrelser for pensionskasser, pengeinstitutter,  \r\n\r\n forsikringsselskaber, fonde og aktieselskaber er nødvendigt og kræver derfor  \r\n\r\n et lovgivningsinitiativ. </P>  \r\n\r\n<P>Skriftlig fremsættelse </P>  \r\n\r\n<P>Helle Degn (S): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P>Forslag til folketingsbeslutning om kvinders lige repræsentation i  \r\n\r\n bestyrelser for pensionskasser, pengeinstitutter, forsikringsselskaber, fonde  \r\n\r\n og aktieselskaber. </P>  \r\n\r\n<P>(Beslutningsforslag nr. B 85). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1989"
        },
        {
            "displayName": "Accession",
            "displayValue": "19881BA00085"
        },
        {
            "displayName": "Entydig dokumentidentifikation",
            "displayValue": "CL003887"
        },
        {
            "displayName": "Dato for førstegangsindlæggelse",
            "displayValue": "13/06/1989"
        },
        {
            "displayName": "Dato for indlæggelse",
            "displayValue": "13/06/1989"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}