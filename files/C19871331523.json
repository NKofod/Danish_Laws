{
    "id": 79558,
    "title": "Adm. distrikt - eksportkontrol af planter. ",
    "documentTypeId": "680",
    "isSagsforlobPeriodValid": false,
    "shortName": "INS nr 13315 af 03/06/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Adm. distrikt - eksportkontrol af planter. </H1>  \r\n\r\n<P></P>  \r\n\r\n<BR>  \r\n\r\n<P>82.2 Adm. distrikt- eksportkontrol af planter </P>  \r\n\r\n<P>82.2.1 Begæring om eksportkontrol </P>  \r\n\r\n<P>82.2.1.1 Autorisation </P>  \r\n\r\n<P>For at en eksportør kan eksportere levende planter og blomsterprodukter,  \r\n\r\n skal vedkommende være autoriseret. Autorisationen foretages på hovedkontoret  \r\n\r\n (se kap. 82.3.1). </P>  \r\n\r\n<P>Virksomheden registreres i tilsynets edb-system. </P>  \r\n\r\n<P>82.2.1.2 Form. 131 </P>  \r\n\r\n<P>Begæring om eksportkontrol (form. 131) skal normalt indgives skriftligt.  \r\n\r\n Hvis eksportøren telefonisk anmoder og eksportkontrol, skal begæringen i  \r\n\r\n udfyldt stand med påklæbet værdimærke gives til kontrolløren ude i  \r\n\r\n virksomheden, før inspektionen finder sted. </P>  \r\n\r\n<P>Så vidt muligt skal anmeldelse til eksportkontrol ske dagen forud for  \r\n\r\n eksporten, men anmeldelse modtages på de 3 distriktskontorer i Brabrand,  \r\n\r\n Odense og Valby frem til kl. 9.30 på selve eksportdagen. På lokalkontorerne  \r\n\r\n modtages anmeldelse sædvanligvis dog kun til kl. 9.00. </P>  \r\n\r\n<P>Såfremt anmeldelse indgives efter kl. 9.30, kan eksportkontrollen kun  \r\n\r\n blive udført i det omfang, der er disponibelt mandskab. </P>  \r\n\r\n<P>82.2.1.3 Værdimærker </P>  \r\n\r\n<P>På hver begæring om eksportkontrol (form. 131) skal der være påklæbet et  \r\n\r\n værdimærde på 90 kr. </P>  \r\n\r\n<P>Værdimærker rekvireres på hovedkontoret. Eksportøren skal sende en check  \r\n\r\n på beløbet + moms. </P>  \r\n\r\n<P>82.2.1.4 Flyttegods </P>  \r\n\r\n<P>For planter, der ikke er avlskontrolleret, og som ønskes udført som privat  \r\n\r\n flyttegods, skal der betales 150 kr. for at plantesundhedscertifikat, såfremt  \r\n\r\n modtagerlandet kræver et sådant. </P>  \r\n\r\n<P>82.2.2 Kontrollens gennemførelse </P>  \r\n\r\n<P>82.2.2.1 Papirkontrol - statusliste </P>  \r\n\r\n<P>Oplysningerne på begæringen om eksportkontrol sammenholdes med  \r\n\r\n statuslisten fra avlskontrollen, for at checke, at fx planter i &#187;Fortsat  \r\n\r\n avlskontrol&#171; ikke eksporteres. </P>  \r\n\r\n<P> Modtagerlandets bestemmelser </P>  \r\n\r\n<P>Endvidere gennemgås plantelisterne for at konstatere, om der i sendingen  \r\n\r\n findes planter, som ifølge modtagerlandets bestemmelser er importforbudte, fx  \r\n\r\n værtplanter for San Josee-skjoldlus, eller for hvilke der gælder særlige  \r\n\r\n bestemmelser, fx Chrysanthemum til Sverige. </P>  \r\n\r\n<P>De enkelte landes importbestemmelser findes i kap. 110. </P>  \r\n\r\n<P>82.2.2.2 Botaniske navne </P>  \r\n\r\n<P>Det kontrolleres, om navnene i plantelisten er korrekt angivet, hvilket  \r\n\r\n vil sige med botaniske navne bestående af: </P>  \r\n\r\n<P>Slægt art/hybrid </P>  \r\n\r\n<P>Supplerende sortsangivelser accepteres fuldt ud - samt forståelige  \r\n\r\n forkortelser. </P>  \r\n\r\n<P>Såfremt kravene som anført side 5 i tilsynets liste over standardiserede  \r\n\r\n plantenavne ikke er opfyldt, skal det fra 1. juli 1985 medføre, at  \r\n\r\n plantesundhedscertifikater ikke udstedes. </P>  \r\n\r\n<P>For kaktus accepteres en overgangsordning, hvor betegnelsen Cactaceae kan  \r\n\r\n anvendes. Dette gælder dog ikke for Island som kræver botaniske navne på  \r\n\r\n kaktus. </P>  \r\n\r\n<P>82.2.2.3 Washingtonkonventionen </P>  \r\n\r\n<P>Endvidere gennemgås plantelisterne med henblik på markering af arter på  \r\n\r\n Washingtonkonventionens liste I eller II. Se artsfortegnelse i bilag II.  \r\n\r\n Endvidere konstateres det, om planterne er kunstigt formerede og med dansk  \r\n\r\n oprindelse. </P>  \r\n\r\n<P>Det bemærkes dog specielt, at danske orkidearter ikke tillades eksporteret  \r\n\r\n - heller ikke selv om de angives at være kunstigt formerede. </P>  \r\n\r\n<P>82.2.2.4 Fysisk kontrol </P>  \r\n\r\n<P>Normalt udføres den fysiske eksportkontrol som en stikprøvekontrol, dvs.  \r\n\r\n at ikke alle sendinger inspiceres fysisk, og inden for den enkelte sending  \r\n\r\n inspiceres kun visse plantepartier. </P>  \r\n\r\n<P>De plantepartier, der inspiceres, udvælges fx på grundlag af, at  \r\n\r\n virksomheden, der har leveret planterne, har haft registrering af  \r\n\r\n skadegørere, eller at kulturen vides at være særlig modtagelig for visse  \r\n\r\n skadegørere. </P>  \r\n\r\n<P>Endvidere må der under kontrollen tages hensyn til, om modtagerlandets  \r\n\r\n plantesundhedsmyndigheder fokuserer på specielle skadegørere som fx Finland  \r\n\r\n på Meloidogyne i roser samt Agrobacterium tumefaciens i fx hindbær. </P>  \r\n\r\n<P>Endvidere konstateres, om der er overensstemmelse mellem papirer og  \r\n\r\n sendingens indhold af planter. </P>  \r\n\r\n<P> Forsøgsordning </P>  \r\n\r\n<P> Kontrol hos eksportører autoriseret til at udfylde certifikater </P>  \r\n\r\n<P>Antallet af kontrolbesøg skal ikke være flere, end det der er nødvendigt  \r\n\r\n for at sikre, at de retningslinier, der findes bliver overholdt.  \r\n\r\n Kontrolhyppigheden skal derfor afpasses efter resultatet af de foregående  \r\n\r\n kontrolbesøg hos pågældende eksportør. </P>  \r\n\r\n<P>Følgende kontrolprocedure bør være udgangspunkt for kontrol hos  \r\n\r\n eksportører, der selv udfylder certifikater (se bilag VI). </P>  \r\n\r\n<P>Alle eksportører skal have mindst 2 kontrolbesøg om måneden. </P>  \r\n\r\n<P>Har eksportørerne mere end 100 certifikater om måneden skal de have 4  \r\n\r\n kontrolbesøg pr. måned. </P>  \r\n\r\n<P>Nogle få gange om året skal en &#187;pakket vogn&#171; tømmes. Ved denne  \r\n\r\n form for kontrol deltager min. 2 kontrollører. </P>  \r\n\r\n<P>Besøgene lægges tilfældigt med hensyn til tidspunkt og dag. alle ugedage  \r\n\r\n og alle tider på døgnet kan anvendes til kontrol. </P>  \r\n\r\n<P>Efter hver kontrol udfyldes en form. 222 med oplysning om kontrolmetode og  \r\n\r\n eventuelle fejl. </P>  \r\n\r\n<P>Form. 222 og evt. bilag sendes straks til Center for planter (Hellerup).  \r\n\r\n</P>  \r\n\r\n<P>82.2.2.5 Afvisning </P>  \r\n\r\n<P>Opfylder hele eller dele af sendingen ikke modtagerlandets importkrav,  \r\n\r\n afvises hele eller den aktuelle del af sendingen. Der udstedes en  \r\n\r\n afvisningsrapport 222. Følgende skal oplyses i rapporten af hensyn til  \r\n\r\n edb-behandling: producentens reg. nr., kat. 1, 4, 5, 6 eller 7, plantenavn og  \r\n\r\n nr., partistørrelse samt skadegørernavn og nr. Der tages i det enkelte  \r\n\r\n tilfælde stilling til, om det afviste parti skal overføres til fortsat  \r\n\r\n avlskontrol i produktionsvirksomheden. Dette angives i afvisningsrapporten.  \r\n\r\n Distrikterne orienterer straks hinanden om partier afvist ved eksportkontrol.  \r\n\r\n</P>  \r\n\r\n<P>Såfremt tilsynet har kendskab til, at der i virksomheden endnu findes en  \r\n\r\n del af det afviste planteparti, skal virksomheden normalt kontrolleres. </P>  \r\n\r\n<P>Afvisningsrapporter sendes kontinuerligt til hovedkontoret. </P>  \r\n\r\n<P>82.2.3 Udstedelse af certifikater </P>  \r\n\r\n<P>82.2.3.1 Plantesundhedscertifikat </P>  \r\n\r\n<P>Finder kontrolløren, at sendingen på alle måder opfylder modtagerlandets  \r\n\r\n krav, kan der udstedes et plantesundhedscertifikat. Ved udfyldelse af  \r\n\r\n certifikatet anvendes så vidt muligt modtagerlandets sprog. I Norden og EF  \r\n\r\n anvendes dog dansk tekst på alle certifikater. </P>  \r\n\r\n<P>I indledningen til kap. 110 findes certifikattekster på 4 sprog. </P>  \r\n\r\n<P>Se eksempel på udfyldt plantesundhedscertifikat i bilag IV. Fakturaer,  \r\n\r\n specifikationer og lignende der vedlægges (vedhæftes) certifikatet skal  \r\n\r\n stemples med tilsynets stempel på bagsiden af det sidste stykke papir. </P>  \r\n\r\n<P>Vedr. specielle additionals henvises til modelcertifikater under de  \r\n\r\n enkelte modtagerlande i kap. 110. </P>  \r\n\r\n<P>Såfremt der i sendingen er kunstigt foremerede  \r\n\r\n Washingtonkonventionsplanter i liste I eller II af dansk oprindelse, anføres  \r\n\r\n der på certifikatet følgende deklaration: </P>  \r\n\r\n<P>&#187;Artificially propagated CITES plants in the Appendixes I/II&#171;.  \r\n\r\n</P>  \r\n\r\n<P>Af plantefortegnelsen til certifikatet skal det fremgå, om planterne hører  \r\n\r\n til liste I eller II. </P>  \r\n\r\n<P>Indeholder sendingen Washingtonkonventionsplanter, der stammer fra  \r\n\r\n naturen, fx Cycas revoluta indført fra Japan og viderekultiveret i Danmark,  \r\n\r\n udstedes en CITES import-, eksport- og reeksporttilladelse, idet der sættes  \r\n\r\n kryds ved reeksportcertifikat, når sendingen skal til tredjelande. Ved  \r\n\r\n eksport af fx Cycas til EF-lande udstedes et CITES certifikat. Se eksempler i  \r\n\r\n bilag III på udfyldte formularer. Dette certifikat hæftes ikke sammen med  \r\n\r\n plantesundhedscertifikatet. Originalcertifikatet og 3 kopier følger  \r\n\r\n sendingen. Kopi af plantefortegnelsen hæftes på den lyserøde kopi. </P>  \r\n\r\n<P>De røde kopier samles på distriktskontorerne og arkiveres i datoorden  \r\n\r\n inden for lande. Kopierne arkiveres i 2 år. </P>  \r\n\r\n<P>Kopi af CITES-certifikater sendes løbende til hovedkontoret. </P>  \r\n\r\n<P>82.2.3.2 Reeksport </P>  \r\n\r\n<P>Ved udførsel af planter og plantedele, der er indført her i landet,  \r\n\r\n udstedes reeksportcertifikat, som original og 3 kopier vedlægges det  \r\n\r\n originale plantesundehscertifikat fra oprindelseslandet eller kopi heraf. Der  \r\n\r\n foretages ikke fornyet undersøgelse af sendingen, medmindre den har været  \r\n\r\n genstand for opdeling, oplagring eller ændring af emballagen. I sådanne  \r\n\r\n tilfælde inspiceres sendingen efter samme regler som danske planter i det  \r\n\r\n omfang, det er muligt. </P>  \r\n\r\n<P>Se eksempel på udfyldt reeksportcertifikat i bilag V. </P>  \r\n\r\n<P>I tilfælde af reeksport gennem flere lande følges sendingen af det  \r\n\r\n originale plantesundhedscertifikat eller kopi heraf samt det sidste  \r\n\r\n reeksportcertifikat. Kopi af samtlige tidligere reeksportcertifikater kan  \r\n\r\n forlanges. </P>  \r\n\r\n<P>I nogle tilfælde vil planter, der ikke er optaget i bilag IV i  \r\n\r\n landbrugsministeriets bekendtgørelse nr. 135 af 15. april 1980 om indførsel  \r\n\r\n og udførsel af planter m.m., og som har oprindelse i tredjelande,  \r\n\r\n reeksporteres fra et EF-land til et andet uden reeksportcertifikat. I stedet  \r\n\r\n anvendes et nationalt plantesundhedscertifikat, hvorpå planternes oprindelse  \r\n\r\n angives. Bemærk: sådanne sendinger kan ikke reeksporteres til visse lande, fx  \r\n\r\n de nordiske. Importøren må derfor foranledige, at sendinger i tilfælde af  \r\n\r\n reeksport til disse lande følges af såvel det oprindelige  \r\n\r\n plantesundhedscertifikat eller kopi deraf som reeksportcertifikatet. </P>  \r\n\r\n<P>Washingtonkonventionsplanter kan reeksporteres på reeksportcertifikater,  \r\n\r\n såfremt der på det originale plantesunhedscertifikat er en deklaration  \r\n\r\n svarende til den danske. På reeksportcertifikatet anføres derefter  \r\n\r\n deklarationen: </P>  \r\n\r\n<P>&#187;Artificially propagated CITES plants in the Appendixes I/II&#171;.  \r\n\r\n</P>  \r\n\r\n<P>82.2.3.3 Kvalitetskontrol af forstplanter &#187;EØF-standard&#171; I  \r\n\r\n henhold til landbrugsministeriet bekendtgørelse nr. 150 af 31. marts 1981 om  \r\n\r\n handel med forstligt formeringsmateriale bistås Statens Herkomstkontrol med  \r\n\r\n Skovfrø og -planter af statens plantetilsyn ved kontrollen med overholdelsen  \r\n\r\n af normerne for plantedele og plantemateriale. </P>  \r\n\r\n<P>Kontrollen med kvalitetsnormerne foretages kun i de tilfælde, hvor  \r\n\r\n planterne ønske markedsført under angivelsen &#187;EØF-standard&#171; og kun  \r\n\r\n efter anmodning fra herkomstkontrollen. </P>  \r\n\r\n<P>82.2.4 Indberetninger </P>  \r\n\r\n<P>Såfremt der under eksportkontrollen konstateres overtrædelser, udfærdiges  \r\n\r\n der en rapport, der går til distriktslederen til nærmere stillingtagen. </P>  \r\n\r\n<P>Vurderer distriktslederen, at der bør rejses tiltale, sendes sagen til  \r\n\r\n hovedkontoret. </P>  \r\n\r\n<P>82.2.5 Statistiske oplysninger </P>  \r\n\r\n<P>På distriktskontorerne laves statistik over antal udstedte certifikater  \r\n\r\n m.v. svarende til det udsendte &#187;Registreringsskema for eksport&#171;.  \r\n\r\n Der udfyldes et skema for hvert land. Landene skal have samme navn som anført  \r\n\r\n på landefortegnelsen udsendt sammen med registreringsskemaet. De udfyldte  \r\n\r\n skemaer returneres til hovedkontoret senest 10 dage efter udgangen af hvert  \r\n\r\n kvartal dog senest 10. april, 10. juli, 10.oktober og 10. januar. </P>  \r\n\r\n<P><IMG SRC=\"/image.aspx?id=79558&img=CR38771_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P><IMG SRC=\"/image.aspx?id=79558&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19871331523"
        },
        {
            "displayName": "Entydig dokumentidentifikation",
            "displayValue": "CM038771"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Instruks"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13315"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "03/06/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Plantetilsyn"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}