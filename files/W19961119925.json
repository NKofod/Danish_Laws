{
    "id": 40770,
    "title": "Retningslinier for penge- og realkreditinstitutters indberetning til et kreditoplysningsbureau ",
    "documentTypeId": "240",
    "isSagsforlobPeriodValid": false,
    "shortName": "KEN nr 11199 af 28/06/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Opsummeret de af Finanstilsynet meddelte retningslinier for, hvornår  \r\n\r\n penge- og realkreditinstitutter kan indberette til et kreditoplysningsbureau.  \r\n\r\n</I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier for penge- og  \r\n\r\n realkreditinstitutters indberetning til et kreditoplysningsbureau </H1>  \r\n\r\n<P></P>  \r\n\r\n<P>Foranlediget af en konkret klagesag vedrørende et realkreditinstituts  \r\n\r\n indberetning til et kreditoplysningsbureau anmodede Registertilsynet  \r\n\r\n Finanstilsynet om en udtalelse om, hvorvidt de for realkreditinstitutter  \r\n\r\n gældende tavshedspligtsbestemmelser var tilsidesat i forbindelse med  \r\n\r\n indberetningen til kreditoplysningsbureauet. </P>  \r\n\r\n<P>Finanstilsynet afgav herefter en udtalelse, hvoraf fremgik, at  \r\n\r\n Finanstilsynet var af den opfattelse, at der i realkreditlovens § 101, stk.  \r\n\r\n 6, var skabt parallelitet til de regler om tavshedspligt, der gjaldt for  \r\n\r\n pengeinstitutter, og at realkreditinstitutter som en konsekvens heraf kun  \r\n\r\n kunne indberette til kreditoplysningsbureauet på samme betingelser, som  \r\n\r\n gælder for pengeinstitutter. </P>  \r\n\r\n<P>Penge- og realkreditinstitutter kan efter de af Finanstilsynet meddelte  \r\n\r\n retningslinier indberette til kreditoplysningsbureauet i følgende tilfælde:  \r\n\r\n</P>  \r\n\r\n<P>1) I sager, hvor kreditor først er nødsaget til at få dom over debitor for  \r\n\r\n sit krav, forinden sagen kan sendes i fogedretten, må indberetning til  \r\n\r\n kreditoplysningsbureauet først ske, når der er afsagt dom over sagsøgte. </P>  \r\n\r\n<P>2) I sager, hvor kreditor er i besiddelse af et grundlag for  \r\n\r\n tvangsfuldbyrdelse, jf. retsplejelovens § 478, og kan gå direkte i  \r\n\r\n fogedretten, må indberetning til kreditoplysningsbureauet først finde sted,  \r\n\r\n når der har været afholdt fogedretsmøde, og der derved er sket tilførsel til  \r\n\r\n fogedretsprotokollen. </P>  \r\n\r\n<P>3) Såfremt det ikke er muligt at få afholdt fogedretsmøde, fordi debitor  \r\n\r\n har afgivet insolvenserklæring inden for de sidste 6 måneder, kan der ske  \r\n\r\n indberetning til kreditoplysningsbureauet på tidspunktet for fogedrettens  \r\n\r\n afvisning af udlægsforretningen. </P>  \r\n\r\n<P>Endvidere vil der kunne ske indberetning på baggrund af anmeldelse af en  \r\n\r\n fordring i et konkursbo under de af Finanstilsynet angivne forudsætninger -  \r\n\r\n gengivet i Registertilsynets årsberetning 1991 side 131: </P>  \r\n\r\n<P>- Under forudsætning af at fordringen indgår i bomassen, kan der ske  \r\n\r\n indberetning til et kreditoplysningsbureau efter det tidspunkt, hvor  \r\n\r\n konkursen er blevet stadfæstet og bekendtgjort sluttet i Statstidende. </P>  \r\n\r\n<P>I andre tilfælde vil der kun kunne ske indberetning til et  \r\n\r\n kreditoplysningsbureau, såfremt debitor i det konkrete tilfælde har givet  \r\n\r\n tilladelse til, at oplysninger om private forhold m.v. kan offentliggøres.  \r\n\r\n Der skal være tale om et udtrykkeligt samtykke, og det er ikke tilstrækkeligt  \r\n\r\n med et generelt standardvilkår. </P>  \r\n\r\n<P>Finanstilsynet har efterfølgende på forespørgsel fra Registertilsynet i  \r\n\r\n forbindelse med en konkret sag udtalt, at  <B>forsikringsselskaber</B>  på  \r\n\r\n grund af en tilsvarende tavshedspligt bør følge samme retningslinier som  \r\n\r\n penge- og realkreditinstitutter ved indberetning til  \r\n\r\n kreditoplysningsbureauer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1996 side 122. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19961119925"
        },
        {
            "displayName": "Entydig dokumentidentifikation",
            "displayValue": "CA008741"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11199"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "28/06/1996"
        },
        {
            "displayName": "Ressortministeriets journalnummer",
            "displayValue": "Registertilsynet 1996-119-012"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}