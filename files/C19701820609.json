{
    "id": 84905,
    "title": "Henvendelser om fejl i rykkerskrivelser m.v. til arbejdsgiverne ",
    "documentTypeId": "140",
    "isSagsforlobPeriodValid": false,
    "shortName": "CIR nr 18206 af 22/05/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Henvendelser om fejl i rykkerskrivelser m.v. til  \r\n\r\n arbejdsgiverne </H1>  \r\n\r\n<P></P>  \r\n\r\n<BR>  \r\n\r\n<P>Kildeskattedirektoratet udsender i begyndelsen af hver måned  \r\n\r\n rykkerskrivelse A 40, rykkerliste A 58, kontoudskrift A 60, OPRIK'er samt  \r\n\r\n incassomateriale. Materialet udsendes som følge af forskellige mangler  \r\n\r\n vedrørende redegørelse og indbetaling, jf. A-vejledningen. </P>  \r\n\r\n<P>Arbejdsgiverne retter i en del tilfælde henvendelse til AKM og KD for at  \r\n\r\n reklamere over formodede fejl. I mange tilfælde er der ikke tale om egentlige  \r\n\r\n fejl, men arbejdsgiveren har f.eks. </P>  \r\n\r\n<P>a. indsendt redegørelse/indbetaling for sent til, at oplysningerne har  \r\n\r\n kunnet nå at komme med i den sidste kørsel - skæringsdatoen er ca. den 20. i  \r\n\r\n kørselsmåneden, </P>  \r\n\r\n<P>b. ikke anført korrekt identifikation, så redegørelse/indbetaling er  \r\n\r\n blevet afvist ved den maskinelle behandling, </P>  \r\n\r\n<P>c. forudsat, at en ændring af de i CIR registrerede oplysninger har kunnet  \r\n\r\n gennemføres inden den aktuelle kørsel. </P>  \r\n\r\n<P>Dertil kommer forskellige mulige fejl i forbindelse med konvertering og de  \r\n\r\n egentlige EDB-procedurer. </P>  \r\n\r\n<P>Hovedparten af de nævnte formodede eller reelle fejl vil blive udlignet i  \r\n\r\n den følgende kørsel, fordi de manglende oplysninger da er registreret -  \r\n\r\n eventuelt efter KD's rettelse på grundlag af de fejl- og meddelelseslister,  \r\n\r\n som er et væsentligt grundlag for afviklingen af EDB-systemet. </P>  \r\n\r\n<P>Hertil kommer forskellige mulige fejl, som kun kan rettes ved direkte  \r\n\r\n reklamation. Der kan f.eks. være tale om, at indbetaling/redegørelse konteres  \r\n\r\n under et forkert arbejdsgivernummer eller, hvad der er forekommet i nogle  \r\n\r\n tilfælde, at indbetalingerne konteres på det rigtige arbejdsgivernummer, men  \r\n\r\n i forkert rækkefølge, så der uberettiget opkræves morarenter. </P>  \r\n\r\n<P>Hvad enten henvendelsen om fejl i det udskrevne materiale rettes til AKM  \r\n\r\n eller KD gælder det, at man ikke umiddelbart kan efterspore anmeldte fejl,  \r\n\r\n men man må afvente resultatmaterialet - herunder f.eks. rekvireret  \r\n\r\n kontoudskrift A 54 fra den følgende kørsel for at se, hvad der er registreret  \r\n\r\n i CIR-K. </P>  \r\n\r\n<P>Under hensyn hertil meddeles følgende almindelige retningslinier for AKM's  \r\n\r\n forretningsgang ved henvendelse om fejl. Disse retningslinier træder i stedet  \r\n\r\n for de tilsvarende anvisninger i KD-meddelelserne 1970-34 og -48 vedrørende  \r\n\r\n kørslerne i februar og marts. </P>  \r\n\r\n<P>Manglende redegørelse. </P>  \r\n\r\n<P>Meddeler arbejdsgiveren som følge af en udsendt rykkerskrivelse A 40 eller  \r\n\r\n i forbindelse med AKM's rykning på grundlag af rykkerlisten A 58, at  \r\n\r\n redegørelse er indsendt, må AKM notere de af arbejdsgiveren meddelte  \r\n\r\n oplysninger på rykkerlisten. Derudover foretages ikke yderligere. </P>  \r\n\r\n<P>Når AKM modtager kontoudskrifter A 60 vedrørende redegørelser, der mangler  \r\n\r\n ved den følgende kørsel, må AKM sammenholde kontoudskrift A 60 med den  \r\n\r\n foregående rykkerliste. Konstateres det herved, at der foreligger A 60 for en  \r\n\r\n arbejdsgiver, der ifølge notatet på rykkerlisten har indsendt redegørelse, må  \r\n\r\n arbejdsgiveren anmodes om at fremlægge kopi af den manglende redegørelse.  \r\n\r\n Denne sendes i fotokopi eller afskrift til KD's afdeling for fejlrettelse  \r\n\r\n bilagt kontoudskrift A 60 med referat af arbejdsgiverens oplysning om,  \r\n\r\n hvornår og hvortil den efterlyste redegørelse er indsendt. De på materialet  \r\n\r\n anførte arbejdsgivernumre skal forinden konfereres med registreringsbevis  \r\n\r\n eller kontrolfortegnelse. Såfremt der er afgivet redegørelse uden  \r\n\r\n arbejdsgivernummer eller med forkert arbejdsgivernummer, må det af det  \r\n\r\n indsendte materiale fremgå, at det rette nummer er påført som en korrektion.  \r\n\r\n Kopiredegørelsen, der indsendes til brug for KD's fejlrettelse, skal være  \r\n\r\n mærket som kopi og forsynet med tydelige diagonalstreger, så de ikke uden  \r\n\r\n nærmere undersøgelse indgår til kontering i CIR-K. </P>  \r\n\r\n<P>Den anførte fremgangsmåde anvendes tilsvarende, hvis AKM undtagelsesvis  \r\n\r\n først kommer i kontakt med arbejdsgiveren på grundlag af kontoudskrift A 60.  \r\n\r\n</P>  \r\n\r\n<P>Arbejdsgiverens henvendelse om uberettiget rykning kan skyldes, at han  \r\n\r\n mener sig berettiget til at indsende kvartalsredegørelse, selv om han er  \r\n\r\n registreret med månedsredegørelse. AKM må fastholde, at redegørelse skal  \r\n\r\n indsendes, som angivet i registreringsbeviset. Ønskes ændring, må  \r\n\r\n ændringsanmodning indsendes som angivet i A-vejledningen. </P>  \r\n\r\n<P>Nægter arbejdsgiveren at afgive månedsredegørelse, fordi han allerede har  \r\n\r\n indsendt kvartalsredegørelse, eller fordi han mener, at det er KD's fejl, at  \r\n\r\n han ikke er registreret som kvartalsredegører, bedes AKM indberette de  \r\n\r\n relevante oplysninger til KD's afdeling for fejlrettelse. Det må herved  \r\n\r\n oplyses, om arbejdsgiveren opfylder de formelle betingelser for at opnå  \r\n\r\n tilladelse til kvartalsvis redegørelse. </P>  \r\n\r\n<P>Er der ikke indsendt &#187;nul-redegørelse&#171;, fordi arbejdsgiveren  \r\n\r\n ikke havde kendskab til reglerne, bedes AKM tilbyde at fremsende et antal  \r\n\r\n redegørelsesblanketter - eventuelt med den første blanket udfyldt til  \r\n\r\n underskrift - så arbejdsgiveren kan &#187;sættes igang&#171; med mindst mulig  \r\n\r\n ulejlighed for ham. Det undersøges i øjeblikket, om det i fremtiden vil være  \r\n\r\n muligt at undlade &#187;nul-redegørelse&#171;, når der foreligger rykning for  \r\n\r\n &#187;nul-indbetaling&#171;. </P>  \r\n\r\n<P>Manglende indbetaling </P>  \r\n\r\n<P>Hvis arbejdsgiveren meddeler, at han har indbetalt det beløb, han rykke  \r\n\r\n for, må AKM søge klarlagt, om også foranliggende månedsbeløb er indbetalt,  \r\n\r\n herunder om der eventuelt mangler &#187;nul-indbetaling&#171;. </P>  \r\n\r\n<P>Synes det at fremgå, at der foreligger en fejl, henstilles det til  \r\n\r\n arbejdsgiveren at indsende skriftlig reklamation til kildeskattedirektoratet  \r\n\r\n med oplysning om </P>  \r\n\r\n<P>a. betalingsdato </P>  \r\n\r\n<P>b. det indbetalte beløb </P>  \r\n\r\n<P>c. indbetalingsstedet, samt </P>  \r\n\r\n<P>d. det ved indbetalingen oplyste arbejdsgivernummer. </P>  \r\n\r\n<P>Er grundlaget for henvendelse, at arbejdsgiveren har modtaget  \r\n\r\n rykkerskrivelse A 40, kan denne indsendes påført de nævnte oplysninger. AKM  \r\n\r\n bedes efter omstændighederne underrette KD på arbejdsgiverens vegne. </P>  \r\n\r\n<P>Specielt vedrørende OPRIK. </P>  \r\n\r\n<P>Arbejdsgiverens reklamationer på grundlag af en udsendt OPRIK kan skyldes  \r\n\r\n</P>  \r\n\r\n<P CLASS=PUNKT> <B>1.</B> manglende indbetaling </P>  \r\n\r\n<P CLASS=PUNKT> <B>2.</B> forkert beregnet morarente </P>  \r\n\r\n<P CLASS=PUNKT> <B>3.</B> forkert beregnet påkravsgebyr. </P>  \r\n\r\n<P>ad 1. Behandles som anført ovenfor, hvis det er en indbetaling som sådan,  \r\n\r\n der mangler. Kan arbejdsgiveren ikke forstå konteringerne, f.eks. fordi en  \r\n\r\n indbetaling er &#187;delt&#171;, jf. side 26-28 i A-vejledningen, må AKM søge  \r\n\r\n at forklare dette, eventuelt ved at udsætte sagen og skaffe fulde oplysninger  \r\n\r\n på en kontoudskrift A 54. </P>  \r\n\r\n<P>ad 2. Hævder arbejdsgiveren, at der er beregnet morarente, selv om en  \r\n\r\n indbetaling er indgået rettidigt, anmoeds han om at indsende skriftlig  \r\n\r\n reklamation til KD med angivelse af de ovenfor under manglende indbetaling a.  \r\n\r\n - c. angivne oplysninger. </P>  \r\n\r\n<P>ad 3. Mener arbejdsgiveren, at der med urette er beregnet påkravsgebyr, må  \r\n\r\n AKM bedømme, om dette er tilfældet, og i givet fald frafalde påkravsgebyret  \r\n\r\n ved at indsende blanket A 93 til KD, jf. A-vejledningen, side 74-75. </P>  \r\n\r\n<P>Specielt vedrørende incassomateriale. </P>  \r\n\r\n<P>Arbejdsgiverens påståede fejl i incassomaterialet skal, alt efter om det  \r\n\r\n drejer sig om manglende indbetaling eller manglende redegørelse, behandles  \r\n\r\n som angivet ovenfor. </P>  \r\n\r\n<P>AKM må dog i incassosituationer sikre sig, at </P>  \r\n\r\n<P CLASS=PUNKT> <B>1.</B> arbejdsgiveren dokumenterer sin påstand </P>  \r\n\r\n<P CLASS=PUNKT> <B>2.</B> at nødvendig underretning tilgår KD - normalt ved  \r\n\r\n at AKM selv afgiver indberetning til KD's afdeling for fejlrettelse. </P>  \r\n\r\n<P>Opmærksomheden henledes på de særlige regler vedrørende konteringen af  \r\n\r\n centralt indgåede indbetalinger under en incassosag, se side 36-37 i  \r\n\r\n A-vejledningen. </P>  \r\n\r\n<P>Hvor arbejdsgiveren har påvist fejl i materialet, må restancebeløbet  \r\n\r\n nedskrives foreløbigt i overensstemmelse med påstanden, og AKM må påse, at  \r\n\r\n rettelse fremkommer over restancelisten. </P>  \r\n\r\n</DIV>",
    "isHistorical": true,
    "editorialNotes": [
        "Ophævet ved cirk. 1991-18."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19701820609"
        },
        {
            "displayName": "Entydig dokumentidentifikation",
            "displayValue": "CM044357"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18206"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "22/05/1970"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}