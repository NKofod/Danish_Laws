{
    "id": 228817,
    "title": "Bekendtgørelse om bispevalg",
    "documentTypeId": "60",
    "isSagsforlobPeriodValid": true,
    "shortName": "BEK nr 79 af 19/01/2022",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id39c65930-986e-4222-94ad-97f19539389b\">Kapitel 1</a>\r\n         </td>\r\n         <td class=\"IndholdsfortegnelseTekst\">Valgbestyrelsen</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id09e479a1-a9d2-4e55-8419-14a0976f03df\">Kapitel 2</a>\r\n         </td>\r\n         <td class=\"IndholdsfortegnelseTekst\">Kandidatanmeldelse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id9c644716-6f1f-4816-808f-be9160d9f666\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Valglister mv.</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id19f2961b-91c2-45d8-a364-575dd79916ae\">Kapitel 4</a>\r\n         </td>\r\n         <td class=\"IndholdsfortegnelseTekst\">Afstemningsmateriale</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id7e836d5a-d83c-4b29-a66e-faa18694dd66\">Kapitel 5</a>\r\n         </td>\r\n         <td class=\"IndholdsfortegnelseTekst\">Optælling af stemmer</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id9c4ba964-2d2e-48fd-a18d-bfa4b815e437\">Kapitel 6</a>\r\n         </td>\r\n         <td class=\"IndholdsfortegnelseTekst\">Omvalg</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id1b756398-245b-4e8c-bb82-abb06cdd0fb2\">Kapitel 7</a>\r\n         </td>\r\n         <td class=\"IndholdsfortegnelseTekst\">Klagebestemmelse</td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id5290f0d4-2944-41e2-80c7-e68aa5d0a901\">Kapitel 8</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ikrafttræden m.m.</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om bispevalg</p>\r\n<p class=\"Indledning2\">I medfør af § 4, stk. 2, og § 5, stk. 2, i lov om udnævnelse af biskopper og om stiftsbåndsløsning, jf. lovbekendtgørelse nr. 608 af 6. juni 2007, fastsættes:</p>\r\n<p class=\"Kapitel\" id=\"id39c65930-986e-4222-94ad-97f19539389b\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Valgbestyrelsen</p>\r\n<p class=\"Paragraf\" id=\"idd260aa78-ad00-44ca-a908-348945ae470d\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Snarest muligt efter at kirkeministeren har indkaldt kandidater til bispevalget, indbyder stiftsadministrationen en repræsentant for hvert provstiudvalg til et valgmøde. Indbydelsen sendes til formanden for hvert enkelt provstiudvalg og skal være denne i hænde senest 14 dage før mødets afholdelse. Provstiudvalgene udpeger blandt sine valgte medlemmer en repræsentant til at deltage i mødet.</p>\r\n<p class=\"Paragraf\" id=\"id0e0dd948-8ba2-4c88-a562-8bbd75801d30\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> På mødet, der ledes af stiftsadministrationen, vælger repræsentanterne 3 medlemmer, der udgør valgbestyrelsen. Valget sker ved flertalsvalg. I tilfælde af stemmelighed afgør lodtrækning udfaldet. Der vælges endvidere 3 suppleanter, der ikke er personlige.</p>\r\n<p class=\"Stk2\">\r\n   <span class=\"StkNr\" id=\"id253abb69-b211-4f1d-9040-c63e01505604\">Stk. 2.</span> Stemmeberettiget ved valg af valgbestyrelsen er kun de valgte medlemmer af provstiudvalgene.</p>\r\n<p class=\"Paragraf\" id=\"id07c94fa7-c1a4-4d5a-a4ab-d338290423bb\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Valgbar til valgbestyrelsen er ethvert provstiudvalgsmedlem.</p>\r\n<p class=\"Stk2\">\r\n   <span class=\"StkNr\" id=\"id2d566384-6fca-480f-b94e-4647cea73c9a\">Stk. 2.</span> Er et af provstiudvalgsmedlemmerne opstillet som kandidat til bispevalget, vil vedkommende dog ikke kunne indvælges eller, såfremt vedkommende måtte være valgt, bevare sit sæde i valgbestyrelsen.</p>\r\n<p class=\"Paragraf\" id=\"idfca13534-c98c-423f-b5b0-f9a2c9691c39\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Valgbestyrelsen vælger selv sin formand.</p>\r\n<p class=\"Stk2\">\r\n   <span class=\"StkNr\" id=\"id57458736-589b-4b9d-bd12-5ca148843698\">Stk. 2.</span> Stiftsadministrationen er sekretariat for valgbestyrelsen.</p>\r\n<p class=\"Kapitel\" id=\"id09e479a1-a9d2-4e55-8419-14a0976f03df\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Kandidatanmeldelse</p>\r\n<p class=\"Paragraf\" id=\"id8071625f-bdf4-42a1-b8de-d058d51b400d\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Anmeldelse af kandidater indgives til vedkommende stiftsadministration inden en af Kirkeministeriet fastsat frist.</p>\r\n<p class=\"Stk2\">\r\n   <span class=\"StkNr\" id=\"idc0391fdc-65fd-4a3f-9948-87e8e42f7d38\">Stk. 2.</span> Anmeldelsen skal indeholde oplysning om kandidatens navn, stilling og bopæl, og den skal være skriftligt tiltrådt af vedkommende kandidat.</p>\r\n<p class=\"Stk2\">\r\n   <span class=\"StkNr\" id=\"id9acc389d-2394-4041-adc8-5995a23db9e0\">Stk. 3.</span> Anmeldelsen skal være underskrevet af mindst 75 og højst 150 stemmeberettigede personer som stillere. Ingen kan være stiller for mere end een kandidat eller for en kandidatanmeldelse, hvori den pågældende selv er opført som kandidat. Kandidatanmeldelsen skal indeholde oplysning om hver enkelt stillers navn og bopæl, og for valgte menighedsrådsmedlemmer oplysning om hvilket menighedsråd vedkommende er medlem af, for præsters vedkommende hvilken præstestilling vedkommende beklæder og for repræsentanter for en valgmenighed dennes navn. Endvidere skal det oplyses, hvem valgbestyrelsen kan rette henvendelse til vedrørende anmeldelsen.</p>\r\n<p class=\"Paragraf\" id=\"id7c5425aa-017a-45d0-aca3-bf0c04accac4\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Valgbestyrelsen kontrollerer gyldigheden af de indgivne kandidatanmeldelser. Såfremt en anmeldelse er mangelfuld, gives der stillerne mulighed for at berigtige anmeldelsen inden en uge fra den dag, hvor fristen for indlevering af kandidatanmeldelser udløb.</p>\r\n<p class=\"Stk2\">\r\n   <span class=\"StkNr\" id=\"id8325d383-f5a7-49c2-99a0-ecde62949499\">Stk. 2.</span> Efter anmeldelsesfristens udløb bekendtgør valgbestyrelsen navnene på de rettidigt anmeldte kandidater. Valgbestyrelsen træffer beslutning om, hvorledes bekendtgørelsen skal ske.</p>\r\n<p class=\"Kapitel\" id=\"id9c644716-6f1f-4816-808f-be9160d9f666\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Valglister mv.</span>\r\n</p>\r\n<p class=\"Paragraf\" id=\"idfafbd5ef-b326-4e91-9158-aa0da4f3dc04\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Valgbestyrelsen udarbejder en valgliste over de stemmeberettigede. Valglisten skal være udarbejdet senest ved udløbet af fristen for kandidatanmeldelse, jf. § 5, stk. 1.</p>\r\n<p class=\"Stk2\">\r\n   <span class=\"StkNr\" id=\"id870f16bc-f32a-4330-9c19-10972b1c4536\">Stk. 2.</span> Valglisten udarbejdes på grundlag af oplysninger, som stiftsadministrationen tilvejebringer gennem udtræk fra Kirkenettets Informationssystem. Valglisten sendes herefter til kontrol hos:</p>\r\n<p class=\"Liste1\">\r\n   <span class=\"Liste1Nr\" id=\"idd16b4269-122c-4738-84dd-83519bb0d0f6\">1)</span> formændene for stiftets menighedsråd - herunder menighedsrådet for døvemenigheden,</p>\r\n<p class=\"Liste1\">\r\n   <span class=\"Liste1Nr\" id=\"id9e1e670a-4853-45b5-9bc4-19167619a8b0\">2)</span> formændene for bestyrelserne for stiftets valgmenigheder, og</p>\r\n<p class=\"Liste1\">\r\n   <span class=\"Liste1Nr\" id=\"id4577217a-bad7-43ec-9e9c-e9ab2a10c4c8\">3)</span> biskoppen om præster som uden at være medlem af et menighedsråd har stemmeret ved bispevalget.</p>\r\n<p class=\"Stk2\">\r\n   <span class=\"StkNr\" id=\"id11979713-b973-4cbb-8045-badd4820ab96\">Stk. 3.</span> Valglisten skal indeholde navne og fødselsdato på de stemmeberettigede, og hver stemmeberettiget skal tildeles et nummer (vælgernummer), som anvendes i det elektroniske valgsystem. Endvidere kan valglisten for valgte menighedsrådsmedlemmer indeholde oplysninger om, hvilket menighedsråd vedkommende er medlem af, for præster hvilken præstestilling vedkommende beklæder og for repræsentanter for en valgmenighed dennes navn.</p>\r\n<p class=\"Stk2\">\r\n   <span class=\"StkNr\" id=\"idcbd1cd04-a18a-4993-89b8-647e40ea12ba\">Stk. 4.</span> Ingen kan afgive stemme uden at være optaget på valglisten.</p>\r\n<p class=\"Paragraf\" id=\"iddbdb2fe0-abfd-46ee-ad73-8d8640297593\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Samtidig med bekendtgørelsen af de rettidigt anmeldte kandidater, jf. § 6, stk. 2, skal valgbestyrelsen bekendtgøre, at der er udarbejdet en valgliste, og at der vil blive udsendt valgkort til de stemmeberettigede. Valgbestyrelsen træffer beslutning om, hvorledes bekendtgørelsen skal ske.</p>\r\n<p class=\"Stk2\">\r\n   <span class=\"StkNr\" id=\"id9a424954-55e9-46c2-8195-5c64dfc51984\">Stk. 2.</span> I bekendtgørelsen skal det oplyses, hvornår valgkort vil blive udsendt, ligesom det skal oplyses, at valgkortet vil blive sendt til de stemmeberettigede med Digital Post. Bekendtgørelsen skal indeholde en opfordring til personer, som mener sig berettiget til at stemme, men som ikke modtager et valgkort, samt personer, som fejlagtigt modtager et valgkort, om at gøre indsigelse herom overfor valgbestyrelsen senest en uge efter modtagelse af valgkortet.</p>\r\n<p class=\"Stk2\">\r\n   <span class=\"StkNr\" id=\"id2facacdc-584c-411b-b2ab-b2b00ce63fb4\">Stk. 3.</span> Bekendtgørelsen skal endvidere indeholde oplysning om, at stemmeberettigede, der er fritaget fra at modtage Digital Post, ved postalt brev vil modtage besked om, at den digitale stemme kan afgives ved personligt fremmøde på stiftsadministrationen i åbningstiden i afstemningsperioden, eller på et andet af valgbestyrelsen godkendt sted.</p>\r\n<p class=\"Paragraf\" id=\"id7b05af32-9cf7-4a1e-9afe-c8cc3c4fc38a\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Indtil udløbet af afstemningsperioden, skal den i § 7 nævnte valgliste suppleres med personer, som senest en uge før udsendelse af valgkort har opnået stemmeret.</p>\r\n<p class=\"Paragraf\" id=\"id049cb260-fd58-4314-a1d4-a003aa699cd4\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Indtil udløbet af afstemningsperioden, skal personer, som fejlagtigt er optaget på valglisten, jf. § 7, eller som siden udarbejdelsen af valglisten har mistet stemmeretten, slettes.</p>\r\n<p class=\"Paragraf\" id=\"id27ce73d9-7e7a-4e56-a416-77b17566cf84\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Formændene for stiftets menighedsråd - herunder døvemenigheden - og bestyrelsesformændene for stiftets valgmenigheder er forpligtet til straks at give stiftsadministrationen meddelelse om de i §§ 9 og 10 nævnte ændringer.</p>\r\n<p class=\"Paragraf\" id=\"idc52c235c-0686-424b-9eb0-bb22430966c9\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Valgbestyrelsen træffer afgørelse i sager om optagelse på eller slettelse af valglisten, jf. §§ 7-10.</p>\r\n<p class=\"Stk2\">\r\n   <span class=\"StkNr\" id=\"iddc17f1ff-678d-431f-93c2-e21b49645536\">Stk. 2.</span> Valgbestyrelsens afgørelse efter stk. 1 skal træffes hurtigst muligt. Valgbestyrelsen skal foretage de af afgørelsen følgende rettelser af valglisten og om nødvendigt udsende nyt valgkort.</p>\r\n<p class=\"Kapitel\" id=\"id19f2961b-91c2-45d8-a364-575dd79916ae\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Afstemningsmateriale</p>\r\n<p class=\"Paragraf\" id=\"idf273dded-83ba-49cf-abe0-044b41bc3d86\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Valgbestyrelsen foranlediger, at de nødvendige valgkort udarbejdes. Den elektroniske afstemning foretages i et af Kirkeministeriet godkendt valgsystem. Afstemningen er anonym.</p>\r\n<p class=\"Stk2\">\r\n   <span class=\"StkNr\" id=\"id990f4631-4ea5-488e-b4bd-dc7c6cd65515\">Stk. 2.</span> Afstemningsmaterialet består af et valgkort, der udsendes med Digital Post, og skal indeholde en beskrivelse af, hvordan de stemmeberettigede skal afgive deres stemme elektronisk.</p>\r\n<p class=\"Stk2\">\r\n   <span class=\"StkNr\" id=\"id2e18fdc2-e732-4a5b-8f0a-15be9bff3fc3\">Stk. 3.</span> Stemmeberettigede, der er fritaget fra at modtage Digital Post, vil ved postalt brev modtage et valgkort med oplysning om, at deres stemme kan afgives ved personligt fremmøde på stiftsadministrationen i åbningstiden i afstemningsperioden, eller på et andet af valgbestyrelsen godkendt sted, hvor en valgtilforordnet, mod fremvisning af billedlegitimation og valgkort, giver den stemmeberettigede adgang til at stemme efter indtastning af CPR-nummer i det elektroniske valgsystem.</p>\r\n<p class=\"Stk2\">\r\n   <span class=\"StkNr\" id=\"id21ba4dc6-f0e8-47a4-b1e3-01470ce3af14\">Stk. 4.</span> Befordringsudgifter ved stemmeafgivelse ved personligt fremmøde på stiftsadministrationen eller på et andet af valgbestyrelsen godkendt sted, jf. § 13, stk. 3, afholdes af fællesfonden. Befordringsgodtgørelse ydes med den lave sats efter de regler, der er fastsat for statens tjenestemænd.</p>\r\n<p class=\"Paragraf\" id=\"id2f0289cc-d422-4d7d-bb84-bd076501a024\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Valgbestyrelsen sender, med bistand fra Folkekirkens It, valgkort til den enkelte stemmeberettigede med Digital Post, jf. dog § 13, stk. 3.</p>\r\n<p class=\"Stk2\">\r\n   <span class=\"StkNr\" id=\"id3aa34a70-7e05-460b-9e66-ecee259c82f7\">Stk. 2.</span> Det skal i forbindelse med udsendelsen oplyses, hvornår de stemmeberettigede senest skal have afgivet deres stemme.</p>\r\n<p class=\"Stk2\">\r\n   <span class=\"StkNr\" id=\"idef3f989f-a18b-47cd-84a7-7b095ad13f23\">Stk. 3.</span> Fristen for afstemningen er 3 uger.</p>\r\n<p class=\"Kapitel\" id=\"id7e836d5a-d83c-4b29-a66e-faa18694dd66\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Optælling af stemmer</p>\r\n<p class=\"Paragraf\" id=\"id06672ffb-c3a7-4769-86fb-b86d5a4dd1aa\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Snarest muligt efter at fristen for afstemningen er udløbet, og inden opgørelse af valgets resultat, skal valgbestyrelsen kontrollere, at de modtagne stemmer stammer fra stemmeberettigede personer, jf. §§ 7 og 9. Stemmer afgivet af personer, som fejlagtigt er optaget på valglisten, eller som efter udarbejdelse af valglisten har mistet stemmeretten, jf. § 10, fjernes.</p>\r\n<p class=\"Stk2\">\r\n   <span class=\"StkNr\" id=\"id0360fc18-342d-4c8e-8bac-0ae9ab115063\">Stk. 2.</span> Efter den foretagne kontrol, jf. stk. 1, fjernes koblingen mellem vælgernummeret og den afgivne stemme, hvorved stemmesedlen anonymiseres.</p>\r\n<p class=\"Stk2\">\r\n   <span class=\"StkNr\" id=\"idf888d98a-02e5-48c5-ae04-fc3ba750681f\">Stk. 3.</span> Optællingen foretages herefter i det elektroniske valgsystem under tilsyn af valgbestyrelsen. Der udskrives straks efter optællingen en rapport, som gengiver de foretagne kontroller bag optællingen.</p>\r\n<p class=\"Paragraf\" id=\"id14ea50a9-a025-48c0-b387-cd60601d427f\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> I det omfang det er muligt, er den i § 15 nævnte kontrol og optælling offentlig.</p>\r\n<p class=\"Stk2\">\r\n   <span class=\"StkNr\" id=\"id1fc51c0d-3d64-4347-9a43-0e57c0c40e4a\">Stk. 2.</span> Senest en uge før fristen for afstemningen udløber, bekendtgør valgbestyrelsen, hvor og hvornår kontrol og optælling, jf. § 15, vil finde sted. Valgbestyrelsen træffer beslutning om, hvorledes bekendtgørelsen skal ske.</p>\r\n<p class=\"Paragraf\" id=\"id6a0888f8-f53a-460a-8ef4-63436b41a2f5\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Når optællingen har fundet sted, sender valgbestyrelsen indberetning herom til Kirkeministeriet og bekendtgør afstemningsresultatet. Endvidere bekendtgøres det, om der skal afholdes omvalg, og i bekræftende fald hvornår dette omvalg vil finde sted. Valgbestyrelsen træffer beslutning om, hvorledes bekendtgørelsen skal ske.</p>\r\n<p class=\"Stk2\">\r\n   <span class=\"StkNr\" id=\"id57fd57a8-a67c-4263-8873-2de291917a3b\">Stk. 2.</span> Når valgbestyrelsen har bekendtgjort resultatet af afstemningen, giver valgbestyrelsen besked til Folkekirkens It om, at data i det elektroniske valgsystem skal slettes.</p>\r\n<p class=\"Stk2\">\r\n   <span class=\"StkNr\" id=\"idb46aa2df-bae0-497c-a24e-0dfb8d574679\">Stk. 3.</span> Den oprindelige valgliste, jf. § 7, samt den endelige valgliste, der, jf. §§ 9 og 10, er berigtiget frem til afstemningsperiodens udløb, skal opbevares hos stiftsadministrationen og Folkekirkens It. Disse udgør sammen med den udskrevne rapport det nødvendige materialegrundlag til brug for behandling af eventuelle valgklager.</p>\r\n<p class=\"Kapitel\" id=\"id9c4ba964-2d2e-48fd-a18d-bfa4b815e437\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Omvalg</p>\r\n<p class=\"Paragraf\" id=\"id0a3983ff-5aee-41ea-8cbf-67b46edc8d61\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Stemmeberettigede ved dette valg er de personer, der var stemmeberettigede og optaget på valglisten ved første afstemning, og som ikke senere har fortabt stemmeretten.</p>\r\n<p class=\"Stk2\">\r\n   <span class=\"StkNr\" id=\"idea952a3b-61d1-4065-b7a7-bfc4388ff923\">Stk. 2.</span> I perioden fra optællingen af første afstemning og indtil udløb af afstemningsperioden for omvalget, skal personer, der ikke er stemmeberettigede, slettes af valglisten. Valgbestyrelsen træffer afgørelse om fortabelse af stemmeretten.</p>\r\n<p class=\"Stk2\">\r\n   <span class=\"StkNr\" id=\"id55249f6b-a5f7-4e8e-ac6f-34ed2abcfcfb\">Stk. 3.</span> Formændene for stiftets menighedsråd - herunder døvemenigheden - og bestyrelsesformændene for stiftets valgmenigheder er forpligtet til straks at give stiftsadministrationen meddelelse om de i stk. 1 og 2 nævnte ændringer.</p>\r\n<p class=\"Paragraf\" id=\"id04831e67-eea7-4a46-89ec-5cb9bf99179d\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Valgbestyrelsen foranlediger, at der udarbejdes og udsendes nye valgkort inden 3 uger efter den i § 15 nævnte optælling.</p>\r\n<p class=\"Stk2\">\r\n   <span class=\"StkNr\" id=\"id46cefc36-92c4-466a-afb0-a6131c64a5ef\">Stk. 2.</span> Reglerne i § 13, stk. 2, til § 16 og i § 17, stk. 2 og 3, finder tilsvarende anvendelse.</p>\r\n<p class=\"Paragraf\" id=\"id7c9320fa-fb63-4cf5-823b-4635481cbd2a\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Når optællingen af omvalget har fundet sted, sender valgbestyrelsen indberetning herom til Kirkeministeriet og bekendtgør resultatet. Valgbestyrelsen træffer beslutning om, hvorledes bekendtgørelsen skal ske.</p>\r\n<p class=\"Kapitel\" id=\"id1b756398-245b-4e8c-bb82-abb06cdd0fb2\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Klagebestemmelse</p>\r\n<p class=\"Paragraf\" id=\"id5197705c-f77f-4a23-af6c-7e51c3f964ad\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Klager over valgbestyrelsens afgørelser, herunder klager over valget, kan indbringes for kirkeministeren og skal være kirkeministeren i hænde senest ugedagen efter, at valgbestyrelsens afgørelse er meddelt klageren, jf. § 4, stk. 3, i bekendtgørelse nr. 608 af 6. juni 2007 af lov om udnævnelse af biskopper og om stiftsbåndsløsning.</p>\r\n<p class=\"Kapitel\" id=\"id5290f0d4-2944-41e2-80c7-e68aa5d0a901\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ikrafttræden m.m.</span>\r\n</p>\r\n<p class=\"Paragraf\" id=\"id55d966b3-aab7-4344-bd4b-3091d13bbf5d\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Bekendtgørelsen træder i kraft den 21. januar 2022.</p>\r\n<p class=\"Stk2\">\r\n   <span class=\"StkNr\" id=\"idd5cf7581-31ca-4ba3-9264-69edde616983\">Stk. 2.</span> Bekendtgørelse nr. 90 af 25. januar 2017 om bispevalg ophæves.</p><div class=\"Givet\" id=\"Givet\"><p class=\"Givet\" align=\"center\">Kirkeministeriet, den 19. januar 2022</p><p class=\"Sign1\" align=\"center\">Ane Halsboe-Jørgensen</p><p class=\"Sign2\" align=\"right\">/ Katrine Gunnersø Søndergaard</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2022"
        },
        {
            "displayName": "Accession",
            "displayValue": "B20220007905"
        },
        {
            "displayName": "Entydig dokumentidentifikation",
            "displayValue": "CD000204"
        },
        {
            "displayName": "Dato for førstegangsindlæggelse",
            "displayValue": "20/01/2022"
        },
        {
            "displayName": "Dato for indlæggelse",
            "displayValue": "20/01/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "79"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "19/01/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kirkemin., j.nr. 2021-4212"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}