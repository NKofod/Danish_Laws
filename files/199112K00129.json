{
    "id": 110929,
    "title": "1991 LSF 129   FORSLAG TIL LOV OM FORANSTALTNINGER MOD ALKOHOLMISBRUG ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 129",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 129 </P>  \r\n\r\n<P></P>  \r\n\r\n<P>Forslag til Lov om foranstaltninger mod alkoholmisbrug </P>  \r\n\r\n<P></P>  \r\n\r\n<P>Fremsat af sundhedsministeren (Ester Larsen) </P>  \r\n\r\n<P></P>  \r\n\r\n<P>den 29. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Kapitel 1 </P>  \r\n\r\n<P> <I>Kommunale foranstaltninger</I>  </P>  \r\n\r\n<P> <B>§ 1.</B> I hver kommune nedsætter kommunalbestyrelsen et  \r\n\r\n forebyggelses- og bevillingsnævn. </P>  \r\n\r\n<P> <I>Stk. 2.</I> Forebyggelses- og bevillingsnævnet har til opgave i  \r\n\r\n kommunen at forestå foranstaltninger mod alkoholmisbrug i form af </P>  \r\n\r\n<P>1) forebyggelse af misbrug, </P>  \r\n\r\n<P>2) tidlig indsats over for misbrug, </P>  \r\n\r\n<P>3) rådgivning om misbrug, </P>  \r\n\r\n<P>4) behandling af misbrug eller henvisning hertil og </P>  \r\n\r\n<P>5) støtte efter behandling af misbrug. </P>  \r\n\r\n<P> <I>Stk. 3.</I> Forebyggelses- og bevillingsnævnet skal i sin virksomhed  \r\n\r\n inddrage lokale institutioner, organisationer og arbejdsmarkedsparter. </P>  \r\n\r\n<P> <I>Stk. 4.</I> Kommunalbestyrelsen fastsætter retningslinier for nævnets  \r\n\r\n arbejde. </P>  \r\n\r\n<P> <B>§ 2.</B> Nævnet består af 11 medlemmer. Heraf udpeges </P>  \r\n\r\n<P>1) 4 medlemmer af kommunalbestyrelsen blandt kommunalbestyrelsens  \r\n\r\n medlemmer, </P>  \r\n\r\n<P>2) 1 medlem af politiet, </P>  \r\n\r\n<P>3) 1 medlem af lokale patientforeninger, afholdsforeninger, loger m.v. i  \r\n\r\n forening, </P>  \r\n\r\n<P>4) 1 medlem af lokale bolig-, grundejer- og idrætsforeninger i forening,  \r\n\r\n</P>  \r\n\r\n<P>5) 1 medlem af de lokale restauratører i forening, </P>  \r\n\r\n<P>6) 1 medlem af den lokale handelsstand, </P>  \r\n\r\n<P>7) 1 medlem af Dansk Arbejdsgiverforening og </P>  \r\n\r\n<P>8) 1 medlem af fagbevægelsen. </P>  \r\n\r\n<P> <B>§ 3.</B> Kommunalbestyrelsen ansætter en eller flere  \r\n\r\n alkoholkonsulenter, der tilknyttes forebyggelses- og bevillingsnævnet og yder  \r\n\r\n nævnet bistand til igangsætning og koordinering af foranstaltningerne mod  \r\n\r\n alkoholmisbruget. </P>  \r\n\r\n<P> <B>§ 4.</B> Til dækning af udgifterne ved forebyggelses- og  \r\n\r\n bevillingsnævnets arbejde afsætter kommunalbestyrelsen på det årlige budget  \r\n\r\n et samlet beløb svarende til mindst 70 kr. pr. indbygger. </P>  \r\n\r\n<P>Kapitel 2 </P>  \r\n\r\n<P> <I>Amtskommunale foranstaltninger</I>  </P>  \r\n\r\n<P> <B>§ 5.</B> Lovens regler om amtskommuner gælder også for Københavns og  \r\n\r\n Frederiksberg kommuner. </P>  \r\n\r\n<P> <B>§ 6.</B> I hver amtskommune skal et fornødent antal  \r\n\r\n døgninstitutionspladser forefindes på mindst een af  \r\n\r\n behandlingsinstitutionerne for alkoholskadede i henhold til lov om  \r\n\r\n sygehusvæsenet. </P>  \r\n\r\n<P> <I>Stk. 2.</I> Ud over driften i henhold til lov om sygehusvæsenet af  \r\n\r\n behandlingsinstitutioner for alkoholskadede påhviler det inden for  \r\n\r\n amtsrådskredsen amtskommunen at tilbyde behandling for alkoholmisbrug i den  \r\n\r\n alkoholskadedes hjem. </P>  \r\n\r\n<P> <I>Stk. 3.</I> Behandling og rådgivning på amtskommunens  \r\n\r\n behandlingsinstitutioner for alkoholskadede i henhold til lov om  \r\n\r\n sygehusvæsenet skal ydes anonymt, hvis den alkoholskadede ønsker det. </P>  \r\n\r\n<P> <B>§ 7.</B> Til kommunerne inden for amtsrådskredsen yder amtskommunen  \r\n\r\n faglig bistand ved etableringen af de i § 1, stk. 2, nr. 5, omhandlede  \r\n\r\n kommunale støtteforanstaltninger efter behandling af alkoholmisbrug. </P>  \r\n\r\n<P> <B>§ 8.</B> Amtskommunen skal løbende iværksætte informationsvirksomhed,  \r\n\r\n kampagner o.lign. til forebyggelse af alkoholmisbrug og ulykker i forbindelse  \r\n\r\n med alkoholindtagelse. </P>  \r\n\r\n<P> <B>§ 9.</B> Amtskommunen tilbyder lokale arbejdsgivere og arbejdstagere  \r\n\r\n vejledning om og behandling af alkoholproblemer hos ansatte. Tilbudet  \r\n\r\n tilrettelægges så vidt muligt i samarbejde med repræsentanter for  \r\n\r\n arbejdsmarkedets parter. </P>  \r\n\r\n<P> <B>§ 10.</B> Amtskommunen afholder regelmæssigt en konference for  \r\n\r\n medlemmerne af de kommunale forebyggelses- og bevillingsnævn og samtlige  \r\n\r\n alkoholkonsulenter inden for amtsrådskredsen. </P>  \r\n\r\n<P> <B>§ 11.</B> Amtskommunen ansætter mindst 2 alkoholkonsulenter til at  \r\n\r\n koordinere behandlingsarbejdet og de misbrugsforebyggende aktiviteter i  \r\n\r\n amtskommunen og i forhold til kommunerne i amtsrådskredsen. </P>  \r\n\r\n<P>Kapitel 3 </P>  \r\n\r\n<P> <I>Alkoholfonden</I>  </P>  \r\n\r\n<P> <B>§ 12.</B> Der oprettes en alkoholfond til fremme af initiativer  \r\n\r\n vedrørende forebyggelse og behandling af alkoholmisbrug og til fremme af  \r\n\r\n samordning af myndighedernes indsats til bekæmpelse af alkoholmisbrug. </P>  \r\n\r\n<P> <I>Stk. 2.</I> Fondens midler anvendes til: </P>  \r\n\r\n<P>1) kommunale og amtskommunale samt konkrete lokale organisationers,  \r\n\r\n institutioners og personalegruppers aktiviteter med forebyggelse og  \r\n\r\n behandling, </P>  \r\n\r\n<P>2) årlige tilskud til de landsdækkende, alkoholmisbrugsbekæmpende  \r\n\r\n organisationer, </P>  \r\n\r\n<P>3) et eller flere centre for rusmiddelforskning samt til enkeltprojekter  \r\n\r\n ved universiteter og andre forskningsinstitutioner, </P>  \r\n\r\n<P>4) redegørelser, udredninger, oplysningsmateriale m.v. til brug for det  \r\n\r\n kommunale og amtskommunale arbejde, </P>  \r\n\r\n<P>5) etablering af en tværsektoriel og tværfaglig efteruddannelse af  \r\n\r\n undervisere, behandlere og konsulenter og </P>  \r\n\r\n<P>6) landsdækkende aktiviteter, herunder kampagner. </P>  \r\n\r\n<P> <I>Stk. 3.</I> Nærmere bestemmelser om fondens virke fastsættes af fonden  \r\n\r\n i en vedtægt. Sundhedsministeren godkender fondens vedtægt og senere  \r\n\r\n ændringer heraf. </P>  \r\n\r\n<P> <B>§ 13.</B> Fonden ledes af en bestyrelse på 9 medlemmer, som udpeges  \r\n\r\n for 4 år ad gangen. </P>  \r\n\r\n<P> <I>Stk. 2.</I> Heraf udpeges </P>  \r\n\r\n<P>1) 3 medlemmer af Folketinget, </P>  \r\n\r\n<P>2) 4 medlemmer af henholdsvis sundhedsministeren, socialministeren,  \r\n\r\n justitsministeren og industriministeren og </P>  \r\n\r\n<P>3) 2 medlemmer af henholdsvis Kommunernes Landsforening og  \r\n\r\n Amtsrådsforeningen i Danmark. </P>  \r\n\r\n<P> <I>Stk. 3.</I> Alkoholfonden er i sin virksomhed uafhængig af statslige  \r\n\r\n myndigheder og råd og har selvstændige sekretariatsfunktioner. </P>  \r\n\r\n<P> <I>Stk. 4.</I> Bestyrelsen fastsætter selv sin forretningsorden. </P>  \r\n\r\n<P> <I>Stk. 5.</I> Fonden offentliggør hvert år en beretning om sin  \r\n\r\n virksomhed. Beretningen afgives til Folketinget og sundhedsministeren. </P>  \r\n\r\n<P> <B>§ 14.</B> Til fondens varetagelse af sine opgaver bevilges 50 mio.kr.  \r\n\r\n på de årlige finanslove. </P>  \r\n\r\n<P> <B>§ 15.</B> Udgifterne til administration og drift af alkoholfonden,  \r\n\r\n herunder fondens sekretariat, afholdes af fondsmidlerne. </P>  \r\n\r\n<P>Kapitel 4 </P>  \r\n\r\n<P> <I>Andre bestemmelser </I></P>  \r\n\r\n<P>  <B>§ 16.</B> Til dækning af de samlede årlige af kapitel 1-3 følgende  \r\n\r\n udgifter for statskassen opkræves en særlig afgift gennem salget af  \r\n\r\n alkoholholdige drikke. Lovforslag herom fremsættes inden 1. november 1992.  \r\n\r\n</P>  \r\n\r\n<P> <B>§ 17.</B> I folkeskoleloven, jf. lovbekendtgørelse nr. 519 af 3. juli  \r\n\r\n 1991, affattes § 6, stk. 1, således: </P>  \r\n\r\n<P>&#187; <B>§ 6.</B> I undervisningen i grundskolen indgår: </P>  \r\n\r\n<P>1) færdselslære, </P>  \r\n\r\n<P>2) seksualoplysning, </P>  \r\n\r\n<P>3) norsk og svensk, </P>  \r\n\r\n<P>4) fremmede religioner og andre livsanskuelser, </P>  \r\n\r\n<P>5) uddannelses- og erhvervsorientering, </P>  \r\n\r\n<P>6) sundhedslære, </P>  \r\n\r\n<P>7) oplysning om alkoholbrug og alkoholmisbrug, </P>  \r\n\r\n<P>8) oplysning om andre nydelses- og rusmidler, </P>  \r\n\r\n<P>9) edb.&#171; </P>  \r\n\r\n<P> <I>Stk. 2.</I> I samme lovs § 6, stk. 3, ændres: &#187;nr. 1-7&#171; til:  \r\n\r\n &#187;nr. 1-9&#171;. </P>  \r\n\r\n<P> <B>§ 18.</B> I lov nr. 314 af 16. maj 1990 om et forebyggelsespolitisk  \r\n\r\n råd og et tobaksskaderåd ophæves § 4, stk. 2. </P>  \r\n\r\n<P> <I>Stk. 2.</I> I samme lovs § 4, stk. 3, der bliver stk. 2, ændres:  \r\n\r\n &#187;andre permanente udvalg&#171; til: &#187;permanente udvalg under  \r\n\r\n rådet&#171;. </P>  \r\n\r\n<P>Kapitel 5 </P>  \r\n\r\n<P> <I>Ikrafttrædelse m.v.</I>  </P>  \r\n\r\n<P> <B>§ 19.</B> Lovens ikrafttrædelsestidspunkt fastsættes ved særskilt  \r\n\r\n lovbestemmelse. Forslag herom fremsættes i forbindelse med det i § 16 nævnte  \r\n\r\n lovforslag. </P>  \r\n\r\n<P> <B>§ 20.</B> Loven gælder ikke for Færøerne og Grønland. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Beslutningsforslag nr. B 49 om alkoholpolitik blev vedtaget i slutningen  \r\n\r\n af sidste Folketingssamling af et flertal bestående af Socialdemokratiet,  \r\n\r\n Socialistisk Folkeparti og Kristeligt Folkeparti. Det foreliggende lovforslag  \r\n\r\n om foranstaltninger mod alkoholmisbrug er udtryk for en opfyldelse af den af  \r\n\r\n flertallet bag beslutningsforslaget udtalte opfordring og er i øvrigt i nøje  \r\n\r\n overensstemmelse med opfordringens indhold. </P>  \r\n\r\n<P>Regeringen kunne ikke tilslutte sig vedtagelsen af beslutningsforslaget.  \r\n\r\n</P>  \r\n\r\n<P>For det første er den kommunale og amtskommunale side af lovforslaget  \r\n\r\n præget af en helt unødvendig detailregulering af den kommunale og  \r\n\r\n amtskommunale virksomhed på alkoholområdet: Krav om ansættelse af et nærmere  \r\n\r\n bestemt antal alkoholkonsulenter i både kommuner og amtskommuner, krav om  \r\n\r\n jævnlig afholdelse af strategikonferencer med deltagelse af bestemte  \r\n\r\n politikere og ansatte, krav om nedsættelse af forebyggelses- og  \r\n\r\n bevillingsnævn med selvstændig kompetence i kommunerne, krav om at  \r\n\r\n kommunalbestyrelserne på deres årlige budgetter skal afsætte bestemte midler  \r\n\r\n til nævnenes arbejde, krav til nævnene om at sikre, at der i lokalsamfundet  \r\n\r\n findes rådgivningsmuligheder, behandlingsmuligheder samt muligheder for  \r\n\r\n efterbehandling, og krav til amtskommunerne om at tilbyde behandling for  \r\n\r\n alkoholmisbrug i misbrugerens eget hjem. Denne del af forslaget står i et  \r\n\r\n skærende misforhold til den frihed, der i forebyggelsen må gives for at  \r\n\r\n kommunerne kan udføre en målrettet indsats baseret på lokale behov, og i  \r\n\r\n øvrigt til den frihed i det lokale selvstyre, som Folketinget har overladt  \r\n\r\n til de folkevalgte i kommuner og amtskommuner på en lang række andre,  \r\n\r\n lovregulerede driftsområder, eksempelvis den meget overordnede og  \r\n\r\n rammeprægede lovregulering af hele det amtskommunale sygehusvæsen. Hertil  \r\n\r\n kommer, at amtskommunerne, i lighed med kommunerne, efter den sociale  \r\n\r\n styrelseslov har hjemmel til at etablere de mest hensigtsmæssige strukturer  \r\n\r\n for samarbejdet ud fra den pågældende amtskommunes og de tilhørende kommuners  \r\n\r\n lokale forhold. Ligesom det er en forudsætning på det sociale område, at der  \r\n\r\n er et tæt samarbejde mellem amtskommune og kommune. </P>  \r\n\r\n<P>For det andet vil lovforslaget medføre, at kommuner og amtskommuner i  \r\n\r\n henhold til Det Udvidede Totalbalanceprincip over bloktilskuddene skal  \r\n\r\n kompenseres for kommunale og amtskommunale merudgifter ved forslaget.  \r\n\r\n Regeringen anslår, at de samlede, årlige merudgifter vil være henholdsvis 400  \r\n\r\n mio.kr. for kommunerne og 100 mio.kr. for amtskommunerne. Regeringen har  \r\n\r\n fortsat ikke nogen som helst tiltro til, at den foreslåede, obligatoriske  \r\n\r\n bureaukratisering af indsatsen mod alkoholmisbruget i kommuner og  \r\n\r\n amtskommuner, vil have en virkning, som bare tilnærmelsesvis kan begrunde  \r\n\r\n offentlige merudgifter i den størrelsesorden. </P>  \r\n\r\n<P>For det tredie har flertallet - på trods af sundhedsministerens  \r\n\r\n udtrykkelige oplysninger under den afsluttende behandling af  \r\n\r\n beslutningsforslaget - efter alt at dømme ikke set i øjnene, at de offentlige  \r\n\r\n merudgifter ved en gennemførelse af forslaget vil løbe op i denne  \r\n\r\n størrelsesorden. Flertallet har således øjensynlig på den ene side vedtaget,  \r\n\r\n at der skal iværksættes omfattende aktiviteter i både kommuner, amtskommuner  \r\n\r\n og en central fond, og på den anden side samtidig forudsat, at der herved  \r\n\r\n alene ville blive udløst offentlige merudgifter til den omhandlede fond. </P>  \r\n\r\n<P>For det fjerde har flertallet bag forslaget ikke nærmere kunnet anvise, på  \r\n\r\n hvilken måde de samlede offentlige merudgifter skal finansieres. Flertallets  \r\n\r\n enighed har alene strakt til en tilkendegivelse om, at det på en eller anden  \r\n\r\n måde skal være gennem salget af alkoholholdige drikke, men uden om den  \r\n\r\n ordinære alkoholbeskatning. </P>  \r\n\r\n<P>For det femte lægges der med forslaget op til på alkoholområdet atter at  \r\n\r\n fjerne de udførende opgaver fra et helt sædvanligt ministeransvar og i stedet  \r\n\r\n placere dem hos en uafhængig alkoholfond - i øvrigt helt uden angivelse af  \r\n\r\n nogen begrundelse for denne omlægning. Forslaget undsiger med andre ord den  \r\n\r\n fornuftige ansvarsfordeling, der så sent som sidste år blev fastlagt af  \r\n\r\n Folketinget med vedtagelsen af loven om et forebyggelsespolitisk råd, og som  \r\n\r\n betød, at det uafhængige Alkohol- og Narkotikaråd blev nedlagt, idet de  \r\n\r\n udførende opgaver og rådets sekretariat samtidig blev overført til de  \r\n\r\n centrale myndigheder. </P>  \r\n\r\n<P>For det sjette kan det yderligere anføres, at forslaget om at oprette et  \r\n\r\n selvstændigt nævn vil betyde et radikalt brud med den udvikling, der har  \r\n\r\n været siden kommunalreformen, og som har bestået i nedlæggelsen af  \r\n\r\n kommissioner, nævn, udvalg m.v. med selvstændig myndighed og samling af  \r\n\r\n kompetencen hos kommunalbestyrelsen som det generelt kompetente organ på  \r\n\r\n kommunalt niveau. </P>  \r\n\r\n<P>Regeringens synspunkter er ikke udtryk for nogen undervurdering af det  \r\n\r\n alvorlige alkoholmisbrugsproblem. Regeringen agter fortsat at fastholde den  \r\n\r\n store sundhedspolitiske og sundhedsfaglige opmærksomhed på alkoholsagen. </P>  \r\n\r\n<P> <I>1. Beslutningsforslag nr. B 49 som vedtaget den 28. maj 1991 </I></P>  \r\n\r\n<P> Den 28. maj 1991 vedtog Folketinget beslutningsforslag nr. B 49 om  \r\n\r\n alkoholpolitik, med følgende ordlyd: </P>  \r\n\r\n<P>&#187;Folketinget opfordrer regeringen til inden den 1. december 1991 af  \r\n\r\n fremsætte forslag til lov om en alkoholpolitik, der indeholder bestemmelser,  \r\n\r\n som skal sikre en væsentlig begrænsning af de alkoholrelaterede skader. Det  \r\n\r\n skal ske ud fra følgende forudsætninger: </P>  \r\n\r\n<P>- at indsatsen i kommunerne om forebyggelse, tidlig indsats mod misbrug og  \r\n\r\n støtte efter behandling styrkes ved i hver kommune at nedsætte et  \r\n\r\n forebyggelses- og bevillingsnævn, der får bistand fra kommunal(e)  \r\n\r\n alkoholkonsulent(er), </P>  \r\n\r\n<P>- at indsatsen i amtskommunerne styrkes ved at udbygge det forebyggende og  \r\n\r\n koordinerende arbejde og ved at tilbyde brede og styrkede behandlingstilbud  \r\n\r\n med bistand fra de amtskommunale konsulenter, </P>  \r\n\r\n<P>- at indsatsen fra statens side i Alkoholpolitisk Forum styrkes ved at  \r\n\r\n oprette en permanent alkoholfond, hvis aktiviteter finansieres gennem salget  \r\n\r\n af alkoholholdige drikke, men uden om den ordinære alkoholbeskatning. Til  \r\n\r\n fonden skal indgå 50 mio. kr. om året. Fra fonden uddeles efter ansøgning  \r\n\r\n midler til kommunal og amtskommunal virksomhed, landsdækkende aktiviteter,  \r\n\r\n forskning og efteruddannelse. Til alkoholfonden knyttes et sekretariat, </P>  \r\n\r\n<P>- at sundhedsministeren sikrer, at de opgaver, der indtil 1. august 1990  \r\n\r\n blev udført af Alkohol- og Narkotikarådet og efterfølgende i Alkoholpolitisk  \r\n\r\n Forum og Sundhedsstyrelsen fremover kan udføres fra alkoholfondens  \r\n\r\n sekretariat.&#171; </P>  \r\n\r\n<P> <I>2. Bemærkningerne til beslutningsforslag nr. B 49</I>  </P>  \r\n\r\n<P>Den fulde ordlyd af bemærkningerne til beslutningsforslag nr. B 49 er  \r\n\r\n optrykt som bilag til lovforslaget. </P>  \r\n\r\n<P> <I>3. Behandlingen af beslutningsforslaget</I>  </P>  \r\n\r\n<P>Om behandlingen af beslutningsforslag nr. B 49 henvises til  \r\n\r\n Folketingstidende 1990-91, spalte 3196-3218 (1. behandling), betænkning  \r\n\r\n afgivet af Sundhedsudvalget den 23. maj 1991 og spalte 6770-6775 (2.  \r\n\r\n behandling). </P>  \r\n\r\n<P>Ved 2. behandlingen blev beslutningsforslagets ordlyd vedrørende  \r\n\r\n alkoholfondens årlige bevilling og finansieringen heraf ændret fra:  \r\n\r\n &#187;ved, at en nærmere angivet procent eller mindst 75 mio.kr. fra  \r\n\r\n alkoholbeskatningen hvert år indgår i fonden.&#171; til: &#187;gennem salget  \r\n\r\n af alkoholholdige drikke, men uden om den ordinære alkoholbeskatning. Til  \r\n\r\n fonden skal indgå 50 mio.kr. om året.&#171; </P>  \r\n\r\n<P>Endvidere blev der vedtaget en ændring af beslutningsforslagets tekst om  \r\n\r\n den fremtidige opgavefordeling på centralt hold derved, at de opgaver, der nu  \r\n\r\n udføres i Alkoholpolitisk Forum og Sundhedsstyrelsen fremover ikke skulle  \r\n\r\n udføres fra alkoholfondens og Alkoholpolitisk Forums sekretariat, men alene  \r\n\r\n fra alkoholfondens sekretariat. </P>  \r\n\r\n<P>Endelig blev fristen for fremsættelse af lovforslag ved et ændringsforslag  \r\n\r\n stillet uden for betænkningen udskudt fra den 1. maj 1991 til den 1. december  \r\n\r\n 1991 under hensyn til den sene vedtagelse af beslutningsforslaget. </P>  \r\n\r\n<P> <I>4. Lovforslagets økonomiske og administrative konsekvenser</I>  </P>  \r\n\r\n<P>Ifølge bemærkningerne til beslutningsforslaget henvises med hensyn til de  \r\n\r\n samlede anslåede samfundsøkonomiske omkostninger og de offentlige kassers  \r\n\r\n udgifter i forbindelse med alkoholforbruget i Danmark til sundhedsministerens  \r\n\r\n svar til Folketingets Sundhedsudvalg i forbindelse med udvalgets behandling  \r\n\r\n af beslutningsforslaget i folketingsåret 1989-90 (jfr. B 79, bilag 3,  \r\n\r\n spørgsmål 1). Spørgsmålet og ministerens svar herpå er optrykt som bilag 4  \r\n\r\n til beslutningsforslag nr. B 49. I henhold til beregningerne i dette svar kan  \r\n\r\n udgiftskonsekvenserne anslås til at udgøre ca. 1 pct. af følgevirkningerne af  \r\n\r\n alkoholforbruget. Afgifterne på spiritus, vin og øl indbragte i 1989 6,562  \r\n\r\n mia. kr., jfr. Statistisk Årbog 1990, s. 403, tabel 386. Udgifterne vil  \r\n\r\n således udgøre lidt mere end ti pct. af statens provenu på salg af den  \r\n\r\n registrerede alkoholmængde. </P>  \r\n\r\n<P>Der er ikke i beslutningsforslaget eller i bemærkningerne hertil redegjort  \r\n\r\n nærmere for de kommunaløkonomiske konsekvenser af forslaget. </P>  \r\n\r\n<P>Kommunerne skal ifølge lovforslagets kapitel 1 forpligtes til hver at  \r\n\r\n nedsætte et forebyggelses- og bevillingsnævn med årligt af  \r\n\r\n kommunalbestyrelsen afsatte bevillinger til en forebyggelsesindsats og med  \r\n\r\n ansvar for, at der i lokalsamfundet findes muligheder for rådgivning,  \r\n\r\n behandling og efterbehandling, herunder ansættelse af een eller flere  \r\n\r\n alkoholkonsulenter. Det skønnes, at den årlige gennemsnitsudgift for en  \r\n\r\n kommune vil andrage mindst 1,5 mio.kr. svarende til en samlet kommunal  \r\n\r\n merudgift på godt 400 mio.kr. årligt (ca. 70 kr. pr. indbygger.) </P>  \r\n\r\n<P>Amtskommunerne forpligtes efter lovforslagets kapitel 2 til at udbygge det  \r\n\r\n forebyggende og koordinerende arbejde, herunder hver for sig regelmæssigt at  \r\n\r\n holde en konference samt tilbyde brede og styrkede behandlingstilbud,  \r\n\r\n herunder ansætte et nærmere bestemt antal konsulenter. Det skønnes, at den  \r\n\r\n årlige gennemsnitsudgift for en amtskommune vil andrage 5-10 mio.kr. svarende  \r\n\r\n til en samlet amtskommunal merudgift på omkring 100 mio. kr. årligt. </P>  \r\n\r\n<P>Størrelsen af de offentlige udgifter som følge af alkoholmisbrug kan der  \r\n\r\n kun foretages grove skøn over, jfr. bilag 4 til beslutningsforslaget.  \r\n\r\n Sammenhængen mellem forebyggelse af alkoholmisbrug og udgifterne i  \r\n\r\n forbindelse med alkoholrelaterede skader er det ikke muligt at gøre op  \r\n\r\n økonomisk på grund af usikkerheden om effekten af forebyggelsen. </P>  \r\n\r\n<P>På kort sigt vil forebyggelse kun få en marginal virkning på udgifterne.  \r\n\r\n De fleste udgifter på grund af alkoholmisbrug skyldes en længere  \r\n\r\n misbrugskarriere. En mere intensiv forebyggelse vil ikke betyde lavere  \r\n\r\n udgifter til f.eks. hospitalvæsenet, førtidspension og sygedagpenge før  \r\n\r\n eventuelt efter en årrække. Regeringen kan derfor ikke umiddelbart pege på  \r\n\r\n mindreudgifter for det offentlige, hvis lovforslaget gennemføres. </P>  \r\n\r\n<P>For så vidt angår de statslige midler til alkoholfonden var der i det  \r\n\r\n oprindelige beslutningsforslag regnet med 75 mio.kr., fordelt med 20 mio.kr.  \r\n\r\n til kommunale aktiviteter, 20 mio.kr. til amtskommunale aktiviteter, 10  \r\n\r\n mio.kr. til statslige aktiviteter, 10 mio.kr. til alkoholfondens virksomhed  \r\n\r\n og til landsdækkende organisationer, 7 mio.kr. til forskningscentre ved  \r\n\r\n universiteterne, 6 mio.kr. uddelt til forskning efter ansøgning samt 2  \r\n\r\n mio.kr. til et efteruddannelsescenter. Beløbet blev ved 2. behandlingen af  \r\n\r\n beslutningforslaget ændret til 50 mio. kr. om året. </P>  \r\n\r\n<P>På grund af lovforslagets karakter med bredt formulerede forpligtelser for  \r\n\r\n kommuner og amter er det ikke muligt på nuværende tidspunkt nærmere at  \r\n\r\n dokumentere de anførte skøn. Kommunernes Landsforening, Amtsrådsforeningen og  \r\n\r\n Københavns- og Frederiksberg kommuner har derfor taget forbehold over for de  \r\n\r\n økonomiske konsekvenser af forslaget. </P>  \r\n\r\n<P>Ud over de statslige midler til alkoholfonden vil forslaget om at nedsætte  \r\n\r\n kommunale forebyggelses- og bevillingsnævn medføre et merforbrug af  \r\n\r\n ressourcer i politiet, hvis nærmere størrelse det dog ikke er muligt at  \r\n\r\n angive på det foreliggende grundlag. </P>  \r\n\r\n<P>Med hensyn til konkrete aktiviteter i lokale organisationer og  \r\n\r\n institutioner vedrørende forebyggelse og behandling kan det oplyses, at af  \r\n\r\n Socialministeriets Udviklingsmidler (SUM) er der for 1989/90 fordelt ca. 4  \r\n\r\n mio. kr. til projekter, der direkte har mennesker med alkoholproblemer som  \r\n\r\n målgruppe, og som har til formål at udvikle/afprøve metoder til behandling og  \r\n\r\n forebyggelse af alkoholmisbrug. Herudover er der ydet støtte til talrige  \r\n\r\n lokalsamfundsprojekter, hvor forebyggelses- og omsorgstilbud for denne gruppe  \r\n\r\n indgår som et delmål. Af de såkaldte &#187;Fattigdomsmidler&#171; (FAM), som  \r\n\r\n ydes til det frivillige sociale arbejde, der udføres for socialt truede  \r\n\r\n mennesker, er der i 1991 ydet ca. 5,4 mio. kr. til indsatser, hvor folk med  \r\n\r\n alkoholproblemer er en væsentlig del af målgruppen. Til tilsvarende formål er  \r\n\r\n der af Tipsmidlerne i 1991 bevilget ca. 0,7 mio. kr. Fra Sundhedspuljen er  \r\n\r\n der siden 1986 uddelt ialt 1,8 mio. kr. til alkoholrelaterede projekter. I  \r\n\r\n 1990 uddeltes 0,4 mio. kr. Til projekter og oplysningsindsats mod  \r\n\r\n alkoholmisbrug er ydet 1,1 mio. kr. I de senere år er der således årligt  \r\n\r\n fordelt statslige tilskud på omkring 11,8 mio. kr. til decentrale  \r\n\r\n aktiviteter. </P>  \r\n\r\n<P>Endvidere er der i 1991 ydet tilskud til de landsdækkende,  \r\n\r\n alkoholmisbrugsbekæmpende organisationer med i alt 8,9 mio. kr. Hertil kommer  \r\n\r\n tilskud til Rusmiddelforskningsinitiativet på årligt 1,5 mio. kr. Til  \r\n\r\n redegørelser, udredninger, oplysningsmateriale m.v. til brug for det  \r\n\r\n kommunale og amtskommunale arbejde har Sundhedsstyrelsen i 1991 afholdt 0,3  \r\n\r\n mio. kr. Med hensyn til etablering af en tværsektoriel og tværfaglig  \r\n\r\n efteruddannelse af undervisere, behandlere og konsulenter er der hidtil kun  \r\n\r\n afholdt beskedne statslige udgifter til visse forsøgsprojekter. Rådet for  \r\n\r\n Større Færdselssikkerhed vil i løbet af 1991 have afholdt 3,0 mio. kr. til  \r\n\r\n alkoholkampagner, herunder lokale aktiviteter. Til landsdækkende aktiviteter,  \r\n\r\n herunder kampagner, har Sundhedsstyrelsen i 1991 afholdt direkte udgifter på  \r\n\r\n 3,0 mio. kr. Hertil kommer de personalemæssige og øvrige administrative  \r\n\r\n ressourcer, der idag i Sundhedsministeriets regi anvendes til udførende og  \r\n\r\n rådgivende opgaver som led i bekæmpelsen af alkoholmisbruget. Det drejer sig  \r\n\r\n om lønudgifter i Sundhedsministeriets departement og Sundhedsstyrelsen i  \r\n\r\n størrelsesordenen 2,0 mio. kr. samt øvrige driftsudgifter på omkring 0,2 mio.  \r\n\r\n kr., ialt ca. 2,2 mio. kr. </P>  \r\n\r\n<P>De samlede årlige udgifter ved statens indsats for bekæmpelse af  \r\n\r\n alkoholmisbrug andrager således på nuværende tidspunkt i alt godt 30 mio. kr.  \r\n\r\n</P>  \r\n\r\n<P> <I>5. Udtalelser over lovforslaget</I>  </P>  \r\n\r\n<P>Kommunernes Landsforening har udtalt, at lovforslaget med nedsættelse af  \r\n\r\n selvstændigt bevillingsnævn m.v. er i modstrid med de sidste års udvikling  \r\n\r\n med øget kommunalt selvstyre - også i løsningen af sociale- og  \r\n\r\n sundhedsmæssige problemer. Landsforeningen tilslutter sig, at indsatsen  \r\n\r\n overfor alkoholens skadevirkninger bør styrkes, bl.a. som foreslået gennem  \r\n\r\n øget oplysning i folkeskolen. Forebyggelse af alkoholens skadevirkninger bør  \r\n\r\n ifølge Kommunernes Landsforening indgå i den samlede forebyggelsesindsats i  \r\n\r\n kommunerne, og ikke betragtes som et isoleret problem. Sammenslutningen af  \r\n\r\n Sociale Udvalg har tilsluttet sig Kommunernes Landsforenings udtalelse. </P>  \r\n\r\n<P>Amtsrådsforeningen i Danmark har udtalt, at den er enig i, at  \r\n\r\n alkoholmisbruget er et alvorligt problem, som fortjener stor sundhedspolitisk  \r\n\r\n og sundhedsfaglig opmærksomhed, men peger på behovet for, at dette problem og  \r\n\r\n indsatsen med det afvejes i forhold til andre ligeledes væsentlige  \r\n\r\n problemområder. Særligt peger Amtsrådsforeningen på, at lovforslaget  \r\n\r\n indebærer, at centrale organers virksomhed - og i et vist omfang også den  \r\n\r\n kommunale og amtskommunale virksomhed - vedrørende rusmiddelmisbrugsområdet  \r\n\r\n yderligere adskilles. En sådan udvikling forekommer problematisk i en tid,  \r\n\r\n hvor blandingsmisbruget vinder frem. </P>  \r\n\r\n<P>Amtsrådsforeningen tilslutter sig regeringens bemærkninger til  \r\n\r\n lovforslaget, hvorefter forslaget er en helt unødvendig detailregulering af  \r\n\r\n den kommunale og amtskommunale virksomhed på alkoholområdet. Det er  \r\n\r\n Amtsrådsforeningens opfattelse, at en detailregulering som foreslået vil  \r\n\r\n betyde et stift system, der vil umuliggøre den mest hensigtsmæssige og  \r\n\r\n fleksible udnyttelse af de til enhver tid værende ressourcer. Den foreslåede,  \r\n\r\n obligatoriske bureaukratisering af indsatsen vil beslaglægge væsentlige  \r\n\r\n ressourcer, uden at forebyggelses- eller behandlingsindsatsen dermed fremmes.  \r\n\r\n Amtsrådsforeningen henviser endvidere til, at der i Amtsrådsforeningens regi  \r\n\r\n er iværksat et udvalgsarbejde med henblik på at kortlægge den igangværende og  \r\n\r\n forventede udvikling på såvel stofmisbrugsområdet som alkoholmisbrugsområdet  \r\n\r\n og drøfte organisatoriske og finansieringsmæssige problemstillinger omkring  \r\n\r\n indsatsen, herunder forhold imellem amts- og primærkommunale  \r\n\r\n foranstaltninger. </P>  \r\n\r\n<P>Amtsrådsforeningen beklager, at forslag til lov om foranstaltninger mod  \r\n\r\n alkoholmisbrug fremsættes før dette udvalgs arbejde afsluttes og henstiller,  \r\n\r\n at lovforslagets færdigbehandling afventer og medinddrager udvalgets  \r\n\r\n konklusioner. </P>  \r\n\r\n<P>Til lovforslagets enkelte bestemmelser bemærker foreningen, at etablering  \r\n\r\n af forebyggelses- og bevillingsnævn i hver kommune forekomme stærkt  \r\n\r\n bureaukratisk og meget uhensigtsmæssigt. Amtsrådsforeningen tager afstand  \r\n\r\n fra, at de omhandlede opgaver tænkes unddraget kommunalbestyrelsens  \r\n\r\n kompetence og ansvar, en sådan opsplitning af det nuværende kommunale ansvar  \r\n\r\n vil bl.a. komplicere samarbejdet og koordinationen mellem det primære og det  \r\n\r\n amtskommunale niveau om opgaverne. </P>  \r\n\r\n<P>Endvidere påpeges, at der er behov for afklaring af ansvaret for  \r\n\r\n behandling af misbrug. Der henvises i denne forbindelse til, at de foreslåede  \r\n\r\n forebyggelses- og bevillingsnævn ifølge bestemmelsen bl.a. skal forestå  \r\n\r\n behandling af misbrug, mens det af lovforslagets § 6 fremgår, at også amterne  \r\n\r\n har ansvaret for behandlingen af alkoholmisbrug. </P>  \r\n\r\n<P>Forslaget om, at der i hvert amt skal forefindes et fornødent antal  \r\n\r\n døgninstitutionspladser på mindst en af behandlingsinstitutionerne for  \r\n\r\n alkoholskadede indebærer en meget betydelig udvidelse i forhold til i dag,  \r\n\r\n hvor der er døgnbehandlingsinstitutioner i 6 af de 14 amter. </P>  \r\n\r\n<P>Der foreslås, at amterne ansætter mindst tre alkoholkonsulenter mod i dag  \r\n\r\n typisk en alkohol- og narkotikakonsulent i hvert amt. (Antallet af  \r\n\r\n alkoholkonsulenter er efter følgende ændret til mindst 2). Amtsrådsforeningen  \r\n\r\n advarer imod eventuelle forventninger om, at de gode resultater med de  \r\n\r\n nuværende alkohol- og narkotikakonsulenter herved skulle tredobles.  \r\n\r\n Amtsrådsforeningen tager endvidere afstand fra lovmæssig fastlæggelse af,  \r\n\r\n hvilket personale amterne skal ansætte. </P>  \r\n\r\n<P>I forbindelse med udtalelse vedrørende udkast til lovforslag om et  \r\n\r\n forebyggelsespolitisk råd og et tobaksskaderåd gav Amtsrådsforeningen udtryk  \r\n\r\n for, at der til støtte for det lokale og regionale arbejde med sundhedsfremme  \r\n\r\n og forebyggelse og arbejdet på rusmiddelmisbrugsområdet var behov for en  \r\n\r\n central landsdækkende enhed - et videncenter - der kan varetage visse  \r\n\r\n udførende/producerende opgaver. Amtsrådsforeningen fandt ikke på det  \r\n\r\n tidspunkt i bemærkningerne til lovforslaget tilstrækkelig garanti for, at  \r\n\r\n disse opgaver ville kunne varetages i fremtiden. Amtsrådsforeningen ser på  \r\n\r\n den baggrund principielt positivt på, at sådanne opgaver nu foreslås  \r\n\r\n opprioriteret, men påpeger, at den foreslåede fonds opgaver synes at gå  \r\n\r\n væsentligt ud over de af Amtsrådsforeningen beskrevne. Amtsrådsforeningen  \r\n\r\n finder det ikke problemfrit at udskille så væsentlige dele af den centrale  \r\n\r\n indsats på alkoholområdet fra det almindelige ministeransvar og dermed også  \r\n\r\n fra en afvejning i forhold til andre sundhedsmæssige og sociale  \r\n\r\n problemområder. </P>  \r\n\r\n<P>Københavns Kommune har udtalt, at den er enig i lovforslagets hovedsigte,  \r\n\r\n at indsatsen mod alkoholmisbruget skal styrkes - særligt i en situation hvor  \r\n\r\n alkohol som følge af afgiftsharmoniseringen inden for De Europæiske  \r\n\r\n Fællesskaber bliver billigere. Kommunen finder imidlertid, at forslaget er  \r\n\r\n udtryk for en helt unødvendig detailregulering af den amtskommunale og  \r\n\r\n kommunale behandlings- og forebyggelsesindsats. </P>  \r\n\r\n<P>Vedtagelse af lovforslaget vil, efter Københavns Kommunes opfattelse,  \r\n\r\n indebære en uhensigtsmæssig adskillelse af forebyggelses- og  \r\n\r\n behandlingsindsatsen på rusmiddelområdet, i en alkoholrelateret del og en  \r\n\r\n narkokikarelateret del. En sådan adskillelse vil vanskeliggøre indsatsen på  \r\n\r\n et område, hvor blandingsmisbruget er i vækst. </P>  \r\n\r\n<P>Københavns Kommune henstiller, at lovforslagets færdigbehandling afventer  \r\n\r\n og medinddrager det af Amtsrådsforeningen igangsatte udvalgsarbejde, der  \r\n\r\n forventes afsluttet ultimo 1991 og hvor der vil foreligge en samlet  \r\n\r\n beskrivelse af udviklingen på området samt en beskrivelse af de  \r\n\r\n organisatoriske og finansielle problemstillinger på området. </P>  \r\n\r\n<P>Københavns Kommune har sympati for forslaget om etablering af et  \r\n\r\n landsdækkende organ til fremme af initiativer vedrørende forebyggelse og  \r\n\r\n behandling af rusmiddelmisbrug, men finder, at kommunen bør være selvstændigt  \r\n\r\n repræsenteret i et landsdækkende organ. </P>  \r\n\r\n<P>Etableringen af en alkoholfond, som beskrevet i lovforslagets kapitel 3,  \r\n\r\n finder Københavns Kommune er udtryk for en uheldig afgrænsning af  \r\n\r\n alkoholområdet fra det øvrige rusmiddelmisbrugsområde, en afgrænsning der kan  \r\n\r\n modvirke lovens sigte om en styrket indsats mod de sociale- og  \r\n\r\n sundhedsmæssige problemer, der følger af rusmiddelmisbrug. </P>  \r\n\r\n<P>Frederiksberg Kommune bemærker, at kommunen principielt er enig i, at der  \r\n\r\n er behov for en øget indsats mod alkoholmisbrug, herunder en øget  \r\n\r\n forebyggende indsats. Det anføres, at lovforslaget meget detaljeret  \r\n\r\n beskriver, hvorledes den kommunale indsats på en bindende måde skal  \r\n\r\n organiseres. </P>  \r\n\r\n<P>Der udtrykkes betænkelighed ved, at den kommunale frihed til selv at  \r\n\r\n tilrettelægge en målrettet forebyggelsesindsats på området ved en vedtagelse  \r\n\r\n af lovforslaget vil blive meget begrænset. Hertil kommer, at enkelte af  \r\n\r\n bestemmelserne for Frederiksberg Kommune virker overdimensionerede, f.eks. at  \r\n\r\n kommunen i sin egenskab af amtskommune skal ansætte mindst 3  \r\n\r\n alkoholkonsulenter. (Antallet af alkoholkonsulenter er efterfølgende ændret  \r\n\r\n til mindst 2). Endelig udtaler kommunen, at forslaget ikke forekommer at være  \r\n\r\n i overensstemmelse med det generelle ønske om en regelforenkling. Kommunen  \r\n\r\n henviser til, at indenrigsministeren i skrivelse af 18. april 1991 på vegne  \r\n\r\n af regeringen har opfordret alle landets kommuner og amtskommuner til at  \r\n\r\n fremkomme med forslag til ophævelse eller ændring af regler, som enten er  \r\n\r\n overflødige eller generende for løsningen af de kommunale opgaver. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til kapitel 1 </P>  \r\n\r\n<P> Ifølge det vedtagne beslutningsforslag forudsættes det, at indsatsen i  \r\n\r\n kommunerne om forebyggelse, tidlig indsats mod misbrug og støtte efter  \r\n\r\n behandling styrkes ved i hver kommune at nedsætte et forebyggelses- og  \r\n\r\n bevillingsnævn, der får bistand fra kommunal(e) alkoholkonsulent(er). </P>  \r\n\r\n<P>Forebyggelses- og bevillingsnævnet er i følge lovforslaget et selvstændigt  \r\n\r\n nævn, der skal forestå en række foranstaltninger vedrørende alkoholmisbrug.  \r\n\r\n Henlæggelsen af disse opgaver til et nævn, der er uafhængigt af  \r\n\r\n kommunalbestyrelsen, indebærer, at kommunalbestyrelsens kompetence og ansvar  \r\n\r\n på dette område tilsvarende begrænses. </P>  \r\n\r\n<P> <I>Til § 1 </I></P>  \r\n\r\n<P> Ifølge bemærkningerne til beslutningsforslaget skal den væsentligste  \r\n\r\n indsats ske på lokalt kommunalt plan, hvor et forebyggelses- og  \r\n\r\n bevillingsnævn (FBN) i hver enkelt kommune skal have lovfæstede forpligtelser  \r\n\r\n til at forestå en kulturpolitisk udvikling, hvor der satses på forebyggelse  \r\n\r\n ved forskellige tiltag. Det vil være naturligt, at forebyggelses- og  \r\n\r\n bevillingsnævnet udfører sit arbejde i sammenhæng med lokale institutioner og  \r\n\r\n organisationer såsom skoler, ungdomsklubber, boligforeninger,  \r\n\r\n patientforeninger, afholdsforeninger, loger, idrætsforeninger,  \r\n\r\n (grund)ejerforeninger, vælgerforeninger m.fl. De frivillige organisationer  \r\n\r\n har en særlig opgave at løse ved etablering af forskellige tilbud, der kan  \r\n\r\n være en støtte efter en behandling, hvad enten den er foregået ambulant eller  \r\n\r\n som døgnbehandling. Der lægges vægt på, at der findes mangfoldige  \r\n\r\n foreningstilbud. Findes sådanne ikke, tager forebyggelses- og  \r\n\r\n bevillingsnævnet initiativ til etablering af sådanne via den/de kommunale  \r\n\r\n konsulent(er). Desuden bør arbejdsmarkedets organisationer, det vil sige  \r\n\r\n fagforeninger og arbejdsgiverforeninger, inddrages i arbejdet for at  \r\n\r\n gennemføre en indsats på de enkelte arbejdspladser for forebyggelse af  \r\n\r\n alkoholproblemer og tidlig indsats i forhold til begyndende misbrug. Som  \r\n\r\n eksempel på et kommunalt tiltag kan nævnes dannelse af alkoholfrie miljøer.  \r\n\r\n Forebyggelses- og bevillingsnævnet skal videre sikre, at der i lokalsamfundet  \r\n\r\n findes rådgivningsmuligheder, behandlingsmuligheder eller muligheder for  \r\n\r\n henvisning til behandling samt muligheder for efterbehandling. Der bør  \r\n\r\n fastsættes retningslinier for målene med nævnenes arbejde, og vejledende  \r\n\r\n eksempler på arbejdsprogram bør udarbejdes. Arbejdet med støtte af lokale  \r\n\r\n aktiviteter skal koordineres med og bygge på tværsektorielle erfaringer,  \r\n\r\n f.eks. fra det såkaldte SSP-samarbejde og de allerede eksisterende programmer  \r\n\r\n med forsøgs- og udviklingsmidler på de sundhedsmæssige, socialpolitiske og  \r\n\r\n kulturpolitiske områder. </P>  \r\n\r\n<P>Bortset fra, at nævnet i beslutningsforslaget kaldes for et forebyggelses-  \r\n\r\n og bevillingsnævn er der ikke i beslutningsforslaget noget holdepunkt for i  \r\n\r\n lovforslaget at medtage bestemmelser om nogen kompetence for nævnet til at  \r\n\r\n træffe beslutninger vedrørende bevilling til udskænkning af alkohol.  \r\n\r\n Bestemmelser om bevillingsnævn findes i dag i restaurationslovens § 11, stk.  \r\n\r\n 2 og 3, jf. Industriministeriets lovbekendtgørelse nr. 186 af 25. marts 1988  \r\n\r\n om lov om restaurations- og hotelvirksomhed m.v., som er ændret ved lov nr.  \r\n\r\n 62 af 7. februar 1990. Efter denne bestemmelse vil afgørelser om  \r\n\r\n alkoholbevilling, der efter loven træffes af kommunalbestyrelsen, kunne  \r\n\r\n træffes af et af kommunalbestyrelsen i dette øjemed nedsat bevillingsnævn. Et  \r\n\r\n bevillingsnævn består af politimesteren og indtil 6 andre medlemmer, som også  \r\n\r\n kan bestå af medlemmer, der ikke er medlemmer af kommunalbestyrelsen. Der  \r\n\r\n gælder særlige regler for København. </P>  \r\n\r\n<P>Særligt for så vidt angår stk. 2, nr. 4, om behandling af alkoholmisbrug  \r\n\r\n bemærkes, at driften af behandlinginstitutioner for alkoholskadede i følge  \r\n\r\n sygehuslovens § 16 er et amtskommunalt ansvar. Dette ansvar er i  \r\n\r\n overensstemmelse med beslutningsforslaget og bemærkningerne hertil foreslået  \r\n\r\n opretholdt, jf. lovforslagets kapitel 2. Det må herefter forudsættes, at der  \r\n\r\n mellem amtsrådet og forebyggelses- og bevillingsnævnet i de enkelte kommuner  \r\n\r\n træffes aftale om en nærmere fordeling af de behandlingstilbud, der skal  \r\n\r\n stilles til rådighed. Forslaget betyder ikke en indskrænkning i  \r\n\r\n kommunalbestyrelsens og amtsrådets kompetence på det sociale område i henhold  \r\n\r\n til den sociale styrelseslov og lov om social bistand. </P>  \r\n\r\n<P>Til stk. 4 bemærkes, at det foreslås, at de forudsatte retningslinier for  \r\n\r\n nævnets arbejde fastsættes af kommunalbestyrelsen, der i forvejen træffer  \r\n\r\n beslutning om den i § 4 nævnte årlige beløb til nævnets virksomhed. </P>  \r\n\r\n<P> <I>Til § 2 </I></P>  \r\n\r\n<P> Ifølge bilag 1 til beslutningsforslaget (Skitse til sammensætning af  \r\n\r\n forebyggelses- og bevillingsnævn) skal nævnet bestå af 11 medlemmer. Fire  \r\n\r\n medlemmer vælges af og mellem kommunalbestyrelsens medlemmer. Et medlem  \r\n\r\n udpeges som repræsentant for politiet, et medlem som repræsentant for  \r\n\r\n patientforeninger, afholdsforeninger, loger m.v. i forening, et medlem som  \r\n\r\n repræsentant for bolig-, grundejer- og idrætsforeninger i forening, et medlem  \r\n\r\n som repræsentant for restauratører, et medlem som repræsentant for den lokale  \r\n\r\n handelsstand, et medlem som repræsentant for Dansk Arbejdsgiverforening og et  \r\n\r\n medlem som repræsentant for fagbevægelsen. </P>  \r\n\r\n<P>Der er ikke i beslutningsforslaget fundet grundlag for at medtage en  \r\n\r\n bestemmelse om, at nævnet skal have en formand, herunder hvem der skal udpege  \r\n\r\n formanden. Eventuel beslutning herom er dermed overladt til nævnet selv. Der  \r\n\r\n er heller ikke i beslutningsforslaget fundet grundlag for at medtage en  \r\n\r\n bestemmelse om, at der for deltagelse i møder i nævnet kan ydes medlemmerne  \r\n\r\n diæter, erstatning for dokumenteret tabt arbejdsfortjeneste og  \r\n\r\n befordringsgodtgørelse m.v. i overensstemmelse med reglerne i lov om  \r\n\r\n kommunernes styrelse. </P>  \r\n\r\n<P> <I>Til § 3</I>  </P>  \r\n\r\n<P>Ifølge bemærkningerne til beslutningsforslaget skal der til at igangsætte  \r\n\r\n og koordinere arbejdet i kommunen ansættes en eller flere konsulenter,  \r\n\r\n tilknyttet forebyggelses- og bevillingsnævnet. Udgifterne hertil betales  \r\n\r\n fuldt ud af kommunen. </P>  \r\n\r\n<P> <I>Til § 4 </I></P>  \r\n\r\n<P> Ifølge bemærkningerne til beslutningsforslaget skal kommunen være  \r\n\r\n forpligtet til på de sociale og sundhedsmæssige budgetter at afsætte midler  \r\n\r\n til nævnets arbejde, således at det nødvendige niveau for arbejdet er sikret.  \r\n\r\n Der kan eksempelvis afsættes et kronebeløb pr. indbygger til arbejdet. </P>  \r\n\r\n<P>Der henvises til det under de almindelige bemærkninger vedrørende  \r\n\r\n lovforslagets økonomiske og administrative konsekvenser anførte. Under hensyn  \r\n\r\n til, at de årlige udgifter til foranstaltninger mod alkoholmisbruget,  \r\n\r\n herunder udgifterne til nævnets virksomhed og de til nævnet knyttede  \r\n\r\n alkoholkonsulenter, er anslået til at udgøre i gennemsnit 1,5 mio. kr. pr.  \r\n\r\n kommune er det foreslået, at kommunen forpligtes til årligt at afsætte en  \r\n\r\n samlet bevilling svarende til mindst 70 kr. pr. indbygger. </P>  \r\n\r\n<P> <I>Til kapitel 2 </I></P>  \r\n\r\n<P> I det vedtagne beslutningsforslag forudsættes det, at indsatsen i  \r\n\r\n amtskommunerne styrkes ved at udbygge det forebyggende og koordinerende  \r\n\r\n arbejde og ved at tilbyde brede og styrkede behandlingstilbud med bistand fra  \r\n\r\n de amtskommunale konsulenter. Amtskommunen kan selv afgøre, hvilket udvalg og  \r\n\r\n hvilken forvaltning, der skal have ansvaret for alkoholområdet. </P>  \r\n\r\n<P>Amtskommunerne er i følge sygehuslovens § 16 forpligtet til at drive  \r\n\r\n institutioner for alkoholskadede i det omfang, behandlingen ikke finder sted  \r\n\r\n på psykiatriske hospitaler eller afdelinger. En amtskommune kan indgå aftale  \r\n\r\n med en privat institution eller forening om driften af  \r\n\r\n behandlingsinstitutioner for alkoholskadede. Behandlingen er vederlagsfri,  \r\n\r\n uanset hvor patienten bor. </P>  \r\n\r\n<P> <I>Til § 6 </I></P>  \r\n\r\n<P> Ifølge bemærkningerne til beslutningsforslaget skal amtskommunerne  \r\n\r\n fortsat have ansvaret for den mere specialiserede behandling på ambulatorier,  \r\n\r\n behandlingshjem, somatiske og psykiatriske hospitaler. Ambulatorier og  \r\n\r\n behandlingshjem skal også kunne etableres af organisationer.  \r\n\r\n Behandlingstilbudene skal udvides, så der er en bredere vifte at vælge  \r\n\r\n imellem end i dag. Der kan oprettes nye tilbud, og tilbudene på den enkelte  \r\n\r\n institution skal gøres differentierede både med hensyn til form og indhold,  \r\n\r\n således at mange forskellige behov kan tilgodeses. Der skal således være  \r\n\r\n mulighed for behandling hjemme, ambulant behandling, døgnophold og anonym  \r\n\r\n rådgivning. Indholdsmæssigt bør tilbudene bl.a. omfatte sociale og kulturelle  \r\n\r\n elementer. Det bør overvejes at flytte ressourcer fra behandling af  \r\n\r\n følgevirkninger af stort alkoholforbrug til tidlig behandling. </P>  \r\n\r\n<P>Den foreslåede bestemmelse indebærer visse udvidelser af den forpligtelse,  \r\n\r\n som amtskommunerne i forvejen har efter sygehuslovens § 16. Amtskommunerne  \r\n\r\n forpligtes således i stk. 1 til at sikre, at et fornødent antal  \r\n\r\n døgninstitutionspladser forefindes. Efter sygehusloven vil en amtskommune i  \r\n\r\n dag i princippet kunne opfylde sin behandlingsforpligtelse ved udelukkende at  \r\n\r\n tilbyde ambulant behandling. Bestemmelsen i stk. 2 om tilbud om  \r\n\r\n alkoholbehandling i den alkoholskadedes hjem er ny. Det samme gælder  \r\n\r\n bestemmelsen i stk. 3 om anonymitet under behandling af rådgivning. Det er i  \r\n\r\n dag sjældent, at alkoholskadede behandles anonymt, da såvel antabus som  \r\n\r\n abstinensmedicin er receptpligtigt og derfor ikke kan anvendes, hvis den  \r\n\r\n alkoholskadede ønsker at være anonym. Den alkoholskadede kan dog opretholde  \r\n\r\n sin anonymitet, hvis antabus og abstinensmedicin indtages kontrolleret på et  \r\n\r\n ambulatorium. </P>  \r\n\r\n<P> <I>Til § 7 </I></P>  \r\n\r\n<P> Ifølge bemærkningerne til beslutningforslaget skal amtskommunens  \r\n\r\n alkoholkonsulenter især støtte ved etablering af efterbehandling, således at  \r\n\r\n behandling følges op i lokalsamfundet. </P>  \r\n\r\n<P> <I>Til § 8 </I></P>  \r\n\r\n<P> Ifølge bemærkningerne til beslutningsforslaget skal amtskommunerne tage  \r\n\r\n selvstændige initiativer på forebyggelsesområdet på tværs af kommunegrænser  \r\n\r\n ved kampagner f.eks. mod spirituskørsel, oplysningsindsats blandt unge og  \r\n\r\n lignende. </P>  \r\n\r\n<P> <I>Til § 9 </I></P>  \r\n\r\n<P> Ifølge bemærkningerne til beslutningsforslaget skal amtskommunen sammen  \r\n\r\n med arbejdsmarkedets parter søge at skabe rammer for, at såvel arbejdstagere  \r\n\r\n som arbejdsgivere ved eventuelle alkoholproblemer kan få tilbud om relevant  \r\n\r\n vejledning og behandling for at kunne forblive på arbejdsmarkedet. </P>  \r\n\r\n<P>Efter lovforslaget gælder forpligtelsen alene i forhold til lokale  \r\n\r\n arbejdstagere og arbejdsgivere, dvs. inden for amtsrådskredsen. </P>  \r\n\r\n<P> <I>Til § 10 </I></P>  \r\n\r\n<P> Ifølge bemærkningerne til beslutningsforslaget bør det pålægges  \r\n\r\n amtskommunerne med jævne mellemrum at holde en konference med deltagelse af  \r\n\r\n bl.a. udvalgsmedlemmerne i de primærkommunale nævn og de primærkommunale  \r\n\r\n alkoholkonsulenter. Formålet med disse møder bør være at inspirere hinanden,  \r\n\r\n udveksle erfaringer og lægge strategier for det videre arbejde i  \r\n\r\n lokalområdet. </P>  \r\n\r\n<P> <I>Til § 11 </I></P>  \r\n\r\n<P> Ifølge bemærkningerne til beslutningsforslaget ansættes et nærmere  \r\n\r\n bestemt antal konsulenter til at koordinere behandlingsarbejdet på  \r\n\r\n amtskommunalt plan og i forhold til kommunerne. Udgifterne hertil betales af  \r\n\r\n amtskommunerne. Alkoholkonsulenterne skal samtidig være koordinerende i  \r\n\r\n forhold til kommunernes og amtskommunernes eventuelle andre  \r\n\r\n sundhedsforebyggende aktiviteter. </P>  \r\n\r\n<P>Med hensyn til alkoholkonsulenternes opgaver henvises tillige til  \r\n\r\n lovforslagets §§ 8 og 9 samt bemærkningerne hertil. </P>  \r\n\r\n<P>Det er foreslået, at antallet af konsulenter fastsættes til mindst 2. </P>  \r\n\r\n<P> <I>Til kapitel 3 </I></P>  \r\n\r\n<P> Ifølge det vedtagne beslutningsforslag forudsættes det, at indsatsen fra  \r\n\r\n statens side i Alkoholpolitisk Forum styrkes ved at oprette en permanent  \r\n\r\n alkoholfond, hvis aktiviteter finansieres gennem salget af alkoholholdige  \r\n\r\n drikke, men uden om den ordinære alkoholbeskatning. Til fonden skal indgå 50  \r\n\r\n mio. kr. om året. Fra fonden uddeles efter ansøgning midler til kommunal og  \r\n\r\n amtskommunal virksomhed, landsdækkende aktiviteter, forskning og  \r\n\r\n efteruddannelse. Til alkoholfonden knyttes et sekretariat. Det forudsættes  \r\n\r\n endvidere, at sundhedsministeren sikrer, at de opgaver, der indtil 1. august  \r\n\r\n 1990 blev udført af Alkohol- og Narkotikarådet og efterfølgende i  \r\n\r\n Alkoholpolitisk Forum og Sundhedsstyrelsen fremover kan udføres fra  \r\n\r\n alkoholfondens sekretariat. </P>  \r\n\r\n<P>Ifølge bemærkningerne til beslutningsforslaget skal der på det statslige  \r\n\r\n plan etableres en permanent alkoholfond. Af fondens vedtægter skal fremgå, at  \r\n\r\n formålet er at støtte i forhold til ministerier, det i henhold til lov om et  \r\n\r\n forebyggelsespolitisk råd og et tobaksskaderåd nedsatte alkoholpolitiske  \r\n\r\n forum, amtskommuner, kommuner, private organisationer o.lign. </P>  \r\n\r\n<P>Med hensyn til den nuværende tilrettelæggelse af det udførende arbejde på  \r\n\r\n statsligt niveau kan det oplyses, at det overvejende varetages af  \r\n\r\n Sundhedsstyrelsen. Styrelsen følger udviklingen med henblik på samlet at  \r\n\r\n kortlægge og vurdere aktuelle og fremtidige problemer. Sundhedsstyrelsen yder  \r\n\r\n endvidere faglig rådgivning samt forestår og medvirker til at koordinere  \r\n\r\n forebyggelsesaktiviteter, herunder udvikling af materiale til brug for lokale  \r\n\r\n myndigheder, modelprojekter m.v. samt forestår bredere oplysning til den  \r\n\r\n samlede befolkning. Oplysning om alkohol indgår bl.a. som element i bladet  \r\n\r\n VITAL og i ungdomsbladet &#187;UNG&#171;. Sundhedstyrelsen yder tillige  \r\n\r\n støtte til lokale netværk, herunder decentrale myndigheder og alkohol- og  \r\n\r\n narkotikakonsulenter og forestår den faglige vurdering og indstilling  \r\n\r\n vedrørende de under Sundhedsministeriet hørende tilskudspuljer. </P>  \r\n\r\n<P>Alkoholpolitisk Forum er i medfør af § 4, stk. 2 i lov nr. 314 af 16. maj  \r\n\r\n 1990 om et forebyggelsespolitisk råd og et tobaksskaderåd af  \r\n\r\n sundhedsministeren nedsat under Det Forebyggelsespolitiske Råd. Udvalgets  \r\n\r\n opgaver er på alkoholområdet <I>at</I> følge udviklingen i indsatsen såvel i  \r\n\r\n sundhedssektoren som i andre samfundssektorer, <I>at</I> overvåge og vurdere  \r\n\r\n den offentlige indsats i forbindelse med bekæmpelse af alkoholmisbrug samt  \r\n\r\n stille forslag til initiativer, <I>at</I> danne forum for gensidig  \r\n\r\n orientering om offentlige og private initiativer og <I>at</I> medvirke til at  \r\n\r\n skabe debat om prioriteringer og metoder på alkoholmisbrugsområdet. </P>  \r\n\r\n<P>Med det foreliggende lovforslag er det på baggrund af ændringen af  \r\n\r\n beslutningsforslaget ved 2. behandlingen lagt til grund, at de opgaver, der  \r\n\r\n hidtil har været henlagt til Alkoholpolitisk Forum, frem over tænkes henlagt  \r\n\r\n til Alkoholfonden. Der henvises i øvrigt herom til § 18 og bemærkningerne  \r\n\r\n hertil. </P>  \r\n\r\n<P> <I>Til § 12 </I></P>  \r\n\r\n<P> Ifølge bemærkningerne til beslutningsforslaget skal der kunne ydes støtte  \r\n\r\n til konkrete lokale aktiviteter udført af de mange forskellige  \r\n\r\n organisationer, institutioner og personalegrupper, der arbejder med  \r\n\r\n forebyggelse og behandling. Af fondens midler bevilges årlige tilskud til de  \r\n\r\n landsdækkende organisationer, der p.t. støttes med årlige tilskud på  \r\n\r\n finansloven. Det er tanken, at tilskuddene skal reguleres i takt med løn- og  \r\n\r\n prisudviklingen. Videre skal der være sikret midler til støtte af  \r\n\r\n alkoholforskningen, således at der kan opbygges et eller flere centre for  \r\n\r\n rusmiddelforskning og løbende ydes støtte til en række enkeltprojekter ved  \r\n\r\n forskellige universiteter og forskningsinstitutioner. I den nærmere  \r\n\r\n planlægning bør inddrages erfaringer fra det 5-årige  \r\n\r\n rusmiddelforskningsinitiativ, som er i gang. Til brug for det kommunale og  \r\n\r\n amtskommunale arbejde skal alkoholfondens sekretariat udarbejde forskellige  \r\n\r\n former for materiale, redegørelser, udredninger, oplysningsmateriale m.v.  \r\n\r\n Fonden skal forestå eller uddelegere, at der bliver etableret en  \r\n\r\n tværsektoriel og tværfaglig efteruddannelse af undervisere, behandlere og  \r\n\r\n konsulenter. Alkoholfonden kan iværksætte egne landsdækkende aktiviteter,  \r\n\r\n f.eks. kampagner, eller samarbejde med andre landsdækkende råd eller  \r\n\r\n foreninger om sådanne. Fonden kan yde støtte med konsulentbistand og  \r\n\r\n økonomiske midler til andres landsomfattende arbejde. Som eksempler på  \r\n\r\n aktiviteter kan nævnes aktiviteter til forebyggelse af gentagne  \r\n\r\n spirituskørsler og forbedring af detentionsordningen. I samarbejde med  \r\n\r\n kriminalforsorgen og de lokale alkoholbehandlingstilbud bør nye  \r\n\r\n foranstaltninger overvejes over for spiritusbilister som alternativ til eller  \r\n\r\n i kombination med straf, f.eks. ved tilbud om behandling umiddelbart efter  \r\n\r\n politiets afsløring af spirituskørsel eller ved tilbud om kursus og/eller  \r\n\r\n behandling enten i fritiden eller over lidt længere tid som et alternativ til  \r\n\r\n afsoning. En ændring af den nuværende ordning vedrørende  \r\n\r\n detentionsanbringelse bør overvejes, således at der sikres lægeundersøgelse  \r\n\r\n af alle og tilbud om relevant sociale og lægelig behandling til alle. Det kan  \r\n\r\n f.eks. være ved øget samarbejde mellem politiet, eksisterende  \r\n\r\n afrusningsklinikker i socialt regi og hospitalerne eller ved oprettelse af  \r\n\r\n nye klinikker gennem omfordeling af ressourcer. Det er uhyre vigtigt, at  \r\n\r\n alkoholfonden og dens sekretariat medvirker til, at de initiativer, som een  \r\n\r\n myndighed sætter i værk, bliver samordnet med andre myndigheders indsats. Af  \r\n\r\n fondens vedtægter skal fremgå, at formålet er at støtte initiativer  \r\n\r\n vedrørende forebyggelse og behandling i forhold til eksempelvis ministerier,  \r\n\r\n Alkoholpolitisk Forum, private organisationer, amtskommuner og kommuner. De  \r\n\r\n nærmere bestemmelser om fondens virke nedfældes i fundatsen. </P>  \r\n\r\n<P>Alkoholfonden vil være en selvejende institution, som ikke er en del af  \r\n\r\n den offentlige forvaltning. Da fonden oprettes ved lov, vil den ikke være  \r\n\r\n omfattet af fondslovene, men den vil i sin virksomhed skulle overholde  \r\n\r\n almindelige fondsretlige grundsætninger, som gælder for alle fonde.  \r\n\r\n Alkoholfonden skal således aflægge årsregnskab, ligesom vedtægterne og senere  \r\n\r\n ændringer heri skal godkendes af sundhedsministeren, jf. stk. 3. </P>  \r\n\r\n<P> <I>Til § 13 </I></P>  \r\n\r\n<P> Ifølge bemærkningerne til beslutningsforslaget nedsætter  \r\n\r\n socialministeren, alternativt sundhedsministeren, en selvforvaltende  \r\n\r\n bestyrelse, hvis medlemmer udpeges for 4 år ad gangen til ledelse af  \r\n\r\n alkoholfonden. Bestyrelsen kunne sammensættes således, at tre medlemmer  \r\n\r\n udpeges af Folketinget, et medlem af sundhedsministeren, et medlem af  \r\n\r\n socialministeren, et medlem af justitsministeren, et medlem af  \r\n\r\n industriministeren, et medlem af Kommunernes Landsforening og et medlem af  \r\n\r\n Amtsrådsforeningen i Danmark. Alkoholfonden og den sekretariat arbejder  \r\n\r\n uafhængigt af Det Forebyggelsespolitiske Råd med selvstændige  \r\n\r\n sekretariatsfunktioner. Arbejdet i alkoholfondens sekretariat skal udføres af  \r\n\r\n sagkyndige og må baseres på viden om og tæt samarbejde med dansk og  \r\n\r\n international forskning på området. I denne sammenhæng vil en  \r\n\r\n biblioteksservice både for sekretariatet internt og dets eksterne  \r\n\r\n samarbejdspartnere være væsentlig. Alkoholfonden fastsætter selv sin  \r\n\r\n forretningsorden. Alkoholfonden offentliggør hvert år en beretning om sin  \r\n\r\n virksomhed. Beretningen afgives til Folketinget og sundhedsministeren. </P>  \r\n\r\n<P>Der er ikke i beslutningsforslaget fundet grundlag for at medtage en  \r\n\r\n bestemmelse om, at fonden skal have en formand, herunder hvem der skal udpege  \r\n\r\n formanden. Eventuel beslutning herom er dermed overladt til fonden selv. </P>  \r\n\r\n<P> <I>Til § 14 </I></P>  \r\n\r\n<P> Ifølge det vedtagne beslutningsforslag skal alkoholfondens aktiviteter  \r\n\r\n finansieres gennem salget af alkoholholdige drikke, men uden om den ordinære  \r\n\r\n alkoholbeskatning. Til fonden skal indgå 50 mio.kr. om året. </P>  \r\n\r\n<P> <I>Til § 15 </I></P>  \r\n\r\n<P> Ifølge bemærkningerne til beslutningsforslaget afholdes drifts- og  \r\n\r\n adminstrationsudgifter til alkoholfonden og dens sekretariat af  \r\n\r\n fondsmidlerne. </P>  \r\n\r\n<P> <I>Til kapitel 4 </I></P>  \r\n\r\n<P> I forbindelse med fremsættelsen af forslag til en alkoholpolitisk lov kan  \r\n\r\n forskellige bestemmelser, som vedrører alkoholpolitik, men som er fastsat i  \r\n\r\n andre love, ifølge bemærkningerne til beslutningsforslaget overvejes med  \r\n\r\n henblik på eventuel ændring. Der tænkes f.eks. på ændringer med henblik på at  \r\n\r\n styrke undervisning, oplysning og behandling ved at en grundviden om  \r\n\r\n alkoholbrug og alkoholmisbrug, forebyggelse og behandling indgår i  \r\n\r\n uddannelsen på seminarier og andre uddannelsesinstitutioner, som uddanner  \r\n\r\n undervisere, behandlere og konsulenter, der kan komme til at arbejde med  \r\n\r\n alkoholmisbrugsforebyggelse og alkoholbehandling. Videre kunne det tænkes, at  \r\n\r\n man sænkede promillegrænsen i færdselsloven til 0.5 promille, øgede  \r\n\r\n kontrollen for at sikre, at der ikke føres bil i frakendelsesperioden, og  \r\n\r\n strammede reglerne om generhvervelse af førerbevis efter spirituskørsel. </P>  \r\n\r\n<P> <I>Til § 16 </I></P>  \r\n\r\n<P> Det er i lovforslaget forudsat, at samtlige udgifter for statskassen,  \r\n\r\n dvs. såvel de direkte udgifter til alkoholfondens virksomhed, som  \r\n\r\n kompensationen for de kommunale og amtskommunale merudgifter ved de nye eller  \r\n\r\n udvidede foranstaltninger mod alkoholmisbrug, finansieres gennem opkrævning  \r\n\r\n af en særlig afgift gennem salget af alkoholholdige drikke. </P>  \r\n\r\n<P>Der er ikke i dag nogen hjemmel til at opkræve en sådan særlig afgift af  \r\n\r\n salget af alkoholholdige drikke uden om den ordinære alkoholbeskatning. Det  \r\n\r\n er derfor nødvendigt, at en sådan særskilt hjemmel tilvejebringes. Det  \r\n\r\n skønnes imidlertid ikke hensigtsmæssigt at fremlægge lovforslag herom før  \r\n\r\n folketinget har taget endelig stilling til det foreliggende lovforslag om  \r\n\r\n foranstaltninger mod alkoholmisbrug. Det foreslås derfor, at lovforslaget om  \r\n\r\n finansieringen fremsættes inden den 1. november 1992. </P>  \r\n\r\n<P> <I>Til § 17 </I></P>  \r\n\r\n<P> Ifølge bemærkningerne til beslutningsforslaget skal skolerne skal have en  \r\n\r\n central rolle i det forebyggende arbejde. Oplysning om alkoholbrug og  \r\n\r\n alkoholmisbrug bør inddrages i undervisningen i folkeskolen fra 4. skoleår,  \r\n\r\n ungdomsuddannelserne m.v. En nøjere præcisering af indholdet i  \r\n\r\n folkeskolelovens § 6, stk. 6, bør endvidere foretages. </P>  \r\n\r\n<P>Der sigtes med bemærkningerne formentlig til folkeskolelovens § 6, stk. 1,  \r\n\r\n der bl.a. bestemmer, at der i undervisningen i grundskolen (1.-9. klassetrin)  \r\n\r\n skal indgå &#187;6) sundhedslære og oplysning om udbredte nydelses- og  \r\n\r\n rusmidler&#171;. </P>  \r\n\r\n<P> <I>Til § 18 </I></P>  \r\n\r\n<P> Ifølge det vedtagne beslutningsforslag er det forudsat, at  \r\n\r\n sundhedsministeren sikrer, at de opgaver, der indtil 1. august 1990 blev  \r\n\r\n udført af Alkohol- og Narkotikarådet og efterfølgende Alkoholpolitisk Forum  \r\n\r\n og Sundhedsstyrelsen fremover kan udføres fra alkoholfondens sekretariat.  \r\n\r\n</P>  \r\n\r\n<P>Som en konsekvens heraf foreslås det, at Alkoholpolitisk Forum, der blev  \r\n\r\n oprettet ved loven om et forebyggelsespolitisk råd og et tobaksskaderåd, og  \r\n\r\n som påbegyndte sin virksomhed i efteråret 1990, nedlægges, idet det herved er  \r\n\r\n forudsat, at opgaverne frem over varetages af Alkoholfonden. </P>  \r\n\r\n<P> <I>Til kapitel 5 </I></P>  \r\n\r\n<P>Til § 19 </P>  \r\n\r\n<P> Det er med lovforslaget forudsat, at der inden ikrafttrædelsen  \r\n\r\n tilvejebringes lovhjemmel for opkrævning af den særlige afgift til  \r\n\r\n finansiering af de samlede af kapitel 1 - 3 følgende udgifter. Det foreslås,  \r\n\r\n at ikrafttrædelsestidspunktet fastsættes i forbindelse med det i § 16 nævnte  \r\n\r\n lovforslag. Der henvises til bemærkningerne til denne bestemmelse. </P>  \r\n\r\n<P> <B>Bilag </B></P>  \r\n\r\n<P>Bemærkninger til beslutningsforslag nr. B 49 fremsat den 8. februar 1991  \r\n\r\n</P>  \r\n\r\n<P> Beslutningsforslaget er en genfremsættelse af et i folketingsåret 1989-90  \r\n\r\n fremsat forslag (se B 79, folketingsåret 1989-90, jfr. Folketingstidende  \r\n\r\n 1989-90, forhandlingerne sp. 10293 og 10895 samt tillæg A sp. 5751). </P>  \r\n\r\n<P>Ved tilnærmelsen til EF's afgiftsniveau fratages Danmark delvis et af de  \r\n\r\n vigtigste alkoholpolitiske instrumenter, nemlig at kunne begrænse anvendelsen  \r\n\r\n af alkohol og dermed skaderne gennem høje afgifter. Der brug for at sætte  \r\n\r\n noget nyt i stedet. Derfor foreslås fremsættelse af forslag til en  \r\n\r\n alkoholpolitisk lov, hvis hovedformål skal være at begrænse og nedsætte de  \r\n\r\n alkoholrelaterede skader væsentligt. Herved kan rammerne for, at Danmark kan  \r\n\r\n leve op til WHO's målsætning om Sundhed for Alle i år 2000, samtidig skabes.  \r\n\r\n Danmark har over for WHO forpligtet sig til bl.a. at virke for, at der sker  \r\n\r\n et betydeligt fald i den helbredsnedbrydende adfærd, som bl.a. overforbruget  \r\n\r\n af alkohol udgør. </P>  \r\n\r\n<P>Gennem en fornuftig kulturpolitisk indsats må der skabes en  \r\n\r\n holdningsændring i befolkningen, så der kan laves en forebyggelsespolitisk  \r\n\r\n indsats, hvor de gode sider ved omgang med øl, vin og spiritus bevares, men  \r\n\r\n hvor de negative reduceres mest muligt. For at nå dette mål må der sættes ind  \r\n\r\n med en række aktiviteter, hvor der til trods for det forebyggende arbejde  \r\n\r\n forekommer misbrug. </P>  \r\n\r\n<P>Den væsentligste indsats skal ske på lokalt kommunalt plan, hvor et  \r\n\r\n forebyggelses- og bevillingsnævn (FBN) i hver enkelt kommune skal have  \r\n\r\n lovfæstede forpligtelser til at forestå en kulturpolitisk udvikling, hvor der  \r\n\r\n satses på forebyggelse ved forskellige tiltag. (En skitse til sammensætning  \r\n\r\n af FBN er optrykt som bilag 1). Der bør fastsættes retningslinier for målene  \r\n\r\n med nævnenes ar-bejde, og vejledende eksempler på arbejdsprogram bør  \r\n\r\n udarbejdes. Kommunen er forpligtet til på de sociale og sundhedsmæssige  \r\n\r\n budgetter at afsætte midler til forebyggelses- og bevillingsnævnets arbejde,  \r\n\r\n således at det nødvendige niveau for arbejdet er sikret. Der kan eksempelvis  \r\n\r\n afsættes et kronebeløb pr. indbygger til arbejdet. </P>  \r\n\r\n<P>Det vil være naturligt, at forebyggelses- og bevillingsnævnet udfører sit  \r\n\r\n arbejde i sammenhæng med lokale institutioner og organisationer såsom skoler,  \r\n\r\n ungdomsklubber, boligforeninger, patientforeninger, afholdsforeninger, loger,  \r\n\r\n idrætsforeninger, (grund) ejerforeninger, vælgerforeninger m.fl. Desuden bør  \r\n\r\n arbejdsmarkedets organisationer, det vil sige fagforeninger og  \r\n\r\n arbejdsgiverforeninger, inddrages i arbejdet for at gennemføre en indsats på  \r\n\r\n de enkelte arbejdspladser for forebyggelse af alkoholproblemer og tidlig  \r\n\r\n indsats i forhold til begyndende misbrug. </P>  \r\n\r\n<P>Som eksempel på et kommunalt tiltag kan nævnes dannelse af alkoholfrie  \r\n\r\n miljøer. Forebyggelses- og bevillingsnævnet skal videre sikre, at der i  \r\n\r\n lokalsamfundet findes rådgivningsmuligheder, behandlingsmuligheder eller  \r\n\r\n muligheder for henvisning til behandling samt muligheder for efterbehandling.  \r\n\r\n</P>  \r\n\r\n<P>Skolerne skal have en central rolle i det forebyggende arbejde. Oplysning  \r\n\r\n om alkoholbrug og alkoholmisbrug bør inddrages i undervisningen i folkeskolen  \r\n\r\n fra 4. skoleår, ungdomsuddannelserne m.v. En nøjere præcisering af indholdet  \r\n\r\n i folkeskolelovens § 6, stk. 6, bør endvidere foretages. </P>  \r\n\r\n<P>De frivillige organisationer har en særlig opgave at løse ved etablering  \r\n\r\n af forskellige tilbud, der kan være en støtte efter en behandling, hvad enten  \r\n\r\n den er foregået ambulant eller som døgnbehandling. Der lægges vægt på, at der  \r\n\r\n findes mangfoldige foreningstilbud. Findes sådanne ikke, tager forebyggelses-  \r\n\r\n og bevillingsnævnet initiativ til etablering af sådanne via den/de kommunale  \r\n\r\n konsulent(er). </P>  \r\n\r\n<P>Til at igangsætte og koordinere arbejdet i kommunen og tilknyttet  \r\n\r\n forebyggelses- og bevillingsnævnet skal ansættes en eller flere konsulenter.  \r\n\r\n Udgifterne hertil betales fuldt ud af kommunen. </P>  \r\n\r\n<P>Arbejdet med støtte af lokale aktiviteter skal koordineres med og bygge på  \r\n\r\n tværsektorielle erfaringer f.eks. fra det såkaldte SSP-samarbejde og de  \r\n\r\n allerede eksisterende programmer med forsøgs- og udviklingsmidler på de  \r\n\r\n sundhedsmæssige, socialpolitiske og kulturpolitiske områder. </P>  \r\n\r\n<P>Amtskommunerne skal fortsat have ansvaret for den mere specialiserede  \r\n\r\n behandling på ambulatorier, behandlingshjem, somatiske og psykiatriske  \r\n\r\n hospitaler. Ambulatorier og behandlingshjem kan også etableres af  \r\n\r\n organisationer. Behandlingstilbudene skal udvides, så der er en bredere vifte  \r\n\r\n at vælge imellem end i dag. </P>  \r\n\r\n<P>Der kan oprettes nye tilbud, og tilbudene på den enkelte institution skal  \r\n\r\n gøres differentierede både med hensyn til form og indhold, således at mange  \r\n\r\n forskellige behov kan tilgodeses. Der skal således være mulighed for  \r\n\r\n behandling hjemme, ambulant behandling, døgnophold og anonym  \r\n\r\n rådgivning/behandling. Indholdsmæssigt bør tilbudene bl.a. omfatte sociale og  \r\n\r\n kulturelle elementer. Det bør overvejes at flytte ressourcer fra behandling  \r\n\r\n af følgevirkninger af stort alkoholforbrug til tidlig behandling. Videre skal  \r\n\r\n amtskommunen sammen med arbejdsmarkedets parter søge at skabe rammer for, at  \r\n\r\n såvel arbejdstagere som arbejdsgivere ved eventuelle alkoholproblemer kan få  \r\n\r\n tilbud om relevant vejledning og behandling for at kunne forblive på  \r\n\r\n arbejdsmarkedet. </P>  \r\n\r\n<P>Amtskommunen kan selv afgøre, hvilket udvalg og hvilken forvaltning, der  \r\n\r\n skal have ansvaret for alkoholområdet. </P>  \r\n\r\n<P>Til at koordinere behandlingsarbejdet på amtskommunalt plan og i forhold  \r\n\r\n til kommunerne ansættes et nærmere bestemt antal konsulenter. Udgifterne  \r\n\r\n hertil betales af amtskommunerne. I forhold til kommunerne skal konsulenterne  \r\n\r\n især støtte ved etablering af efterbehandling, således at behandling følges  \r\n\r\n op i lokalsamfundet. </P>  \r\n\r\n<P>Amtskommunerne skal tage selvstændige initiativer på forebyggelsesområdet  \r\n\r\n på tværs af kommunegrænser ved kampagner f.eks. mod spirituskørsel,  \r\n\r\n oplysningsindsats blandt unge og lignende. Disse opgaver varetages af de  \r\n\r\n nævnte konsulenter, som samtidig koordinerer sådanne og andre aktiviteter i  \r\n\r\n forhold til kommunernes og amtskommunernes eventuelle andre  \r\n\r\n sundhedsforebyggende aktiviteter. </P>  \r\n\r\n<P>Det bør pålægges amtskommunerne med jævne mellemrum at holde en konference  \r\n\r\n med deltagelse af bl.a. udvalgsmedlemmerne i de primærkommunale nævn og de  \r\n\r\n primærkommunale alkoholkonsulenter. Formålet med disse møder bør være at  \r\n\r\n inspirere hinanden, udveksle erfaringer og lægge strategier for det videre  \r\n\r\n arbejde i lokalområdet. </P>  \r\n\r\n<P>På det statslige plan etableres en permanent alkoholfond.  \r\n\r\n Socialministeren, alternativt sundhedsministeren, nedsætter en  \r\n\r\n selvforvaltende bestyrelse, hvis medlemmer udpeges for 4 år ad gangen til  \r\n\r\n ledelse af alkoholfonden. Bestyrelsen kunne sammensættes således, at tre  \r\n\r\n medlemmer udpeges af Folketinget, et medlem af sundhedsministeren, et medlem  \r\n\r\n af socialministeren, et medlem af justitsministeren, et medlem af  \r\n\r\n industriministeren, et medlem af Kommunernes Landsforening og et medlem af  \r\n\r\n Amtsrådsforeningen i Danmark. Af fondens vedtægter skal fremgå, at formålet  \r\n\r\n er at støtte initiativer vedrørende forebyggelse og behandling i forhold til  \r\n\r\n eksempelvis ministerier, Alkoholpolitisk Forum, private organisationer,  \r\n\r\n amtskommuner og kommuner. (De nærmere bestemmelser om fondens virke nedfældes  \r\n\r\n i fundatsen. En organisationsplan er skitseret i bilag 2). </P>  \r\n\r\n<P>Der skal kunne ydes støtte til konkrete lokale aktiviteter udført af de  \r\n\r\n mange forskellige organisationer, institutioner og personalegrupper, der  \r\n\r\n arbejder med forebyggelse og behandling. </P>  \r\n\r\n<P>Af fondens midler bevilges årlige tilskud til de landsdækkende  \r\n\r\n organisationer, der p.t. støttes med årlige tilskud på finansloven. Det er  \r\n\r\n tanken, at tilskuddene skal reguleres i takt med løn- og prisudviklingen.  \r\n\r\n</P>  \r\n\r\n<P>Videre skal der være sikret midler til støtte af alkoholforskningen,  \r\n\r\n således at der kan opbygges et eller flere centre for rusmiddelforskning og  \r\n\r\n løbende ydes støtte til en række enkeltprojekter ved forskellige  \r\n\r\n universiteter og forskningsinstitutioner. I den nærmere planlægning bør  \r\n\r\n inddrages erfaringer fra det 5-årige rusmiddelforskningsinitiativ, som er i  \r\n\r\n gang. </P>  \r\n\r\n<P>Til brug for det kommunale og amtskommunale arbejde skal alkoholfondens  \r\n\r\n sekretariat udarbejde forskellige former for materiale, redegørelser,  \r\n\r\n udredninger, oplysningsmateriale m.v. </P>  \r\n\r\n<P>Fonden skal forestå eller uddelegere, at der bliver etableret en  \r\n\r\n tværsektoriel og tværfaglig efteruddannelse af undervisere, behandlere og  \r\n\r\n konsulenter. </P>  \r\n\r\n<P>Alkoholfonden kan iværksætte egne landsdækkende aktiviteter, f.eks.  \r\n\r\n kampagner, eller samarbejde med andre landsdækkende råd eller foreninger om  \r\n\r\n sådanne. Fonden kan yde støtte med konsulentbistand og økonomiske midler til  \r\n\r\n andres landsomfattende arbejde. Som eksempler på aktiviteter kan nævnes  \r\n\r\n aktiviteter til forebyggelse af gentagne spirituskørsler og forbedring af  \r\n\r\n detentionsordningen. I samarbejde med kriminalforsorgen og de lokale  \r\n\r\n alkoholbehandlingstilbud bør nye foranstaltninger overvejes over for  \r\n\r\n spiritusbilister som alternativ til eller i kombination med straf, f.eks. ved  \r\n\r\n tilbud om behandling umiddelbart efter politiets afsløring af spirituskørsel  \r\n\r\n eller ved tilbud om kursus og/eller behandling enten i fritiden eller over  \r\n\r\n lidt længere tid som et alternativ til afsoning. En ændring af den nuværende  \r\n\r\n ordning vedrørende detentionsanbringelse bør overvejes, således at der sikres  \r\n\r\n lægeundersøgelse af alle og tilbud om relevant social og lægelig behandling  \r\n\r\n til alle. Det kan f.eks. være ved øget samarbejde mellem politiet,  \r\n\r\n eksisterende afrusningsklinikker i socialt regi og hospitalerne eller ved  \r\n\r\n oprettelse af nye klinikker gennem omfordeling af ressourcer. </P>  \r\n\r\n<P>Arbejdet i alkoholfondens sekretariat skal udføres af sagkyndige og må  \r\n\r\n baseres på viden om og tæt samarbejde med dansk og international forskning på  \r\n\r\n området. I denne sammenhæng vil en biblioteksservice både for sekretariatet  \r\n\r\n internt og dets eksterne samarbejdspartnere være væsentlig. </P>  \r\n\r\n<P>Alkoholfondens aktiviteter skal finansieres ved, at en nærmere angivet  \r\n\r\n procent af alkoholbeskatningen eller mindst 75 mio. kr. hvert år går ind i  \r\n\r\n fonden. (En skitse til fordeling af de økonomiske midler er anført i bilag  \r\n\r\n 3). </P>  \r\n\r\n<P>I forbindelse med fremsættelsen af forslag til en alkoholpolitisk lov kan  \r\n\r\n forskellige bestemmelser, som vedrører alkoholpolitik, men som er fastsat i  \r\n\r\n andre love, overvejes med henblik på eventuel ændring. Der tænkes f.eks. på  \r\n\r\n ændringer med henblik på at styrke undervisning, oplysning og behandling ved,  \r\n\r\n at en grundviden om alkoholbrug og alkoholmisbrug, forebyggelse og behandling  \r\n\r\n indgår i uddannelsen på seminarier og andre uddannelsesinstitutioner, som  \r\n\r\n uddanner undervisere, behandlere og konsulenter, der kan komme til at arbejde  \r\n\r\n med alkoholmisbrugsforebyggelse og alkoholbehandling. Videre kunne det  \r\n\r\n tænkes, at man sænkede promillegrænsen i færdselsloven til 0.5 promille,  \r\n\r\n øgede kontrollen for at sikre, at der ikke føres bil i frakendelsesperioden,  \r\n\r\n og strammede reglerne om generhvervelse af førerbevis efter spirituskørsel.  \r\n\r\n</P>  \r\n\r\n<P>Det er uhyre vigtigt, at alkoholfonden og dens sekretariat medvirker til,  \r\n\r\n at de initiativer, som een myndighed sætter i værk, bliver samordnet med  \r\n\r\n andre myndigheders indsats. </P>  \r\n\r\n<P>Alkoholfonden og dens sekretariat arbejder uafhængigt af Det  \r\n\r\n Forebyggelsespolitiske Råd med selvstændige sekretariatsfunktioner. </P>  \r\n\r\n<P>Alkoholfonden offentliggør hvert år en beretning om sin virksomhed.  \r\n\r\n Beretningen afgives til Folketinget og sundhedsministeren. </P>  \r\n\r\n<P>Alkoholfonden fastsætter selv sin forretningsorden. Drifts- og  \r\n\r\n administrationsudgifter til alkoholfonden og dens sekretariat afholdes af  \r\n\r\n fondsmidlerne. </P>  \r\n\r\n<P>Med hensyn til de samlede anslåede samfundsøkonomiske omkostninger og de  \r\n\r\n offentlige kassers udgifter i forbindelse med alkoholforbruget i Danmark  \r\n\r\n henvises til sundhedsministerens svar til Folketingets Sundhedsudvalg i  \r\n\r\n forbindelse med udvalgets behandling af beslutningsforslaget i folketingsåret  \r\n\r\n 1989-90 (jfr. B 79, bilag 3, spørgsmål 1). Spørgsmålet og ministerens svar  \r\n\r\n herpå er optrykt som bilag 4 til dette beslutningsforslag. </P>  \r\n\r\n<P>I henhold til beregningerne i dette svar kan nærværende forslags  \r\n\r\n udgiftskonsekvenser anslås til at udgøre ca. 1 pct. af følgevirkningerne af  \r\n\r\n alkoholforbruget. Afgifterne på spiritus, vin og øl indbragte i 1989 6,562  \r\n\r\n mia. kr., jfr. Statistisk Årbog 1990, s. 403, tabel 386. Udgifterne til  \r\n\r\n nærværende forslag vil således udgøre lidt mere end ti pct. af statens  \r\n\r\n provenu på salg af den registrerede alkoholmængde. </P>  \r\n\r\n<P> <B>Bilag 1 </B></P>  \r\n\r\n<P>Skitse til sammensætning af forebyggelses- og bevillingsnævn </P>  \r\n\r\n<P> Et forebyggelses- og bevillingsnævn (FBN) nedsættes af  \r\n\r\n kommunalbestyrelsen. Det skal bestå af 11 medlemmer. Fire medlemmer vælges af  \r\n\r\n og mellem kommunalbestyrelsens medlemmer. Et medlem udpeges som repræsentant  \r\n\r\n for politiet, et medlem som repræsentant for patientforeninger,  \r\n\r\n afholdsforeninger, loger m.v. i forening, et medlem som repræsentant for  \r\n\r\n bolig-, grundejer- og idrætsforeninger i forening, et medlem som repræsentant  \r\n\r\n for den lokale handelsstand, et medlem som repræsentant for Dansk  \r\n\r\n Arbejdsgiverforening og et medlem som repræsentant for fagbevægelsen. </P>  \r\n\r\n<P> <B>Bilag 2 </B></P>  \r\n\r\n<P>Skitse til organisationsplan vedrørende en alkoholpolitisk lov </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                  Bevillingsnævn      Skole         Frivillige  \r\n\r\n                  Konsulent           Ungdomsklub-  organisationer  \r\n\r\n Kommunen                             ber m.v.      Idrætsforeninger  \r\n\r\n                                                    Grundejer-  \r\n\r\n                                                    foreninger  \r\n\r\n                                                    Faglige organi-  \r\n\r\n                                                    sationer  \r\n\r\n                                                    Loger m.v.  \r\n\r\n ---------------------------------------------------------------------  \r\n\r\n                  Konsulent  \r\n\r\n Amtskommunen     Årlig  \r\n\r\n Konference  \r\n\r\n ---------------------------------------------------------------------  \r\n\r\n                  Ministerier         Alkoholfond   Landsdækkende fri-  \r\n\r\n                  Styrelser           Sekretariat   villige organisa-  \r\n\r\n Staten           Landsdækkende       Bestyrelse    tioner  \r\n\r\n                  råd m.v.  \r\n\r\n ---------------------------------------------------------------------  \r\n\r\n                                      Forsknings-  \r\n\r\n                                      centre  \r\n\r\n                                                  Efteruddannelses-  \r\n\r\n                                                  center  \r\n\r\n</font></pre>\r\n\r\n<P>Tildeling af økonomiske midler </P>  \r\n\r\n<P>Rådgivning </P>  \r\n\r\n<P>Tilbud om materialer </P>  \r\n\r\n<P>Samarbejdsrelationer </P>  \r\n\r\n<P> <B>Bilag 3 </B></P>  \r\n\r\n<P>Skitse til fordeling af alkoholfondens årlige pulje </P>  \r\n\r\n<P> Det er intentionen, at der efter ansøgning i henhold til på forhånd  \r\n\r\n fastlagte prioriterede temaer kan uddeles 20 mio. kr. til aktiviteter på  \r\n\r\n kommunalt plan, 20 mio. kr. til aktiviteter på amtskommunalt plan og 10 mio.  \r\n\r\n kr. til landsdækkende aktiviteter. </P>  \r\n\r\n<P>Til fondens egen virksomhed og til støtte til landsdækkende organisationer  \r\n\r\n m.v., der p.t. støttes med årlige tilskud på finansloven, afsættes 10 mio.  \r\n\r\n kr. </P>  \r\n\r\n<P>Til et eller flere af de forskningscentre, der er tilknyttet  \r\n\r\n universiteterne, afsættes 7 mio. kr. Derudover afsættes beløb på 6 mio. kr.  \r\n\r\n til uddeling til forskning efter ansøgning. Til efteruddannelsescentret, som  \r\n\r\n evt. kan tilknyttes et forskningscenter eller en behandlingsinstitution,  \r\n\r\n afsættes 2 mio. kr. </P>  \r\n\r\n<P> <B>Bilag 4 </B></P>  \r\n\r\n<P>Folketingets Sundhedsudvalgs spørgsmål nr. 1 til sundhedsministeren i  \r\n\r\n forbindelse med udvalgets behandling af beslutningsforslag nr. B 79,  \r\n\r\n folketingsåret 1989-90, om alkoholpolitik, og sundhedsministerens besvarelse  \r\n\r\n heraf: </P>  \r\n\r\n<P>  <I>Spørgsmål 1: </I></P>  \r\n\r\n<P> &#187;Kan ministeren bekræfte, at de samfundsøkonomiske omkostninger i  \r\n\r\n forbindelse med alkoholmisbruget er fem-seks mia. kr. om året, som det  \r\n\r\n oplyses i et Ritzau-telegram, gengivet her fra Det Fri Aktuelt den 15. maj  \r\n\r\n 1990?&#187; </P>  \r\n\r\n<P> <I>Svar: </I></P>  \r\n\r\n<P> ved opgørelse af omkostninger eller udgifter ved alkoholmisbruget er det  \r\n\r\n nødvendigt at skelne mellem <I>samfundsøkonomiske omkostninger -</I> det vil  \r\n\r\n sige samfundets samlede omkostninger og tab i form af  \r\n\r\n behandlingsomkostninger, produktionstab og tab af velfærd - og <I>offentlige  \r\n\r\n kassers udgifter.</I> En stor del af samfundets tab viser sig i det  \r\n\r\n offentliges udgifter. Omvendt er indkomstoverførsler (f.eks. førtidspension  \r\n\r\n på grund af alkoholskader) en offentlig udgift, men ikke i sig selv en  \r\n\r\n samfundsøkonomisk omkostning, da der alene er udtryk for en omfordeling  \r\n\r\n mellem borgerne. </P>  \r\n\r\n<P>Den artikel, der omtales i spørgsmålet, indeholder et kortfattet referat  \r\n\r\n af overlæge Finn Hardts bog &#187;Alkohol og jobbet&#171;. I bogen er søgt  \r\n\r\n foretaget en opgørelse af omkostningerne ved alkoholforbruget i Danmark.  \r\n\r\n Omkostningerne opgøres til ca. 5 mia. kr. og omfatter nanvlig skønnede  \r\n\r\n omkostninger til hospitalsindlæggelser, førtidspension m.m. - dvs. offentlige  \r\n\r\n kassers udgifter. </P>  \r\n\r\n<P>Indenrigsministeriet, hvorunder spørgsmålet dengang henhørte, har i 1986  \r\n\r\n offentliggjort en undersøgelse med skøn over såvel de samfundsøkonomiske  \r\n\r\n omkostninger som de offentlige udgifter som følge af alkoholforbrug. </P>  \r\n\r\n<P>De <I>offentlige udgifter</I> i forbindelse med alkoholforbrug anslås i  \r\n\r\n ministeriets undersøgelse til 1,4 mia. kr., svarende til 1,8 mia. kr. i  \r\n\r\n 1990-priser. beregningen omfatter navnlig behandlingsudgifter og sociale  \r\n\r\n pensioner. På en række områder (alkoholbetingede færdselsudgifter,  \r\n\r\n kriminalitet m.m.) har det ikke været muligt at skønne over udgifterne, som i  \r\n\r\n det hele taget er usikre og antagelig undervurderede. </P>  \r\n\r\n<P>De <I>samfundsøkonomiske omkostninger</I> omfatter behandingsomkostninger  \r\n\r\n ved alkoholrelaterede sygdomme og ulykker samt produktions- og velfærdstab  \r\n\r\n som følge af sygdom, invaliditet og død. De samlede omkostninger anslås i  \r\n\r\n undersøgelsen til ca. 4,5 mia. kr. i 1983 svarende til ca. 6 mia. kr. i  \r\n\r\n 1990-priser. Det skal understreges, at beregningen bygger på en række usikre  \r\n\r\n skøn. </P>  \r\n\r\n<P>Nogle af vanskelighederne ved sådanne beregninger er usikkerhed om, i  \r\n\r\n hvilket omfang alkoholmisbruget kan siges at være den egentlige årsag til  \r\n\r\n vold elleranden kriminalitet udført af berusede, i hvor høj grad sygdom og  \r\n\r\n sygefravær blandt alkoholmisbrugere kan tilskrives misbruget osv. Der  \r\n\r\n eksisterer ikke et egentligt datamateriale, der kan belyse disse sammenhænge.  \r\n\r\n En vurdering af disse forhold må derfor i høj grad basere sig på skøn, som  \r\n\r\n der altid vil kunne sættes spørgsmålstegn ved. Variationerne i sådanne  \r\n\r\n beregninger og skøn vil kunne andrage flre mia kr. Navnlig vedrører en stor  \r\n\r\n del af de samfundsøkonomiske omkostninger - henved 4 af de 4,5 mia. kr. -  \r\n\r\n produktions- og velfærdstab, som der er særlig store teoretiske og praktiske  \r\n\r\n problemer vedat opgøre. </P>  \r\n\r\n<P>På baggrund af Indenrigsministeriets undersøgelse kan Sundhedsministeriet  \r\n\r\n bekræfte, at de samfundsøkonomiske omkostninger ved alkoholforbruget i  \r\n\r\n Danmark under bestemte forudsætninger og betydelig usikkerhed kan opgøres til  \r\n\r\n ca. 6 mia. kr. </P>  \r\n\r\n<P>Den opgørelse, der er refereret i spørgsmålet, når til et resultat i samme  \r\n\r\n størrelsesorden, men er væsentligt anderledes sammensat. Den omfatter i  \r\n\r\n hovedsagen offentlige udgifter, herunder indkomstoverførsler, der ikke er  \r\n\r\n udtryk for samfundsøkonomiske omkostninger. </P>  \r\n\r\n<P>Når de offentlige udgifter bliver flere gange større end efter  \r\n\r\n Indenrigsministeriets beregning, skyldes det navnlig, at de alkoholbetingede  \r\n\r\n behandlingsudgifter i sygehusvæsenet sættes til 3 mia. kr., hvilket er langt  \r\n\r\n højere end i ministeriets beregning, hvor disse udgifter skønnes til ca. 315  \r\n\r\n mio. kr. Ministeriets beregninger bygger på sengedagstal m.m. for patienter  \r\n\r\n med forskellige alkoholrelaterede diagnoser. Disse tal forhøjes skønsmæssigt,  \r\n\r\n fordi også andre diagnoser kan dække over alkoholbetingede lidelser. Begge  \r\n\r\n beregninger må betragtes som meget usikre. </P>  \r\n\r\n<P>Sundhedsministeriet kan således ikke bekræfte den konkrete opgørelse af  \r\n\r\n alkoholforbrugets omkostninger, der henvises i spørgsmålet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/12/1991"
        },
        {
            "displayName": "Accession",
            "displayValue": "199112K00129"
        },
        {
            "displayName": "Entydig dokumentidentifikation",
            "displayValue": "CL002467"
        },
        {
            "displayName": "Dato for førstegangsindlæggelse",
            "displayValue": "03/12/1991"
        },
        {
            "displayName": "Dato for indlæggelse",
            "displayValue": "03/12/1991"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "129"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}