{
    "id": 99918,
    "title": "Forslag til folketingsbeslutning om forbud mod håndkøbssalg af store pakker smertestillende medicin med det formål at forebygge selvmord, selvmordsforsøg og forgiftninger",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 141",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 30. marts 2007 af  \r\n\r\n Elsebeth Gerner Nielsen (RV),  \r\n\r\n Charlotte Fischer  \r\n\r\n (RV) og Marianne Jelved (RV)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n forbud mod håndkøbssalg af store pakker smertestillende medicin med det  \r\n\r\n formål  \r\n\r\n at forebygge selvmord, selvmordsforsøg og forgiftninger  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne opfordrer regeringen til inden den 15. oktober  \r\n\r\n 2007 at fremsætte lovforslag og foretage de nødvendige ændringer i  \r\n\r\n administrative forskrifter, der sikrer, at  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n salg af svag  \r\n\r\n smertestillende håndkøbsmedicin i pakninger med mere end 25 tabletter  \r\n\r\n forbydes,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n salg af mere end én  \r\n\r\n pakke ad gangen forbydes og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n pakninger med mere end  \r\n\r\n 25 tabletter gøres receptpligtige.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Baggrund  \r\n\r\n</P>  \r\n\r\n<P class=\"Tekst9\">  \r\n\r\n Antallet af selvmordsforsøg er generelt faldende i Danmark, men  \r\n\r\n det gælder desværre ikke for børn og unge, hvor antallet af selvmordsforsøg  \r\n\r\n er  \r\n\r\n stigende. Ikke mindst pigerne synes at have meget ondt i livet.  \r\n\r\n</P>  \r\n\r\n<P class=\"Tekst9\">  \r\n\r\n Selvmordsforsøg og selvmordstanker blandt børn og unge er et  \r\n\r\n sygdomstegn, som skal tages meget alvorligt. Noget af det værste, en familie  \r\n\r\n kan blive udsat for, er at miste et barn. At miste et barn, fordi det tager  \r\n\r\n sit  \r\n\r\n eget liv, er ubærligt. Men også for samfundet er det en katastrofe, at alt  \r\n\r\n for  \r\n\r\n mange unge har psykiske problemer. Unge, som har det skidt, har f.eks. svært  \r\n\r\n ved  \r\n\r\n at lære og holde fast i et uddannelsesforløb. Psykiske problemer i barndommen  \r\n\r\n kan føre til vanskeligheder senere i livet.  \r\n\r\n</P>  \r\n\r\n<P class=\"Tekst9\">  \r\n\r\n Der findes ingen lette løsninger på dette problem. Det drejer  \r\n\r\n sig først og fremmest om at skabe et samfund, som giver rum til børn og unge  \r\n\r\n og  \r\n\r\n til deres behov for at have voksne at tale med. Men det drejer sig også om at  \r\n\r\n gøre det svært at tage beslutningen om at forsøge at dø.  \r\n\r\n</P>  \r\n\r\n<P class=\"Tekst9\">  \r\n\r\n Netop med det formål at gøre det sværere at tage beslutningen  \r\n\r\n om at forsøge at dø fremsatte Det Radikale Venstre i folketingsåret 2003-04  \r\n\r\n beslutningsforslag om at forbyde internethjemmesider med selvmordsopskrifter.  \r\n\r\n Der  \r\n\r\n henvises til beslutningsforslag nr. B 130, Forslag til folketingsbeslutning  \r\n\r\n om  \r\n\r\n ændring af straffelovgivningen, Folketingstidende 2003-04, tillæg A side 6193  \r\n\r\n og 6195, tillæg B side 2424 og forhandlingerne side 7139. Baggrunden for  \r\n\r\n forslaget var, at der desværre var eksempler på danske unge, som var døde  \r\n\r\n efter  \r\n\r\n at have fundet opskriften på deres selvmord på en hjemmeside på internettet.  \r\n\r\n Folketingets behandling af beslutningsforslaget om et forbud mod hjemmesider  \r\n\r\n på  \r\n\r\n internettet med selvmordsopskrifter førte til, at et enigt Retsudvalg  \r\n\r\n opfordrede justitsministeren til at bede Straffelovrådet om at vurdere en  \r\n\r\n videregående kriminalisering af opfordringer til at begå selvmord, herunder  \r\n\r\n hvordan et sådant forbud kan gennemføres i dansk lovgivning, og hvilke  \r\n\r\n implikationer det vil få, jf. Retsudvalget beretning af 24. august 2004 over  \r\n\r\n beslutningsforslaget.  \r\n\r\n</P>  \r\n\r\n<P class=\"Tekst9\">  \r\n\r\n Udviklingen viser imidlertid, at der er behov for at iværksætte  \r\n\r\n yderligere tiltag med det formål at forebygge selvmord. Navnlig viser den  \r\n\r\n fortsat voldsomme stigning i antallet af personer, der indlægges på grund af  \r\n\r\n forgiftninger med svage smertestillende lægemidler, at der er behov for et  \r\n\r\n hurtigt politisk initiativ på dette område. På den baggrund fremsætter Det  \r\n\r\n Radikale Venstre nærværende beslutningsforslag.  \r\n\r\n</P>  \r\n\r\n<P class=\"TekstoverskriftVenstreBm\">  \r\n\r\n Forslagets indhold og begrundelse  \r\n\r\n</P>  \r\n\r\n<P class=\"Tekst9\">  \r\n\r\n Det Radikale Venstre foreslår, at der gennemføres et forbud mod  \r\n\r\n håndkøbssalg af svagt smertestillende medicin i pakninger med over 25  \r\n\r\n tabletter. Det skal ligeledes forbydes, at en kunde kan købe mere end én  \r\n\r\n pakke  \r\n\r\n svag smertestillende medicin ad gangen, og pakninger med mere end 25  \r\n\r\n tabletter  \r\n\r\n skal gøres receptpligtige.  \r\n\r\n</P>  \r\n\r\n<P class=\"Tekst9\">  \r\n\r\n Begrundelsen for forslaget er, at unges foretrukne selvmordsmetode  \r\n\r\n er en overdosis smertestillende piller. Det faktum, at det i dag er  \r\n\r\n forholdsvis  \r\n\r\n let at få fat i mange piller, øger risikoen for, dels at selvmordstankerne  \r\n\r\n omsættes til handling, dels at selvmordet lykkes. Som oplyst af indenrigs- og  \r\n\r\n sundhedsministeren i dennes svar af 3. juli 2006 på spørgsmål nr. S 4956  \r\n\r\n stillet af  \r\n\r\n Charlotte Fischer  \r\n\r\n (RV) er  \r\n\r\n indtagelse af 50 stk. svage smertestillende tabletter (med indholdsstofferne  \r\n\r\n paracetamol eller acetylsalicylsyre) tilstrækkeligt til at begå selvmord.  \r\n\r\n</P>  \r\n\r\n<P class=\"Tekst9\">  \r\n\r\n Det Radikale Venstres forslag indgår også i »Forslag til  \r\n\r\n handlingsplan til forebyggelse af selvmordsforsøg og selvmord i Danmark«,  \r\n\r\n Sundhedsstyrelsen,  \r\n\r\n 1998, men er desværre aldrig blevet gennemført i praksis. Det skyldes, at  \r\n\r\n Lægemiddelstyrelsen i 2003 &#150; på trods af anbefalingen i  \r\n\r\n selvmordshandlingsplanen &#150; traf beslutning om, at store pakninger  \r\n\r\n fortsat skal  \r\n\r\n være i håndkøb, dog forbeholdt salg på apotekerne. Vedrørende  \r\n\r\n Lægemiddelstyrelsens  \r\n\r\n overvejelser, der ligger til grund for beslutningen, henvises bl.a. til  \r\n\r\n indenrigs-  \r\n\r\n og sundhedsministerens svar på spørgsmål nr. S 285, folketingsåret 2004-05,  \r\n\r\n 1.  \r\n\r\n samling, stillet af Tove Videbæk (KD).  \r\n\r\n</P>  \r\n\r\n<P class=\"Tekst9\">  \r\n\r\n Formanden for den arbejdsgruppe i Sundhedsstyrelsen, som i 1998  \r\n\r\n afgav »Forslag til handlingsplan til forebyggelse af selvmordsforsøg og  \r\n\r\n selvmord i Danmark«, overlæge og selvmordsforsker Merete Nordentoft,  \r\n\r\n henvendte  \r\n\r\n sig på baggrund af Lægemiddelstyrelsens beslutning om ikke at følge  \r\n\r\n arbejdsgruppens anbefaling til Folketingets Sundhedsudvalg, jf.  \r\n\r\n Sundhedsudvalget, alm. del &#150; bilag 63, folketingsåret 2003-04.  \r\n\r\n</P>  \r\n\r\n<P class=\"Tekst9\">  \r\n\r\n I sin henvendelse til udvalget skriver hun bl.a. om  \r\n\r\n Lægemiddelstyrelsens argumenter imod at gøre de store pakninger  \r\n\r\n receptpligtige,  \r\n\r\n at det er korrekt, at svage smertestillende midler generelt er meget sikre  \r\n\r\n ved  \r\n\r\n normal brug. Intentionen bag anbefalingen var imidlertid ikke at påvirke  \r\n\r\n dette  \r\n\r\n almindelige forbrug. Det skal fortsat være muligt at købe tabletter til  \r\n\r\n almindeligt brug både på apoteker, i supermarkeder m.v., og kroniske  \r\n\r\n smertepatienter  \r\n\r\n skal fortsat kunne få store pakningsstørrelser, men det skal være på recept,  \r\n\r\n hvilket det allerede i dag er for størstedelens vedkommende, idet de ellers  \r\n\r\n ikke kan opnå tilskud. Merete Nordentoft skriver også, at arbejdsgruppens  \r\n\r\n anbefaling svarer til reglerne i bl.a. Finland, Norge, Storbritannien og  \r\n\r\n Schweiz, ligesom hun anfører, at der ikke er videnskabelig evidens for at  \r\n\r\n antage,  \r\n\r\n at misbruget flyttes til andre, mere farlige lægemidler. Tværtimod har  \r\n\r\n tidligere restriktioner i Danmark ført til et fald i forgiftninger og  \r\n\r\n selvmordsdødelighed uden tilsvarende stigning i brug af andre metoder.  \r\n\r\n</P>  \r\n\r\n<P class=\"Tekst9\">  \r\n\r\n Merete Nordentoft er også uenig i Lægemiddelstyrelsens argument  \r\n\r\n om, at der er få selvmord blandt unge begået med svage smertestillende  \r\n\r\n midler.  \r\n\r\n Hun skriver, at der årligt er ca. 30-35 dødsfald ved forgiftning med svage  \r\n\r\n smertestillende midler, og at der hertil skal lægges et mørketal. Der er  \r\n\r\n årligt  \r\n\r\n ca. 100 selvmord, hvor det ikke er oplyst, hvilket lægemiddel der er årsag  \r\n\r\n til  \r\n\r\n dødsfaldet. En del dødsfald kan ifølge Merete Nordentoft forebygges ved  \r\n\r\n begrænsninger af pakningsstørrelsen, idet mange selvmordsforsøg foretages  \r\n\r\n impulsivt. Endelig skriver hun, at der har været en stigning i antallet af  \r\n\r\n indlagte med forgiftninger med svage smertestillende midler frem til 2001.  \r\n\r\n Langt hovedparten af disse forgiftninger skyldes selvmordsforsøg. På grund af  \r\n\r\n den forbedrede medicinske behandling over hele landet har dette dog ikke  \r\n\r\n resulteret i en lige så stærk stigning i antallet af dødsfald.  \r\n\r\n</P>  \r\n\r\n<P class=\"Tekst9\">  \r\n\r\n Merete Nordentoft afviser i øvrigt, at der ikke skulle være  \r\n\r\n noget entydigt billede af, at der kan opnås en sikkerhedsmæssig fordel ved at  \r\n\r\n gøre de store pakninger receptpligtige. Hun henviser bl.a. til, at engelske  \r\n\r\n erfaringer tyder på, at det er muligt yderligere at nedbringe antallet af  \r\n\r\n selvmord og alvorligere selvmordsforsøg ved at indføre begrænsninger af  \r\n\r\n pakningsstørrelsen for svage smertestillende midler.  \r\n\r\n</P>  \r\n\r\n<P class=\"Tekst9\">  \r\n\r\n Merete Nordentoft har rettet fornyet henvendelse i maj 2006 til  \r\n\r\n bl.a.  \r\n\r\n Charlotte Fischer  \r\n\r\n (RV) og påpeget, at  \r\n\r\n udviklingen i antallet af forgiftninger med svage smertestillende lægemidler  \r\n\r\n er  \r\n\r\n fortsat stigende, jf. spørgsmål nr. S 4954 stillet af  \r\n\r\n Charlotte  \r\n\r\n Fischer  \r\n\r\n den 17. maj 2006.  \r\n\r\n</P>  \r\n\r\n<P class=\"Tekst9\">  \r\n\r\n Ministeren bekræfter med sit svar af 22. december 2006 på  \r\n\r\n spørgsmål S 4954, at det er korrekt, at der ikke alene er tale om en voldsom  \r\n\r\n stigning over en længere periode, men at stigningens synes at fortsætte.  \r\n\r\n Således er antallet af indlæggelser på grund  \r\n\r\n af forgiftninger med svage smertestillende lægemidler steget fra 1.011  \r\n\r\n personer  \r\n\r\n i 1997 til 2.187 personer i 2004, svarende til en stigning på 116 pct. Alene  \r\n\r\n fra 2003 til 2004 er der tale om en stigning fra 1.982 til 2.187 personer,  \r\n\r\n svarende til en stigning på 10 pct. Disse tal taler efter Det Radikale  \r\n\r\n Venstres  \r\n\r\n opfattelse for sig selv. Det er påkrævet at sætte ind nu og få brudt denne  \r\n\r\n mangeårige kedelige udvikling.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Elsebeth  \r\n\r\n Gerner Nielsen  \r\n\r\n</B>  \r\n\r\n (RV):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om forbud mod håndkøbssalg af store pakker  \r\n\r\n smertestillende  \r\n\r\n medicin med det formål at forebygge selvmord, selvmordsforsøg og  \r\n\r\n forgiftninger.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 141).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n<P class=\"MsoEndnoteText\" style='mso-prop-change:ftlabn 20070328T1545'>  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 141",
            "stateLabel": "Bortfaldet",
            "references": [
                {
                    "shortName": "2006/1 BSF 141",
                    "title": "Forslag til folketingsbeslutning om forbud mod håndkøbssalg af store pakker smertestillende medicin med det formål at forebygge selvmord, selvmordsforsøg og forgiftninger",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99918,
                    "eliUri": "/eli/ft/20061BB00141",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b141/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "30/03/2007"
        },
        {
            "displayName": "Accession",
            "displayValue": "20061BB00141"
        },
        {
            "displayName": "Entydig dokumentidentifikation",
            "displayValue": "AX009275"
        },
        {
            "displayName": "Dato for førstegangsindlæggelse",
            "displayValue": "30/03/2007"
        },
        {
            "displayName": "Dato for indlæggelse",
            "displayValue": "30/03/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "141"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}