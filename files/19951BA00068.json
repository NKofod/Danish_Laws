{
    "id": 106671,
    "title": "1995 BSF 68   FORSLAG TIL FOLKETINGSBESLUTNING OM OPRETTELSE AF ET CENTER FOR   BØRNELITTERATUR ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 68",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 68 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af et center for  \r\n\r\n børnelitteratur </P>  \r\n\r\n<P></P>  \r\n\r\n<P>Fremsat af Bent Hindrup Andersen (EL) Jette Gottlieb (EL) Søren  \r\n\r\n Søndergaard (EL) </P>  \r\n\r\n<P></P>  \r\n\r\n<P>den 9. januar 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til inden udgangen af </P>  \r\n\r\n<P>folketingsåret 1995-96 at etablere et center for børnelitteratur, </P>  \r\n\r\n<P>som skal styrke forskningen, formidlingen og dokumentationen </P>  \r\n\r\n<P>vedrørende børnelitteratur. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Med det formål at skabe de bedst mulige vilkår for produktion og  \r\n\r\n formidling af litteratur til børn og unge og dermed for styrkelse af børns og  \r\n\r\n unges læsning i bredeste forstand foreslås oprettet et center for  \r\n\r\n børnelitteratur ved Danmarks Lærerhøjskole. </P>  \r\n\r\n<P>En række undersøgelser samt læreres og skole- og børnebibliotekarers  \r\n\r\n erfaringer peger på, at mange børn læser dårligere og i mindre omfang end  \r\n\r\n tidligere. Den danske forskning på området er imidlertid begrænset. </P>  \r\n\r\n<P>I en verden med flere og flere medieteknologiske tilbud også til børn og  \r\n\r\n unge, bl.a. tv, video og edb, har læsningen, herunder læsning af bøger og  \r\n\r\n aviser, stor betydning både i uddannelsesmæssig sammenhæng og også i fritiden  \r\n\r\n for, at børn og unge kan vokse op som borgere i et demokratisk samfund. </P>  \r\n\r\n<P>Det er derfor vigtigt, at alle, som arbejder med børne- og  \r\n\r\n ungdomslitteratur, dvs. pædagoger, lærere, skolebibliotekarer og  \r\n\r\n børnebibliotekarer, og også forfattere og forlæggere kan indhente relevant  \r\n\r\n information om børnelitteratur og børns læsning samt støtte sig til  \r\n\r\n forskningen på området. </P>  \r\n\r\n<P>Som det eneste land i Norden og et af de få lande i Europa har Danmark  \r\n\r\n ikke et center for børnelitteratur, et center, som i sidste ende vil komme  \r\n\r\n børn og unge til gode gennem bøger og formidling. </P>  \r\n\r\n<P>Centret foreslås placeret på Danmarks Lærerhøjskole, fordi man her har en  \r\n\r\n stor samling af børnelitteratur og faglitteratur samt den overvejende del af  \r\n\r\n den begrænsede forskning på området. På Lærerhøjskolen forskes der også i  \r\n\r\n bredeste forstand i læsning. </P>  \r\n\r\n<P>Centret tænkes placeret som det koordinerende led i et netværk omfattende  \r\n\r\n andre institutioner, som tilbyder uddannelse, hvori indgår børnelitteratur,  \r\n\r\n f.eks. Danmarks Biblioteksskole, enkelte universiteter og seminarierne. </P>  \r\n\r\n<P>Der tænkes udpeget en bestyrelse og et repræsentantskab, som fastlægger  \r\n\r\n rammerne og opgaverne for centrets arbejde. Dette arbejde skal bl.a. omfatte  \r\n\r\n fortsat opbygning af en komplet samling af dansk børnelitteratur, en  \r\n\r\n omfattende samling af dansk og udenlandsk teoretisk litteratur om børn,  \r\n\r\n litteratur og læsning og samlinger af den vigtigste del af den udenlandske  \r\n\r\n børnelitteratur på originalsproget samt dansk børnelitteratur oversat til  \r\n\r\n andre sprog. Dertil kommer tidsskrifter m.v. </P>  \r\n\r\n<P>Centerbestyrelsens medlemmer kan udpeges af bl.a. Danmarks Lærerhøjskole,  \r\n\r\n Danmarks Biblioteksskole, Dansk Forfatterforening, Kulturministeriet og  \r\n\r\n Undervisningsministeriet. Repræsentanskabets medlemmer kan udpeges af  \r\n\r\n institutioner og organisationer, som arbejder med børnelitteratur. </P>  \r\n\r\n<P>Det forudsættes, at der ansættes 3-4 forskere og bibliotekarer, f.eks. to  \r\n\r\n af hver personalekategori, samt administrativ hjælp. Dertil kommer midler til  \r\n\r\n indkøb, udstillingsvirksomhed m.v. I alt skønnes beslutningsforslaget at  \r\n\r\n betyde en udgift på 1,5-2 mio. kr. </P>  \r\n\r\n<P>Centret kan herudover modtage særskilte bevillinger fra fonde m.v. og løse  \r\n\r\n opgaver for andre institutioner. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/01/1996"
        },
        {
            "displayName": "Accession",
            "displayValue": "19951BA00068"
        },
        {
            "displayName": "Entydig dokumentidentifikation",
            "displayValue": "CL000068"
        },
        {
            "displayName": "Dato for førstegangsindlæggelse",
            "displayValue": "09/01/1996"
        },
        {
            "displayName": "Dato for indlæggelse",
            "displayValue": "09/01/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "68"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}