{
    "id": 78724,
    "title": "Cirkulære til samtlige til eksport af kød, slagteaffald og kødvarer autoriserede virksomheder samt dyrlægerne ved disse (Ændring af kødkontrollovgivningen i USA) ",
    "documentTypeId": "140",
    "isSagsforlobPeriodValid": false,
    "shortName": "CIR1H nr 13025 af 02/04/1968",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære til samtlige til eksport af kød,  \r\n\r\n slagteaffald og kødvarer autoriserede virksomheder samt dyrlægerne ved disse  \r\n\r\n (Ændring af kødkontrollovgivningen i USA) </H1>  \r\n\r\n<P></P>  \r\n\r\n<BR>  \r\n\r\n<P>Fra Dr. R.K. Somers, Consumer and Marketing Service, Washington D.C. har  \r\n\r\n undertegnede modtaget et brev, hvorved man gør nærmere rede for den ændring,  \r\n\r\n der er sket i den amerikanske kødkontrollovgivning ved vedtagelsen af en ny  \r\n\r\n lov af 15. december 1967 kaldt &#187;The Wholesome Meat Act&#171;. Ved denne  \r\n\r\n lov ændres betingelserne for import af kød og kødprodukter således, at det  \r\n\r\n kræves, at såvel kødkontrollen som bygninger, inventar og alle lovens øvrige  \r\n\r\n betingelser for kødvirksomheder i U.S.A. er gældende umiddelbart for  \r\n\r\n udenlandske virksomheder, der eksporterer til U.S.A. </P>  \r\n\r\n<P>Det er på denne baggrund, man må betragte de gennem det sidste par år  \r\n\r\n fremsatte amerikanske krav til danske eksportvirksomheder. </P>  \r\n\r\n<P>I marts måned d.å. har en del danske virksomheder været besøgt af Dr.  \r\n\r\n J.Mathews, og veterinærdirektoratet, Slagteriernes Forskningsinstitut og  \r\n\r\n Slagteri- og Konserves Laboratoriet har haft lejlighed til nærmere at  \r\n\r\n diskutere de amerikanske krav med Dr. Mathews samt til i øvrigt efter hans  \r\n\r\n besøg på virksomhederne at få et mundtligt referat af hans hovedindtryk af  \r\n\r\n virksomhederne. </P>  \r\n\r\n<P>Dr. Mathews har herved gjort opmærksom på, </P>  \r\n\r\n<UL CLASS=PLAIN-LIST>  \r\n\r\n<LI>1) at varmtvandsproblemet kommer i første række. </LI>  \r\n\r\n</UL>  \r\n\r\n<P>Det amerikanske krav om 82 grader varmt vand i forbindelse med spulehaner  \r\n\r\n og spuleslanger indskrænker sig til slagtelinien, dyrlægekontrollen,  \r\n\r\n efterkontrolpladsen samt destruktionsrummet på slagterierne/slagtehusene. Der  \r\n\r\n skal findes termometer ved tappestederne. For så vidt angår andre  \r\n\r\n arbejdslokaler lyder kravet på tilstrækkeligt varmt vand, spulehaner og  \r\n\r\n spuleslanger for såvel varmt som koldt vand. Der er ikke fastsat nogen  \r\n\r\n temperatur for det varme vand, men det er Dr. Mathews's indtryk, at  \r\n\r\n varmtvandsforsyningen i almindelighed er utilstrækkelig, og han gjorde  \r\n\r\n opmærksom på, at han fremtidig ville se sig nødsaget til at kræve  \r\n\r\n virksomheder, hvis varmtvandsforsyning fandtes utilstrækkelig, slettet af  \r\n\r\n listen over autoriserede eksportvirksomheder. </P>  \r\n\r\n<UL CLASS=PLAIN-LIST>  \r\n\r\n<LI>2) at ikke-håndtjente håndvaske kun er krævet i stikkesti, på  \r\n\r\n slagtelinien, ved dyrlægekontrollen (herunder efterkontrollen) samt ved  \r\n\r\n hurtighakkere. Ved slagtelinien og dyrlægekontrollen skal der endvidere være  \r\n\r\n sterilisationsudstyr (mindst 82 grader varmt vand). De af Slagteriernes  \r\n\r\n Forskningsinstitut fremsatte forslag til ikke-håndbetjente håndvaske er alle  \r\n\r\n godkendt af Dr. Mathews, </LI>  \r\n\r\n<LI>3) at plasticposer til kasserede kroppe og kroppe til efterkontrol  ikke  \r\n\r\n kan godkendes. Kasserede kroppe skal straks fjernes fra transportsystemet og  \r\n\r\n bringes til destruktionsrummet, hvor de skal overbruses med kreolinopløsning,  \r\n\r\n medens kroppe, der skal efterkontrolleres, på grund af lidelser, som kan  \r\n\r\n medføre kontamination af de godkendte kroppe (åbne abscesser, pyæmi, mistanke  \r\n\r\n om septikæmi o.lign.), skal føres ud på et vigespor og der holde en sådan  \r\n\r\n afstand, at de ikke kan kontaminere hinanden. Disse krav bryder med  \r\n\r\n baconregulativets bestemmelser, og Forskningsinstituttet vil efter  \r\n\r\n forhandling med bl.a. baconkontrollen og veterinærdirektoratet udarbejde  \r\n\r\n forslag til en løsning af problemet. </LI>  \r\n\r\n<LI>4) at træinventar ikke er tilladt, herunder skafter på kødskovle,  \r\n\r\n kødgrebe m.v., samt dørkarme, overalt hvor uemballerede varer føres igennem  \r\n\r\n en døråbning. Døråbninger til kølerum og mellem arbejdslokaler samt ved  \r\n\r\n ekspeditioner skal i øvrigt være mindst 4 1/2 fod brede (ca. 1,40 m), hvilket  \r\n\r\n bedes taget i betragtning ved ombygning. Træ er tilladt som skæreplanker, men  \r\n\r\n kun når de er udført i et stykke træ, og desuden som presseplanker ved  \r\n\r\n saltning. </LI>  \r\n\r\n<LI>5) at beholdere til påfyldning af destruktionsaffald skal være særligt  \r\n\r\n mærkede, så man sikrer sig, at de kun anvendes til destruktionsaffald, samt  \r\n\r\n at de i øvrigt skal holdes rene og rustfri. </LI>  \r\n\r\n</UL>  \r\n\r\n<P>Dr. Mathews gjorde i øvrigt opmærksom på, at det er hans indtryk, at  \r\n\r\n kreaturslagtning her i landet ikke udføres på en hygiejnisk tilfredsstillende  \r\n\r\n måde. Arbejdstøjet var ofte meget snavset, værktøj anbringes på gulv eller  \r\n\r\n for knives vedkommende holdes fast i armhulen, under slagtning pjaskes  \r\n\r\n kroppene gang på gang til med vand, der spules gulv under slagtningen, så  \r\n\r\n gulvvand sprøjter op på kroppene. Endvidere er det påtalt, at containere og  \r\n\r\n andre beholdere (slagterikasser, dritler, tønder), som har været  \r\n\r\n transporteret med vogn, bane og ofte har været i kontakt med andre  \r\n\r\n forsendelser eller gade og vej, ikke må bringes ind på virksomhederne i  \r\n\r\n lokaler, hvor uemballerede varer forefindes, men skal tømmes over i  \r\n\r\n virksomhedernes egne beholdere straks ved modtagelsen. Desuden har Dr.  \r\n\r\n Mathews bemærket, at krydderirum ofte er anbragt langt fra arbejdslokalerne,  \r\n\r\n og er lokaler, som man gennemgående ikke yder tilstrækkelig opmærksomhed med  \r\n\r\n hensyn til indretning, vedligeholdelse, renholdelse samt almindelig orden.  \r\n\r\n</P>  \r\n\r\n<P>Endelig udtalte Dr. Mathews, at det i henhold til amerikanske bestemmelser  \r\n\r\n er forlangt, at konservesdåser enten udskylles med vand eller udblæses med  \r\n\r\n luft umiddelbart før fyldningen, og at han måtte fastholde dette krav, selvom  \r\n\r\n han godt var klar over, at de danske dåsefabrikker leverede betydeligt renere  \r\n\r\n dåser end amerikanske dåsefabrikker. </P>  \r\n\r\n<P>I øvrigt nævnte Dr. Mathews, at enkelte af de slagterier, han havde set,  \r\n\r\n måtte påregne krav fra amerikansk side om, at de slettes af listen over  \r\n\r\n eksportvirksomheder, medmindre der foretages sådanne vedligeholdelsesarbejder  \r\n\r\n og ombygninger, at de opfylder almindelige hygiejniske krav. </P>  \r\n\r\n<P>Det pålægges herefter virksomhedernes ledelse at drage omsorg for, at de  \r\n\r\n her nævnte samt de i øvrigt ved cirkulære af 5/2 d.å. (K.K.510-1968) påtalte  \r\n\r\n forhold (se dog bemærkningerne under pkt. 3) bringes i orden samt dyrlægerne  \r\n\r\n at påse, at det sker, og i modsat fald indberette manglerne til vedkommende  \r\n\r\n veterinærinspektør. </P>  \r\n\r\n<P>P.V.V. </P>  \r\n\r\n<P>V. E. Albertsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Historiskmarkeret fordi indholdet er uaktuelt/forældet."
    ],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19681302509"
        },
        {
            "displayName": "Entydig dokumentidentifikation",
            "displayValue": "CM037934"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/05/2017"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13025"
        },
        {
            "displayName": "År for udstedelse",
            "displayValue": "1968"
        },
        {
            "displayName": "Dato for underskrift",
            "displayValue": "02/04/1968"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "KK 1644-1968"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}