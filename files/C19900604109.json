{
    "id": 56357,
    "title": "Cirkulære om overenskomst for deltidsansatte tandlæger ved tandlægehøjskolerne (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6041 af 15/01/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overenskomst for deltidsansatte  \r\n\r\n tandlæger ved tandlægehøjskolerne (* 1) </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Finansministeriet og Dansk Tandlægeforening har  \r\n\r\n indgået vedlagte overenskomst af 3. januar 1990, der træder i stedet for  \r\n\r\n overenskomsten af 9. oktober 1987. </P>  \r\n\r\n<P>Ændringer i forhold til de hidtidige bestemmelser er markeret med streger  \r\n\r\n i margenen. </P>  \r\n\r\n<P>Finansministeriet og en række organisationer på akademikerområdet,  \r\n\r\n herunder Dansk Tandlægeforening, har i tilslutning til overenskomsterne  \r\n\r\n indgået et protokollat, som udsendes særskilt. Dette protokollat  \r\n\r\n (AC-fællesprotokollatet) supplerer de enkelte overenskomster. </P>  \r\n\r\n<P CLASS=PUNKT> <B>2.</B> Vedrørende <B>opslag af stillinger</B> henvises til  \r\n\r\n kap. 17, pkt. 35, i Personaleadministrativ Vejledning (PAV). </P>  \r\n\r\n<P>Det henstilles til tandlægehøjskolerne, at der ved opslag af stillinger  \r\n\r\n gives en nærmere beskrivelse af det til stillingen knyttede arbejds- og  \r\n\r\n ansvarsområde i tilfælde, hvor stillingsbetegnelsen i sig selv ikke giver  \r\n\r\n tilstrækkelig oplysning herom. </P>  \r\n\r\n<P CLASS=PUNKT> <B>3.</B> Det henstilles til tandlægehøjskolerne, at der i  \r\n\r\n forbindelse med en  <B>ansættelse</B> i henhold til overenskomsten gives  \r\n\r\n hurtig meddelelse herom til Dansk Tandlægeforening. </P>  \r\n\r\n<P CLASS=PUNKT> <B>4.</B> Kan en ansat i en længere periode ikke varetage sin  \r\n\r\n stilling, f.eks. på grund af tjenestefrihed uden løn, sygdom eller  \r\n\r\n barselorlov, og skønner tandlægehøjskolen, at fraværet vil give anledning til  \r\n\r\n merarbejde af betydeligt omfang, henstilles det til tandlægehøjskolen at  \r\n\r\n overveje at ansætte <B>vikar</B> fremfor at yde godtgørelse for merarbejde i  \r\n\r\n henhold til merarbejdsaftalen. </P>  \r\n\r\n<P CLASS=PUNKT> <B>5.</B> Det henstilles til tandlægehøjskolerne, at </P>  \r\n\r\n<UL CLASS=PLAIN-LIST>  \r\n\r\n<LI>1) <B>personalereduktioner</B> , der agtes gennemført i forbindelse med  \r\n\r\n større rationaliseringsforanstaltninger og omlægning af tandlægehøjskolerne,  \r\n\r\n samt </LI>  \r\n\r\n<LI>2) <B>strukturrationaliseringer</B> , der berører de ansatte, </LI>  \r\n\r\n</UL>  \r\n\r\n<P>drøftes mellem vedkommende tandlægehøjskole og repræsentanter for de  \r\n\r\n berørte faglige organisationer, forinden de pågældende foranstaltninger  \r\n\r\n besluttes og iværksættes. Der henvises til Finansministeriets cirkulære af  \r\n\r\n 21. november 1979 om samarbejde og samarbejdsudvalg i statens virksomheder og  \r\n\r\n institutioner (jf. PAV, kap. 7). </P>  \r\n\r\n<P CLASS=PUNKT> <B>6.</B> Det henstilles til tandlægehøjskolerne, at ansatte,  \r\n\r\n der er blevet afskediget på grund af sygdom,  <B>genansættes</B> , når de  \r\n\r\n pågældende på ny er blevet tjenstdygtige, og forholdene i øvrigt tillader  \r\n\r\n det. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1. Overenskomstens område </P>  \r\n\r\n<P CLASS=PUNKT> <B>7.</B> Vedrørende <B>ansættelsesformer</B> for ansættelse  \r\n\r\n i statens tjeneste henvises til cirkulæreskrivelse nr. 35 af 26. februar 1973  \r\n\r\n (se PAV, kap. 2). </P>  \r\n\r\n<P CLASS=PUNKT> <B>8.</B> Opmærksomheden henledes på § 1, stk. 3, hvorefter  \r\n\r\n tandlægehøjskolerne forpligter sig til fortrinsvis at antage tandlæger, der  \r\n\r\n er forsikret mod arbejdsløshed. </P>  \r\n\r\n<P CLASS=PUNKT> <B>9.</B> Ved ansættelse af vikarer og konstituerede bør det  \r\n\r\n så vidt muligt tilkendegives den ansatte, til hvilket tidspunkt, ansættelsen  \r\n\r\n forventes at ophøre. Det forventede tidspunkt for ansættelsens ophør bør  \r\n\r\n endvidere så vidt muligt fremgå af ansættelsesbrevet. </P>  \r\n\r\n<P CLASS=PUNKT> <B>10.</B> Opmærksomheden henledes på, at funktionærlovens  \r\n\r\n regler om opsigelse (jf. lovens § 2) også omfatter vikarer og konstituerede.  \r\n\r\n</P>  \r\n\r\n<P>Til § 6. Udbetaling af løn og indbetaling af pensionsbidrag </P>  \r\n\r\n<P CLASS=PUNKT> <B>11.</B> Til ansatte kan der alene udbetales løn i henhold  \r\n\r\n til overenskomsten med fradrag af eget pensionsbidrag. </P>  \r\n\r\n<P>Til § 8. Arbejdstid </P>  \r\n\r\n<P CLASS=PUNKT> <B>12.</B> For så vidt angår  <B>pauser</B> , der medregnes i  \r\n\r\n arbejdstiden, præciseres, </P>  \r\n\r\n<P>at den ansatte ikke kan forlade arbejdsstedet i sådanne pauser, </P>  \r\n\r\n<P>at den ansatte i pausen er til rådighed for arbejdsgiveren, samt </P>  \r\n\r\n<P>at der ikke sker ændring i gældende regler om pausernes omfang. </P>  \r\n\r\n<P>Til §§ 15-18. Tjenestefrihed </P>  \r\n\r\n<P CLASS=PUNKT> <B>13.</B> Bestemmelser om tjenestefrihed for deltagelse i  \r\n\r\n kursus eller anden form for <B>efteruddannelse</B> findes i Ministeriet for  \r\n\r\n Statens Lønnings- og Pensionsvæsens cirkulære af 23. juni 1971 (se PAV, kap.  \r\n\r\n 28). </P>  \r\n\r\n<P CLASS=PUNKT> <B>14.</B> Bestemmelser om frihed til varetagelse af  \r\n\r\n<B>borgerligt ombud</B> er fastsat i Finansministeriets bekendtgørelse nr.  \r\n\r\n 536 af 25. november 1985, jf. Finansministeriets cirkulære af samme dato (se  \r\n\r\n PAV, kap. 28). </P>  \r\n\r\n<P CLASS=PUNKT> <B>15.</B> Finansministeriet henstiller, at der vises  \r\n\r\n imødekommenhed over for ansøgninger om tjenestefrihed uden løn til ansatte,  \r\n\r\n hvis ægtefælle eller samlever rejser til udlandet i forbindelse med  \r\n\r\n systemeksport eller lignende. </P>  \r\n\r\n<P>Ikrafttræden </P>  \r\n\r\n<P CLASS=PUNKT> <B>16.</B> Cirkulæret har virkning fra 1. april 1989.  \r\n\r\n Samtidig ophæves cirkulære af 13. oktober 1987 (LP.nr. 113/87) om  \r\n\r\n overenskomst for deltidsansatte tandlæger ved tandlægehøjskolerne. </P>  \r\n\r\n<P>Finansministeriet, </P>  \r\n\r\n<P>Administrations- og </P>  \r\n\r\n<P>Personaledepartementet, </P>  \r\n\r\n<P>den 15. januar 1990 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Niels-Erik Dolnæs </P>  \r\n\r\n<P>OVERENSKOMST </P>  \r\n\r\n<P>FOR DELTIDSANSATTE TANDLÆGER </P>  \r\n\r\n<P>VED TANDLÆGEHØJSKOLERNE </P>  \r\n\r\n<P>Overenskomstens område </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Overenskomsten omfatter deltidsansatte tandlæger  \r\n\r\n ved tandlægehøjskolerne, der ansættes i statens tjeneste. </P>  \r\n\r\n<P CLASS=STK> <I>Stk. 2. </I> Overenskomsten omfatter ikke </P>  \r\n\r\n<UL CLASS=PLAIN-LIST>  \r\n\r\n<LI>1) tjenestemænd, </LI>  \r\n\r\n<LI>2) pensionerede tjenestemænd fra </LI>  \r\n\r\n<LI>a) staten, folkeskolen, folkekirken, </LI>  \r\n\r\n<LI>b) kommuner, </LI>  \r\n\r\n<LI>c) statsfinansierede virksomheder, </LI>  \r\n\r\n<LI>d) koncessionerede virksomheder, </LI>  \r\n\r\n<LI>3) andre pensionerede, der får understøttelse eller egenpension fra en  \r\n\r\n pensionsordning, som det offentlige har ydet tilskud til, og </LI>  \r\n\r\n<LI>4) personer, der er fyldt 70 år. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Tandlægehøjskolerne forpligter sig til  \r\n\r\n fortrinsvis at antage tandlæger, som er forsikret mod arbejdsløshed. </P>  \r\n\r\n<P CLASS=STK> <I>Stk. 4. </I> Stillingerne besættes - bortset fra vikariater  \r\n\r\n - efter forudgående opslag. </P>  \r\n\r\n<P CLASS=STK> <I>Stk. 5. </I> Ved ansættelsen udleveres til tandlægen det  \r\n\r\n ansættelsesbrev, der indgår som bilag til denne overenskomst, og hvori  \r\n\r\n tiltrædelsesdatoen, stillingsbetegnelsen og det ugentlige antal arbejdstimer  \r\n\r\n og disses fordeling på ugedagene anføres. Endvidere udleveres et eksemplar af  \r\n\r\n nærværende overenskomst. En genpart af ansættelsesbrevet tilstilles  \r\n\r\n tandlægeforeningen. </P>  \r\n\r\n<P>Ansættelsesperioder </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ansættelse af tandlæger i deltidsstillinger sker  \r\n\r\n for en periode af 2 år med adgang til forlængelse for en ny periode på 2 år.  \r\n\r\n Efter den anden periodes udløb, respektive efter i alt 4 års beskæftigelse,  \r\n\r\n finder videre ansættelse sted uden tidsbegrænsning, dog længst indtil det  \r\n\r\n fyldte 70. år. </P>  \r\n\r\n<P CLASS=STK> <I>Stk. 2. </I> Ansættelse i deltidsstilling som  \r\n\r\n afdelingstandlæge sker dog for en periode af 3 år. Efter udløbet af denne  \r\n\r\n ansættelsesperiode finder videre ansættelse i deltidsstilling som  \r\n\r\n afdelingstandlæge sted uden tidsbegrænsning, dog længst indtil det fyldte 70.  \r\n\r\n år. </P>  \r\n\r\n<P CLASS=STK> <I>Stk. 3. </I> Senest 3 måneder før udløbet af de i stk. 1 og  \r\n\r\n 2 omhandlede ansættelsesperioder giver tandlægehøjskolen tandlægen skriftlig  \r\n\r\n meddelelse om, hvorvidt ansættelsen kan forlænges eller af tandlægehøjskolen  \r\n\r\n ønskes bragt til ophør ved periodens udløb. </P>  \r\n\r\n<P>Løn mv. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Den pensionsgivende grundløn for deltidsansatte  \r\n\r\n tandlæger på normal kontrakt (jf. § 8 og § 9) udgør følgende årlige beløb:  \r\n\r\n</P>  \r\n\r\n<PRE>  \r\n\r\n                          Pr. 1/4 1989  \r\n\r\n                          og 1/4 1990  \r\n\r\n -------------------------------------  \r\n\r\n Afdelingstandlæger     174.576,19 kr.  \r\n\r\n Kliniske lærere        137.614,53 kr.  \r\n\r\n Stk. 2. Der ydes ud over grundlønnen et pensionsgivende tillæg, der  \r\n\r\n    udgør følgende årlige beløb:  \r\n\r\n                          Pr. 1/4 1989  \r\n\r\n                          og 1/4 1990  \r\n\r\n -------------------------------------  \r\n\r\n Afdelingstandlæger       1.336,96 kr.  \r\n\r\n Kliniske lærere          1.820,76 kr.  \r\n\r\n</PRE>  \r\n\r\n<P CLASS=STK> <I>Stk. 3. </I> For hver dags ferietjeneste af 4 timer betales  \r\n\r\n 1/192 af normallønnen efter stk. 1 og 2. </P>  \r\n\r\n<P CLASS=STK> <I>Stk. 4. </I> Tandlæger, som ansættes med et mindre ugentligt  \r\n\r\n timetal end det i § 8, stk. 1 fastsatte, aflønnes med en i forhold til det  \r\n\r\n ugentlige timetal fastsat del af den i stk. 1 nævnte årsløn. </P>  \r\n\r\n<P CLASS=STK> <I>Stk. 5. </I> Tandlæger, der gennemgår de organiserede  \r\n\r\n klinisk teoretiske videreuddannelser i henholdsvis ortodonti og  \r\n\r\n hospitalsodontologi, aflønnes med en pensionsgivende grundløn, der udgør  \r\n\r\n følgende </P>  \r\n\r\n<PRE>  \r\n\r\n    årlige beløb:  \r\n\r\n        Pr. 1/4 1989  \r\n\r\n        og 1/4 1990  \r\n\r\n      --------------  \r\n\r\n      105.826,44 kr.  \r\n\r\n</PRE>  \r\n\r\n<P CLASS=STK> <I>Stk. 6. </I> Ved fratræden efter mindre end 2 års ansættelse  \r\n\r\n foretages en omregning fra årsløn til dagløn. Ved fratræden efter mere end 2  \r\n\r\n års ansættelse foretages omregning af lønnen for tiden fra sidste årsdag for  \r\n\r\n ansættelsen til fratrædelsesdagen. Løndifferencen reguleres ved udbetaling  \r\n\r\n til eller tilbagebetaling fra tandlægen. </P>  \r\n\r\n<P>Procentregulering </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den samlede faste løn i henhold til denne  \r\n\r\n overenskomst mv. forhøjes pr. 1. april 1989 med 17,2091 pct. og pr. 1. april  \r\n\r\n 1990 med 18,0695 pct. </P>  \r\n\r\n<P CLASS=STK> <I>Stk. 2. </I> Pr. 1. april 1990 foretages desuden eventuel  \r\n\r\n ekstraordinær lønregulering af den aktuelle løn i overensstemmelse med  \r\n\r\n reguleringsordningen i det protokollat, der er indgået i tilknytning til  \r\n\r\n overenskomsten. </P>  \r\n\r\n<P>Pension </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Som bidrag til den ansattes pensionering betaler  \r\n\r\n tandlægehøjskolen indtil udgangen af den måned, hvori den pågældende fylder  \r\n\r\n 70 år, 1,8 pct. (fra 1. april 1990 3,0 pct.) af grundlønnen og det  \r\n\r\n pensionsgivende tillæg og procentregulering heraf. Endvidere tilbageholder  \r\n\r\n tandlægehøjskolen indtil samme tidspunkt i den ansattes løn et beløb på 0,9  \r\n\r\n pct. (fra 1. april 1990 1,5 pct.) af den samme løn. </P>  \r\n\r\n<P>Pensionsbidragene indbetales af tandlægehøjskolen efter anvisning fra  \r\n\r\n tandlægeforeningen til en under Forsikringsrådets tilsyn stående  \r\n\r\n pensionskasse eller forsikringsmæssig pensionsordning. </P>  \r\n\r\n<P CLASS=STK> <I>Stk. 2. </I> Pensionsforsikringspolicen tilhører tandlægen  \r\n\r\n og udleveres ved ansættelsesforholdets ophør. </P>  \r\n\r\n<P CLASS=STK> <I>Stk. 3. </I> Der tilkommer ud over nævnte pensionsbidrag  \r\n\r\n ikke den ansatte nogen ret til understøttelse fra staten på grundlag af  \r\n\r\n ansættelsen. </P>  \r\n\r\n<P>Udbetaling af løn </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Årslønnen udbetales med 1/12 månedsvis bagud.  \r\n\r\n</P>  \r\n\r\n<P>Vikarer og konstitution </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Vikararbejde vederlægges med lønnen efter § 3, §  \r\n\r\n 4 og § 9, stk. 3. </P>  \r\n\r\n<P CLASS=STK> <I>Stk. 2. </I> For deltidsansatte tandlæger, der midlertidigt  \r\n\r\n varetager arbejdet i en højere stilling end den, hvori de er ansat, gælder  \r\n\r\n samme regler som er nævnt i § 10, stk. 4, i overenskomst for heltidsansatte  \r\n\r\n tandlæger ved tandlægehøjskolerne (LP.nr. 114/87). </P>  \r\n\r\n<P>Arbejdstid mv. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Deltidsansættelse omfatter beskæftigelse på alle  \r\n\r\n i ansættelsesbrevet (jf. § 1, stk. 5) anførte ugedage uden for højskolens  \r\n\r\n ferier i normalt 20 timer om ugen samt eventuelt tillige beskæftigelse i  \r\n\r\n tilsvarende omfang inden for højskolens ferier. </P>  \r\n\r\n<P CLASS=STK> <I>Stk. 2. </I> Ansættelse på deltid med mindre end 15  \r\n\r\n arbejdstimer pr. uge kan drøftes forud mellem tandlægehøjskolen og  \r\n\r\n organisationen. </P>  \r\n\r\n<P CLASS=STK> <I>Stk. 3. </I> Omfanget af den i stk. 1 anførte beskæftigelse  \r\n\r\n i ferierne aftales med den enkelte tandlæge mindst 1 måned forud for feriens  \r\n\r\n begyndelse. Sådant feriearbejde kan ikke pålægges kliniske lærere og kan med  \r\n\r\n det angivne varsel kun pålægges afdelingstandlæger inden for den sidste halve  \r\n\r\n måned af højskolens sommerferie. </P>  \r\n\r\n<P CLASS=STK> <I>Stk. 4. </I> Den daglige arbejdstid lægges samlet, således  \r\n\r\n at eventuelle pauser mellem den daglige arbejdstids påbegyndelse og ophør  \r\n\r\n medregnes i arbejdstiden. </P>  \r\n\r\n<P CLASS=STK> <I>Stk. 5. </I> Deltidsansatte tandlæger kan med bibeholdelse  \r\n\r\n af løn, efter aftale med vedkommende højskole, få adgang til at følge  \r\n\r\n forelæsningsrækker og klinikker i vedkommende fag samt deltage i kursus. </P>  \r\n\r\n<P CLASS=STK> <I>Stk. 6. </I> Det påhviler ikke de deltidsansatte at holde  \r\n\r\n egentlige forelæsninger. </P>  \r\n\r\n<P>Vagttjeneste </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Vagttjeneste i ferierne søges i så god tid som  \r\n\r\n muligt og inden feriens begyndelse tilrettelagt på frivillig basis med et  \r\n\r\n forud fastsat timetal pr. dag. </P>  \r\n\r\n<P CLASS=STK> <I>Stk. 2. </I> Såfremt det fornødne antal deltidsbeskæftigede  \r\n\r\n tandlæger ikke melder sig til vagttjenesten, kan tandlægehøjskolen med 3  \r\n\r\n måneders varsel pålægge den enkelte tandlæge vagttjeneste i op til 6 hverdage  \r\n\r\n om året, maksimalt med det timetal pr. dag, deltidsansættelsen gennemsnitligt  \r\n\r\n omfatter, alt under forudsætning af, at vedkommende tandlæge ikke forud  \r\n\r\n frivilligt har udført vagttjeneste i det nævnte omfang. </P>  \r\n\r\n<P CLASS=STK> <I>Stk. 3. </I> Vagttjeneste honoreres med en kvotadel af  \r\n\r\n vedkommende tandlæges løn i henhold til § 3, stk. 1, dog med tillæg af 50  \r\n\r\n pct. for den første time pr. dag. </P>  \r\n\r\n<P>Militærtjeneste </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De i funktionærloven indeholdte bestemmelser er  \r\n\r\n gældende. </P>  \r\n\r\n<P>Sygdom </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Der ydes fuld løn under sygdomsfravær. </P>  \r\n\r\n<P CLASS=STK> <I>Stk. 2. </I> Opsigelse på grund af sygdom kan efter 120  \r\n\r\n dages sygefravær inden for 12 på hinanden følgende måneder finde sted med 1  \r\n\r\n måneds varsel til en måneds udgang, men opsigelsen må i så fald afgives i  \r\n\r\n umiddelbart tilknytning til udløbet af de 120 sygedage, og medens tandlægen  \r\n\r\n endnu er syg. </P>  \r\n\r\n<P CLASS=STK> <I>Stk. 3. </I> En tandlæge, der på grund af sygdom er ude af  \r\n\r\n stand til at tiltræde sin stilling til et fastsat tidspunkt, har ret til løn  \r\n\r\n efter ovenstående regler, såfremt stillingen skulle være tiltrådt senest 1  \r\n\r\n måned efter forudgående anden ansættelses ophør. </P>  \r\n\r\n<P>Efterløn mv. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ved dødsfald ydes efterløn i henhold til de i  \r\n\r\n funktionærlovens indeholdte bestemmelser. </P>  \r\n\r\n<P CLASS=STK> <I>Stk. 2. </I> Ved beregningen af efterløn betragtes  \r\n\r\n tandlægens samlede ansættelse ved tandlægehøjskolerne som en ansættelse,  \r\n\r\n uanset om ansættelsen har fundet sted i flere adskilte perioder, for så vidt  \r\n\r\n intervallet mellem ansættelsesperioderne har været mindre end 18 måneder,  \r\n\r\n eller tandlægens virke i intervallet i ind- eller udland har haft relation  \r\n\r\n til eller været af betydning for ansættelsen på tandlægehøjskolen. </P>  \r\n\r\n<P>Ferietillæg mv. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Der ydes ferietillæg på 1 pct. af årslønnen.  \r\n\r\n</P>  \r\n\r\n<P CLASS=STK> <I>Stk. 2. </I> Til ansatte, der i optjeningsåret har udført  \r\n\r\n tjeneste ud over den faste nedsatte arbejdstid, men inden for den normale 38  \r\n\r\n timers (fra 1. september 1990 37 timers) arbejdsuge, ydes for sådan tjeneste  \r\n\r\n feriegodtgørelse med 12 1/2 pct. </P>  \r\n\r\n<P CLASS=STK> <I>Stk. 3. </I> Ved fratræden ydes feriegodtgørelse efter  \r\n\r\n ferielovens regler. </P>  \r\n\r\n<P>Graviditet, barsel og adoption </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Aftalen mellem Finansministeriet og  \r\n\r\n centralorganisationerne under Centralorganisationernes Fællesudvalg om fravær  \r\n\r\n fra arbejdet i forbindelse med graviditet, barsel og adoption finder  \r\n\r\n anvendelse for ansatte efter denne overenskomst. </P>  \r\n\r\n<P>Tjenestefrihed </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Der tilkommer de ansatte fridage efter de for  \r\n\r\n tjenestemænd gældende regler. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Tjenestefrihed uden løn kan gives, når det ikke  \r\n\r\n strider mod tandlægehøjskolens interesse. </P>  \r\n\r\n<P CLASS=STK> <I>Stk. 2. </I> Tjenestefrihed med hel eller delvis løn og  \r\n\r\n eventuelt pensionsbidrag kan gives, når </P>  \r\n\r\n<UL CLASS=PLAIN-LIST>  \r\n\r\n<LI>1) det er aftalt mellem overenskomstens parter, </LI>  \r\n\r\n<LI>2) tjenestefriheden bruges til studier, og </LI>  \r\n\r\n<LI>3) studierne er i tandlægehøjskolens interesse. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Tjenestefrihed kan gives i indtil 5 år. Det er  \r\n\r\n vedkommende tandlægehøjskoles ansvar, at der er en stilling ledig til den  \r\n\r\n pågældende ved tjenestefrihedens ophør. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ansatte har ret til tjenestefrihed uden løn til  \r\n\r\n de formål og af den varighed, der er nævnt i Finansministeriets  \r\n\r\n bekendtgørelse nr. 851 af 28. november 1986 om ret for tjenestemænd til  \r\n\r\n tjenestefrihed uden løn til nærmere afgrænsede formål. </P>  \r\n\r\n<P CLASS=STK> <I>Stk. 2. </I> Finansministeriet og organisationen kan aftale,  \r\n\r\n at tandlægehøjskolen indbetaler 1,8 pct. (fra 1. april 1990 3 pct.) i  \r\n\r\n pensionsbidrag af den hidtidige løn, mod at den ansatte selv indbetaler 0,9  \r\n\r\n pct. (fra 1. april 1990 1,5 pct.) i pensionsbidrag af den samme løn i de  \r\n\r\n tilfælde, hvor tjenestefrihed ville kunne medregnes i pensionsalderen for  \r\n\r\n tjenestemænd. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Tandlægehøjskolen kan give den ansatte hel  \r\n\r\n eller delvis tjenestefrihed uden lønafkortning til pasning af et sygt barn,  \r\n\r\n når </P>  \r\n\r\n<UL CLASS=PLAIN-LIST>  \r\n\r\n<LI>1) det er barnets første sygedag, </LI>  \r\n\r\n<LI>2) hensynet til barnets forhold gør dette nødvendigt, </LI>  \r\n\r\n<LI>3) forholdene på tjenestestedet tillader det, </LI>  \r\n\r\n<LI>4) barnet er under 18 år, og </LI>  \r\n\r\n<LI>5) barnet er hjemmeværende </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Sygelisten suppleres med oplysning om fravær på  \r\n\r\n grund af barns første sygedag. </P>  \r\n\r\n<P CLASS=STK> <I>Stk. 3. </I> Ordningen kan for den enkelte inddrages ved  \r\n\r\n misbrug. </P>  \r\n\r\n<P>Afskedigelse </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> De tre første måneder af ansættelsen betragtes  \r\n\r\n som en gensidig prøvetid, hvor opsigelse fra begge sider kan ske med 14 dages  \r\n\r\n varsel til fratræden ved en måneds udgang. </P>  \r\n\r\n<P CLASS=STK> <I>Stk. 2. </I> I øvrigt er opsigelsesvarslet fra  \r\n\r\n tandlægehøjskolens side: </P>  \r\n\r\n<P>1 måned til fratræden ved en måneds udgang i de første 6 måneder. </P>  \r\n\r\n<P>3 måneder til fratræden ved en måneds udgang efter 6 måneders ansættelse.  \r\n\r\n</P>  \r\n\r\n<P>Opsigelsesvarslet forhøjes med 1 måned for hvert 3. ansættelsesår, dog  \r\n\r\n højst til 6 måneder. </P>  \r\n\r\n<P CLASS=STK> <I>Stk. 3. </I> Opsigelsesvarslet fra tandlægens side er 1  \r\n\r\n måned til fratræden ved en måneds udgang, jf. dog stk. 1. </P>  \r\n\r\n<P CLASS=STK> <I>Stk. 4. </I> Opsigelsen skal være meddelt senest den sidste  \r\n\r\n i den måned, efter hvis udløb opsigelsesvarslet begynder at løbe. Opsigelsen  \r\n\r\n må ske så betids, at fratræden med det for en ansættelsesperiode givne varsel  \r\n\r\n kan ske inden periodens udløb. </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Tandlægehøjskolen skal skriftligt meddele  \r\n\r\n enhver opsigelse til den ansatte og organisationen. Denne meddelelse skal  \r\n\r\n indeholde begrundelse for opsigelsen. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Skønner organisationen, at en afskedigelse af  \r\n\r\n en efter nærværende overenskomst ansat ikke kan anses for rimeligt begrundet  \r\n\r\n i pågældendes eller tandlægehøjskolens forhold, kan den inden for en frist af  \r\n\r\n 1 måned efter opsigelsen kræve spørgsmålet forhandlet med tandlægehøjskolen.  \r\n\r\n</P>  \r\n\r\n</DIV>  \r\n\r\n<A NAME=\"\"P22\"\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Opnås der ikke enighed ved forhandling, kan  \r\n\r\n spørgsmålet inden for en frist af 1 måned efter forhandlingen af  \r\n\r\n organisationen kræves gjort til genstand for behandling i et i denne  \r\n\r\n anledning nedsat nævn. Nævnet består af en repræsentant valgt af hver af  \r\n\r\n parterne samt en af Højesterets præsident blandt rettens dommere udpeget  \r\n\r\n formand. Nævnet fastsætter selv sin forretningsorden. For nævnet kan  \r\n\r\n foretages afhøring af parter og vidner. </P>  \r\n\r\n<P CLASS=STK> <I>Stk. 2. </I> Nævnet afsiger en motiveret kendelse, og i de  \r\n\r\n tilfælde, hvor nævnet måtte finde, at den foretagne opsigelse ikke er  \r\n\r\n rimeligt begrundet i den pågældendes eller tandlægehøjskolens forhold, kan  \r\n\r\n det pålægges tandlægehøjskolen at afbøde virkningerne af opsigelsen. Det kan  \r\n\r\n herved pålægges tandlægehøjskolen, såfremt den pågældende og  \r\n\r\n tandlægehøjskolen ikke begge ønsker ansættelsesforholdet opretholdt, da at  \r\n\r\n betale den pågældende en erstatning. Erstatningens størrelse fastsættes af  \r\n\r\n nævnet og skal være afhængig af sagens omstændigheder og pågældendes  \r\n\r\n anciennitet ved tandlægehøjskolen. </P>  \r\n\r\n<P CLASS=STK> <I>Stk. 3. </I> Nævnets omkostninger i forbindelse med sagen  \r\n\r\n fastsættes af nævnet og fordeles mellem parterne eller pålægges den tabende  \r\n\r\n part. </P>  \r\n\r\n<P CLASS=STK> <I>Stk. 4. </I> Bestemmelsen om afskedigelsessagens eventuelle  \r\n\r\n indbringelse for foranstående nævn finder ikke anvendelse ved opsigelse af  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) en ansat, som ikke har været uafbrudt beskæftiget i statens tjeneste i  \r\n\r\n mindst 1 år før afskedigelsen, </LI>  \r\n\r\n</UL>  \r\n\r\n<P>eller </P>  \r\n\r\n<UL CLASS=PLAIN-LIST>  \r\n\r\n<LI>2) en ansat, med hvem der er truffet aftale om, at arbejdet er af rent  \r\n\r\n midlertidig karakter, og arbejdsforholdet ikke vedvarer ud over 2 år. </LI>  \r\n\r\n</UL>  \r\n\r\n<P>Opsigelse af overenskomsten </P>  \r\n\r\n</DIV>  \r\n\r\n<A NAME=\"\"P23\"\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Overenskomsten har virkning fra 1. april 1989  \r\n\r\n og kan af parterne opsiges skriftligt med 3 måneders varsel til en 31. marts,  \r\n\r\n dog tidligst 31. marts 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 3. januar 1990 </I> </P>  \r\n\r\n<P CLASS=UNDERSKREVET-AF ALIGN=CENTER>Dansk Tandlægeforening  \r\n\r\n Finansministeriet </P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n<P>J. Bjørnvad E.B. </P>  \r\n\r\n<P>Karsten Thuen Thorkild Rotenberg </P>  \r\n\r\n</DIV>  \r\n\r\n<P> <B>BILAG</B>  </P>  \r\n\r\n<P>ANSÆTTELSESBREV </P>  \r\n\r\n<P>for </P>  \r\n\r\n<P>ikke-tjenestemandsansatte tandlæger ved ............... </P>  \r\n\r\n<P>Tandlægehøjskole. </P>  \r\n\r\n<P>Undertegnede tandlæge .................................  \r\n\r\n ....................................................... </P>  \r\n\r\n<P>er fra ....................... 19... at regne ansat ved  \r\n\r\n ....................................................... </P>  \r\n\r\n<P>Tandlægehøjskoles institut/afdeling for ...............  \r\n\r\n ....................................................... </P>  \r\n\r\n<P>i stillingen som ...................................... </P>  \r\n\r\n<P>i henhold til overenskomst af ......................... </P>  \r\n\r\n<P>mellem Finansministeriet og Dansk Tandlægeforening. </P>  \r\n\r\n<P>Ansættelsen sker i deltidsstilling med en ugentlig arbejdstid på ....  \r\n\r\n timer fordelt på følgende måde på de anførte ugedage uden for højskolens  \r\n\r\n ferier: </P>  \r\n\r\n<P>Genpart af nærværende ansættelsesbrev og et eksemplar af den mellem  \r\n\r\n Finansministeriet og Dansk Tandlægeforening indgåede overenskomst er  \r\n\r\n udleveret til undertegnede tandlæge. </P>  \r\n\r\n<P>................., den .................... 19..... </P>  \r\n\r\n<P>........................ Tandlægehøjskole  \r\n\r\n ........................................... </P>  \r\n\r\n<P>(tandlægens underskrift) </P>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD.nr. 7/90."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900604109"
        },
        {
            "displayName": "Entydig dokumentidentifikation",
            "displayValue": "CM015253"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/03/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6041"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "15/01/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 1 kontor"
        },
        {
            "displayName": "Ressortministeriets journalnummer",
            "displayValue": "APD.j.nr.1.kt.1988-3111/921-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}