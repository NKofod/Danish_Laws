{
    "id": 62219,
    "title": "Cirkulære om indkomstbeskatning af aktieselskaber m.v. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 206 af 03/10/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om indkomstbeskatning af  \r\n\r\n aktieselskaber m.v. (* 1) </H1>  \r\n\r\n<P></P>  \r\n\r\n<P CLASS=SUB-TITLE>(Til de skattelignende myndigheder og amtstuerne). </P>  \r\n\r\n<BR>  \r\n\r\n<P>Eksemplarer af bekendtgørelse nr. 343 af 31. juli 1967 af lov om  \r\n\r\n indkomstbeskatning af aktieselskaber m.v. (selskabsskatteloven) er tidligere  \r\n\r\n udsendt. </P>  \r\n\r\n<P>Til vejledning for skattemyndighederne omtales i det følgende de ændringer  \r\n\r\n og tilføjelser, der er gennemført i selskabsskatteloven ved lov nr. 207 af 3.  \r\n\r\n juni 1967. </P>  \r\n\r\n<P CLASS=PUNKT> <B>1.</B> I forhold til lovbekendtgørelse nr. 271 af 29. juni  \r\n\r\n 1966 er følgende bestemmelser ændret eller tilføjet: </P>  \r\n\r\n<UL CLASS=PLAIN-LIST>  \r\n\r\n<LI>1) § 2, stk. 1, om begrænset skattepligt for selskaber og foreninger m.v.  \r\n\r\n med hjemsted i udlandet. </LI>  \r\n\r\n<LI>2) § 2, stk. 3, om begrænset skattepligt for selskaber og foreninger m.v.  \r\n\r\n med hjemsted i Grønland eller på Færøerne. </LI>  \r\n\r\n<LI>3) § 3, stk. 1, om fritagelse for skattepligt for forskellige  \r\n\r\n institutioner. </LI>  \r\n\r\n<LI>4) § 5, stk. 4, om overgang til skattefri virksomhed. </LI>  \r\n\r\n<LI>5) §§ 5A, 5B og 5C om overgang fra en form for skattepligt til en anden.  \r\n\r\n</LI>  \r\n\r\n<LI>6) § 18, stk. 2, om indkomstfradraget for brugsforeninger m.v. </LI>  \r\n\r\n<LI>7) § 24, stk. 1 og 2, om stedet, hvor skatteansættelse af aktieselskaber  \r\n\r\n m.v. skal foretages. </LI>  \r\n\r\n<LI>8) § 30 om ændrede forfaldstider og betalingsfrister for selskabsskatten  \r\n\r\n i anledning af ændringer af skatteansættelser. </LI>  \r\n\r\n<LI>9) § 35A, stk. 3 og 5, om overgangsregler for beskatning af  \r\n\r\n brugsforeninger m.v. </LI>  \r\n\r\n</UL>  \r\n\r\n<P>Om de enkelte ændringer og tilføjelser bemærkes følgende: </P>  \r\n\r\n<P CLASS=PUNKT> <B>2.</B> Ad § 2, stk. 1: </P>  \r\n\r\n<P>Ved den ændrede affattelse af denne bestemmelse er det præciseret, at  \r\n\r\n kooperative hovedforeninger, jfr. § 1, stk. 2, der er hjemmehørende i  \r\n\r\n udlandet, men som driver virksomhed fra fast driftssted her i landet, er  \r\n\r\n undergivet begrænset skattepligt her. Selv om andelshaverne i  \r\n\r\n medlemsforeningerne til hovedforeningen udelukkende anvender leverancerne i  \r\n\r\n deres bedrift, kan opgørelsen af hovedforeningens indkomst ved beskatningen  \r\n\r\n her i landet ikke ske efter de for indkøbsforeninger gældende regler, men  \r\n\r\n indkomsten må opgøres efter skattelovgivningens almindelige regler om  \r\n\r\n indkomstopgørelse, jfr. i øvrigt § 9, stk. 1, i selskabsskatteloven. </P>  \r\n\r\n<P CLASS=PUNKT> <B>3.</B> Ad § 2, stk. 3, og § 24, stk. 2: </P>  \r\n\r\n<P>Den ændrede affattelse af de nævnte bestemmelser er alene af redaktionel  \r\n\r\n karakter og tilsigter kun at tydeliggøre, at grønlandske eller færøske  \r\n\r\n selskaber, der driver virksomhed fra fast driftssted her, er undergivet  \r\n\r\n begrænset skattepligt. </P>  \r\n\r\n<P CLASS=PUNKT> <B>4.</B> Ad § 3, stk. 1: </P>  \r\n\r\n<P>Ved ændring af bestemmelsens nr. 4 er der tilvejebragt hjemmel for, at  \r\n\r\n fjernvarmeværker fra og med skatteåret 1968-69 er undtaget fra skattepligt  \r\n\r\n under samme betingelser, som gælder for elektricitets-, gas- og vandværker.  \r\n\r\n Det er således en betingelse for fritagelsen, at adgangen til leverance fra  \r\n\r\n værket står åben for alle inden for det område, hvor værket arbejder, og at  \r\n\r\n værkets indtægter - bortset fra normal forrentning af en eventuel  \r\n\r\n indskudskapital - ifølge vedtægtsmæssig bestemmelse udelukkende kan anvendes  \r\n\r\n til værkets formål. </P>  \r\n\r\n<P>Ved ændring af nr. 7 er Boligselskabernes Garantifond og Landsbyggefonden  \r\n\r\n for det almennyttige Byggeri fra og med skatteåret 1966-67 undtaget fra  \r\n\r\n skattepligt. De nævnte fonds svarer formålsmæssigt til de boligselskaber, som  \r\n\r\n allerede er fritaget for skattepligt i selskabsskatteloven. </P>  \r\n\r\n<P>Ved nr. 10 er Arbejdsmarkedets Tillægspension fra og med skatteåret  \r\n\r\n 1966-67 undtaget fra skattepligt. </P>  \r\n\r\n<P>Ved nr. 11 er pensionskasser, der er undergivet tilsyn efter loven om  \r\n\r\n tilsyn med pensionskasser (lovbekendtgørelse nr. 163 af 26. maj 1959) fra og  \r\n\r\n med skatteåret 1967-68 fritaget for skattepligt. Der er endvidere fra og med  \r\n\r\n samme skatteår tillagt finansministeren bemyndigelse til at undtage  \r\n\r\n pensionskasser, der ikke er undergivet tilsyn efter nævnte lov, fra  \r\n\r\n skattepligt. Der vil ved udøvelsen af dispensationsbeføjelsen blive lagt vægt  \r\n\r\n på, om pensionskassen efter sine vedtægter alene har pensionsmæssigt formål  \r\n\r\n og alene kan anbringe sine midler på en måde, der i det væsentlige svarer til  \r\n\r\n den i tilsynsloven godkendte. Ansøgninger om fritagelse skal indsendes til  \r\n\r\n finansministeriet, skattedepartementet, Christiansborg Slotsplads 1,  \r\n\r\n København K. </P>  \r\n\r\n<P CLASS=PUNKT> <B>5.</B> Ad § 5, stk. 4: </P>  \r\n\r\n<P>Bestemmelsen vedrører de tilfælde, hvor et selskab eller en forening  \r\n\r\n overgår til skattefri virksomhed. Der er i selskabsskattelovens § 5, stk. 1,  \r\n\r\n 2 og 3, givet formelle regler om skattepligtens ophør, om anmeldelsespligt  \r\n\r\n vedrørende ophøret og om ekstraordinær ansættelse for perioden indtil  \r\n\r\n ophøret. Med hensyn til disse bestemmelser henvises til kapitel II A i  \r\n\r\n skattedepartementets cirkulære nr. 274 af 22. december 1961 om  \r\n\r\n indkomstbeskatning af aktieselskaber m.v. </P>  \r\n\r\n<P>Overgang til skattefri virksomhed for et aktieselskab kan ske ved, at det  \r\n\r\n på grund af ændring af vedtægter og virksomhed bliver omfattet af  \r\n\r\n bestemmelserne om undtagelse fra skattepligt i selskabsskattelovens § 3, stk.  \r\n\r\n 1. For foreninger, der er skattepligtige i henhold til selskabsskattelovens §  \r\n\r\n 1, stk. 1, nr. 6, kan overgang til skattefri virksomhed ske ved, at  \r\n\r\n foreningen ophører med at drive skattepligtig virksomhed eller med at  \r\n\r\n oppebære andel i overskud af en erhvervsvirksomhed, som ikke drives af  \r\n\r\n foreningen selv, jfr. § 1, stk. 3. </P>  \r\n\r\n<P>Derimod sidestilles hel eller delvis fritagelse for skattepligt, som  \r\n\r\n meddeles foreninger og selskaber i henhold til selskabsskattelovens § 3, stk.  \r\n\r\n 2-5, ikke med overgang til skattefri virksomhed. Reglerne i § 5 finder derfor  \r\n\r\n ikke anvendelse i disse tilfælde. </P>  \r\n\r\n<P>Ifølge bestemmelsen i § 5, stk. 4, sidestilles selve overgangen til  \r\n\r\n skattefri virksomhed med ophør af virksomheden og salg af de formuegoder, som  \r\n\r\n sammenslutningen ejer på tidspunktet for ophøret med den skattepligtige  \r\n\r\n virksomhed. Overgang til skattefri virksomhed medfører, jfr. stk. 1, at  \r\n\r\n selskabets eller foreningens henlæggelser til investeringsfonds, som henstår  \r\n\r\n ubenyttet på tidspunktet for ophøret med den skattepligtige virksomhed, skal  \r\n\r\n efterbeskattes efter reglerne i § 10, stk. 2, i lov om investeringsfonds  \r\n\r\n (lovbekendtgørelse nr. 265 af 23. juni 1965), jfr. skattedepartementets  \r\n\r\n cirkulære nr. 182 af 18. december 1958 om investeringsfonds, afsnit I., pkt.  \r\n\r\n 7. </P>  \r\n\r\n<P>Endvidere medfører overgangen til skattefri virksomhed pligt til at svare  \r\n\r\n skat af særlig indkomst af fortjeneste ved afståelse af en række af de i lov  \r\n\r\n om særlig indkomstskat m.v. omhandlede formuegoder. Ved opgørelsen af  \r\n\r\n indkomsten for det tidsrum, der ligger til grund for den ekstraordinære  \r\n\r\n ansættelse i henhold til § 5, stk. 1, skal medregnes fortjeneste eller tab på  \r\n\r\n de formuegoder, som er i selskabets eller foreningens besiddelse på  \r\n\r\n tidspunktet for ophøret med den skattepligtige virksomhed. Det drejer sig om  \r\n\r\n nedennævnte formuegoder, som er omtalt i § 2 i lov om særlig indkomstskat  \r\n\r\n m.v., jfr. lovbekendtgørelse nr. 122 af 6. april 1967: </P>  \r\n\r\n<P>maskiner og inventar, som er benyttet helt eller delvis erhvervsmæssigt,  \r\n\r\n</P>  \r\n\r\n<P>bygninger og installationer, som har været gjort til genstand for  \r\n\r\n skattefri afskrivning udover almindelig afskrivning i medfør af § 22 i lov om  \r\n\r\n skattefri afskrivninger m.v., jfr. lovbekendtgørelse nr. 267 af 15. juni  \r\n\r\n 1967, </P>  \r\n\r\n<P>good-will, </P>  \r\n\r\n<P>tidsbegrænsede rettigheder, såsom patentret, forfatter- og kunstnerret og  \r\n\r\n ret til mønster eller varemærke, </P>  \r\n\r\n<P>retten ifølge en udbytte-, forpagtnings- eller lejekontrakt, </P>  \r\n\r\n<P>aktier og andelsbeviser, </P>  \r\n\r\n<P>beløb, der ved ophør med den skattepligtige virksomhed kan bringes til  \r\n\r\n fradrag som uafskrevne ekstraordinære tilskud til hjælpe- og  \r\n\r\n understøttelsesfonds, jfr. §§ 2 og 21 i lov om beskatningen af  \r\n\r\n renteforsikringer m.v. (lovbekendtgørelse nr. 367 af 5. september 1967), samt  \r\n\r\n</P>  \r\n\r\n<P>fast ejendom. </P>  \r\n\r\n<P>Foreninger, der er skattepligtige i henhold til § 1, stk. 1, nr. 6, i  \r\n\r\n selskabsskatteloven, skal dog ved opgørelsen af særlig indkomst kun medregne  \r\n\r\n fortjeneste eller tab på formuegoder, der har haft tilknytning til den  \r\n\r\n indkomstskattepligtige virksomhed, jfr. § 13 i lov om særlig indkomstskat  \r\n\r\n m.v. </P>  \r\n\r\n<P>Den værdi, som skal benyttes for det enkelte formuegode ved opgørelsen af  \r\n\r\n fortjenesten eller tabet, er på den ene side anskaffelsessummen, den  \r\n\r\n skattefrit nedskrevne værdi eller den regulerede anskaffelsessum, jfr. § 7A i  \r\n\r\n lov om særlig indkomstskat m.v., og på den anden side de pågældende  \r\n\r\n formuegoders handelsværdi på tidspunktet for ophøret med den skattepligtige  \r\n\r\n virksomhed. </P>  \r\n\r\n<P>Bestemmelserne i § 5, stk. 4, finder anvendelse på overgang til skattefri  \r\n\r\n virksomhed, der sker den 1. april 1968 eller senere. </P>  \r\n\r\n<P CLASS=PUNKT> <B>6.</B> Ad §§ 5A, 5B og 5C: </P>  \r\n\r\n<P>I disse bestemmelser er der givet regler for beskatningen ved et selskabs  \r\n\r\n eller en forenings overgang til skattepligt efter en anden af  \r\n\r\n skattepligtsbestemmelserne i selskabsskattelovens § 1, stk. 1 og 2, end den  \r\n\r\n bestemmelse, i henhold til hvilken selskabet m.v. hidtil har været  \r\n\r\n skattepligtig. Sådan overgang kan ske, hvis der f.eks. sker ændring i  \r\n\r\n selskabets eller foreningens virksomhed, i reglerne om overskudsfordeling  \r\n\r\n eller i kredsen af deltagere i selskabet eller foreningen. </P>  \r\n\r\n<P>§ 5A indeholder regler om overgang fra skattepligt i medfør af § 1, stk.  \r\n\r\n 1, nr. 1, 2, 3, 5 eller 6, eller i medfør af stk. 2, 1. pkt., vil skattepligt  \r\n\r\n i medfør af § 1, stk. 1, nr. 3 a eller 4, eller i medfør af stk. 2, 2. pkt.  \r\n\r\n</P>  \r\n\r\n<P>Det karakteristiske ved sådan overgang er, at selskabet eller foreningen  \r\n\r\n m.v. forinden overgangen beskattes af en indkomst opgjort efter de  \r\n\r\n almindelige regler om indkomstopgørelse, medens den efter overgangen  \r\n\r\n beskattes af en indkomst opgjort som en procentdel af formuen. </P>  \r\n\r\n<P>Selskabet m.v. har før overgangen kunnet foretage skattefri afskrivninger  \r\n\r\n i overensstemmelse med reglerne i afskrivningsloven, herunder  \r\n\r\n ekstraafskrivning på bygninger og installationer, forlods afskrivning med  \r\n\r\n investeringsfondsmidler m.v. samt henlæggelser til investeringsfonds.  \r\n\r\n Endvidere har selskabet kunnet foretage skattefri afskrivning på good-will og  \r\n\r\n andre rettigheder i henhold til § 15 i lov om særlig indkomstskat m.v. Til  \r\n\r\n gengæld har selskabet ved opgørelsen af den skattepligtige indkomst skullet  \r\n\r\n medregne fortjenester og tab ved afståelse af en række af de i § 2 i lov om  \r\n\r\n særlig indkomstskat m.v. nævnte formuegoder, jfr. foran under pkt. 5. Efter  \r\n\r\n overgangen vil selskabet m.v. hverken kunne foretage skattefri afskrivninger  \r\n\r\n med direkte virkning for indkomstopgørelsen eller henlæggelser til  \r\n\r\n investeringsfonds, ligesom det ikke er omfattet af reglerne i lov om særlig  \r\n\r\n indkomstskat m.v. </P>  \r\n\r\n<P>Det følger af reglerne i § 5A, stk. 1, at skattepligten efter de hidtidige  \r\n\r\n regler fortsætter indtil udgangen af det skatteår, i hvilket overgangen er  \r\n\r\n sket, og at selskabet m.v. ansættes ekstraordinært til indkomstskat af  \r\n\r\n indtægten fra udløbet af det regnskabsår, som er lagt til grund for den  \r\n\r\n ordinære ansættelse for nævnte skatteår, og indtil tidspunktet for  \r\n\r\n overgangen. Den ekstraordinære ansættelse foretages efter samme regler, som  \r\n\r\n gælder for den ordinære ansættelse. </P>  \r\n\r\n<P>Ifølge bestemmelsen i § 5A, stk. 3, medfører overgangen til anden form for  \r\n\r\n skattepligt, at selskabets eller foreningens henlæggelser til  \r\n\r\n investeringsfonds, som henstår ubenyttet på tidspunktet for overgangen, skal  \r\n\r\n efterbeskattes, jfr. § 10, stk. 2, i lov om investeringsfonds, jfr.  \r\n\r\n lovbekendtgørelse nr. 265 af 23. juni 1965. Denne efterbeskatning sker ved,  \r\n\r\n at selskabets eller foreningens skatteansættelser for henlæggelsesårene  \r\n\r\n forhøjes. Der henvises i denne forbindelse til skattedepartementets cirkulære  \r\n\r\n nr. 182 af 18. december 1958 om investeringsfonds, afsnit I., pkt. 7. </P>  \r\n\r\n<P>Endvidere medfører overgangen til anden form for skattepligt, at selskabet  \r\n\r\n m.v. ved opgørelsen af indkomsten for det tidsrum, der ligger til grund for  \r\n\r\n den ekstraordinære ansættelse i henhold til § 5A, stk. 1, skal medregne  \r\n\r\n fortjeneste eller tab på de formuegoder, som er i selskabets eller  \r\n\r\n foreningens besiddelse på tidspunktet for ophøret med den skattepligtige  \r\n\r\n virksomhed. Det drejer sig om en række af de formuegoder, som er nævnt i § 2  \r\n\r\n i lov om særlig indkomstskat m.v., jfr. lovbekendtgørelse nr. 122 af 6. april  \r\n\r\n 1967. Herom henvises til pkt. 5 ovenfor. </P>  \r\n\r\n<P>Den værdi, som skal benyttes for det enkelte formuegode ved opgørelsen af  \r\n\r\n fortjenesten eller tabet, er på den ene side anskaffelsessummen, den  \r\n\r\n skattefrit nedskrevne værdi eller den regulerede anskaffelsessum, jfr. § 7A i  \r\n\r\n lov om særlig indkomstskat m.v., og på den anden side de pågældende  \r\n\r\n formuegoders handelsværdi på tidspunktet for overgangen. </P>  \r\n\r\n<P>Det bestemmes i § 5A, stk. 2, at selskabets eller foreningens bestyrelse  \r\n\r\n inden 4 uger efter den ændring, der medfører overgangen til anden form for  \r\n\r\n skattepligt, skal indsende anmeldelse herom til statens ligningsdirektorat,  \r\n\r\n Meldahlsgade 5, København V. Med anmeldelsen skal følge en opgørelse af  \r\n\r\n indkomsten i det tidsrum, for hvilket den ekstraordinære ansættelse skal  \r\n\r\n foretages. Undladelse af at indsende anmeldelse eller opgørelse medfører  \r\n\r\n bødeansvar for de personer, der er ansvarlige for undladelsen. Indsendelse af  \r\n\r\n anmeldelse og opgørelse kan fremtvinges ved pålæg af daglige bøder, der  \r\n\r\n fastsættes af finansministeren og tilfalder statskassen. </P>  \r\n\r\n<P>Anmeldelses- og opgørelsespligten er også foreskrevet, hvor ændringen sker  \r\n\r\n før begyndelsen af det skatteår, for hvilket selskabet m.v. første gang skal  \r\n\r\n skatteansættes i medfør af selskabsskattelovens § 4. Den ekstraordinære  \r\n\r\n ansættelse omfatter i disse tilfælde det tidsrum, der løber fra selskabets  \r\n\r\n eller foreningens påbegyndelse af skattepligtig virksomhed, og indtil  \r\n\r\n ændringen er sket. </P>  \r\n\r\n<P>§ 5B indeholder regler om en forenings overgang fra skattepligt i medfør  \r\n\r\n af § 1, stk. 1, nr. 3 a eller 4, eller i medfør af stk. 2, 2. pkt., til  \r\n\r\n skattepligt i medfør af § 1, stk. 1, nr. 1, 2, 3, 5 eller 6, eller i medfør  \r\n\r\n af stk. 2, 1. pkt. </P>  \r\n\r\n<P>Det karakteristiske ved sådan overgang er, at foreningen forinden  \r\n\r\n overgangen beskattes som indkøbsforening eller produktions- og salgsforening  \r\n\r\n af en indkomst opgjort som en procentdel af formuen, medens indkomsten efter  \r\n\r\n overgangen opgøres efter de almindelige regler om indkomstopgørelse. </P>  \r\n\r\n<P>Foreningen har således før overgangen ikke kunnet foretage skattefri  \r\n\r\n afskrivninger med direkte virkning for indkomstopgørelsen eller henlæggelser  \r\n\r\n til investeringsfonds, ligesom den ikke har været omfattet af reglerne i lov  \r\n\r\n om særlig indkomstskat m.v. Efter overgangen har foreningen derimod adgang  \r\n\r\n til at foretage skattefri afskrivninger i overensstemmelse med reglerne herom  \r\n\r\n i afskrivningsloven og loven om særlig indkomstskat m.v. § 15, ligesom der  \r\n\r\n kan foretages henlæggelser til investeringsfonds. Endvidere finder reglerne i  \r\n\r\n lov om særlig indkomstskat m.v. anvendelse. </P>  \r\n\r\n<P>Det bestemmes udtrykkeligt i § 5B, stk. 1, at overgangen i skattepligten i  \r\n\r\n disse tilfælde først får virkning fra udløbet af det regnskabsår, i hvilket  \r\n\r\n den ændring, som har medført overgangen, er sket. Der skal således ikke  \r\n\r\n foretages nogen ekstraordinær ansættelse i disse tilfælde. </P>  \r\n\r\n<P>Ifølge § 5B, stk. 2, finder reglerne i selskabsskattelovens § 35A, stk.  \r\n\r\n 3-7, anvendelse ved skatteansættelsen, der skal foretages på grundlag af  \r\n\r\n indkomsten i det regnskabsår, for hvilket ændringen efter ovenstående har  \r\n\r\n virkning, d.v.s. det regnskabsår, der følger efter det, hvori ændringen er  \r\n\r\n sket. </P>  \r\n\r\n<P>Endvidere bestemmes det i § 5B, stk. 3, at bestyrelsen for foreninger, der  \r\n\r\n beskattes efter § 1, stk. 1, nr. 3 a eller 4, eller efter stk. 2, 2. pkt.,  \r\n\r\n hvert år samtidig med indgivelsen af selvangivelsen skal give oplysning om de  \r\n\r\n ændringer, der i det forløbne regnskabsår måtte være sket i foreningens  \r\n\r\n forhold på følgende punkter: </P>  \r\n\r\n<UL CLASS=PLAIN-LIST>  \r\n\r\n<LI>1) Virksomheden, hvorved der dels tænkes på ændringer i foreningens  \r\n\r\n faktiske virksomhed, som medfører, at den er ophørt med at være kooperativ,  \r\n\r\n og dels for indkøbsforeningers og indkøbshovedforeningers vedkommende på  \r\n\r\n ændringer i varesortimentets sammensætning fra varer til medlemmernes, resp.  \r\n\r\n medlemsforeningernes andelshaveres erhvervsmæssige brug til varer, der er  \r\n\r\n bestemt til privatforbrug. </LI>  \r\n\r\n<LI>2) Vedtægtsbestemmelserne om formålet, d.v.s. om det kooperative formål  \r\n\r\n er ophørt. </LI>  \r\n\r\n<LI>3) Vedtægtsbestemmelserne om overskudsfordeling, d.v.s. om overskuddet  \r\n\r\n fremtidig skal fordeles på et andet grundlag end omsætningen med medlemmerne.  \r\n\r\n</LI>  \r\n\r\n<LI>4) Vedtægtsbestemmelserne om opløsning, d.v.s. om et eventuelt  \r\n\r\n likvidationsprovenu skal udloddes på et andet grundlag end omsætningen med  \r\n\r\n medlemmerne. </LI>  \r\n\r\n</UL>  \r\n\r\n<P>§ 5C indeholder regler om overgang fra beskatning efter en bestemmelse til  \r\n\r\n en anden, som ikke er omfattet af bestemmelserne i §§ 5A og 5B, d.v.s. enten  \r\n\r\n overgang fra skattepligt i medfør af § 1, stk. 1, nr. 1, 2, 3, 5 eller 6,  \r\n\r\n eller stk. 2, 1. pkt., til skattepligt i medfør af en anden af de lige nævnte  \r\n\r\n bestemmelser, eller overgang fra skattepligt i medfør af § 1, stk. 1, nr. 3 a  \r\n\r\n eller 4, eller stk. 2, 2. pkt., til skattepligt i medfør af en anden af disse  \r\n\r\n bestemmelser. </P>  \r\n\r\n<P>Det karakteristiske ved sådan overgang er, at selskabet eller foreningen  \r\n\r\n både før og efter overgangen beskattes af en indkomst, der er opgjort efter  \r\n\r\n samme hovedprincipper. </P>  \r\n\r\n<P>Det bemærkes, at ikke alle ændringer i et selskabs eller en forenings  \r\n\r\n forhold kan sidestilles med overgang, der er omfattet af disse bestemmelser.  \r\n\r\n § 5C omfatter således kun tilfælde af ændringer i virksomhed og formål m.v.,  \r\n\r\n som ikke efter de hidtil gældende regler må sidestilles med opløsning og  \r\n\r\n samtidig stiftelse af en ny sammenslutning. </P>  \r\n\r\n<P>Et aktieselskab, der omdannes til en forening, som fremtidig er  \r\n\r\n skattepligtig efter § 1, stk. 1, nr. 6, vil således ligesom hidtil blive  \r\n\r\n anset som opløst, således at bestemmelserne i § 5 i selskabsskatteloven  \r\n\r\n finder anvendelse. </P>  \r\n\r\n<P>Det bestemmes udtrykkeligt i § 5C, stk. 1, at et selskabs eller en  \r\n\r\n forenings overgang til at være skattepligtig efter andre regler i § 1 end  \r\n\r\n hidtil først får virkning fra udløbet af det regnskabsår, i hvilket den  \r\n\r\n ændring, som har medført overgangen, er sket. Der skal således heller ikke i  \r\n\r\n disse tilfælde foretages nogen ekstraordinær ansættelse. </P>  \r\n\r\n<P>Det fastslås i § 5C, stk. 2, at formuegoder, der er i behold hos selskabet  \r\n\r\n eller foreningen på tidspunktet for ændringen, anses for anskaffet på de  \r\n\r\n tidspunkter og til de anskaffelsessummer og formål, hvortil de oprindelig  \r\n\r\n blev erhvervet. Det følger heraf bl.a., at der ikke i forbindelse med selve  \r\n\r\n overgangen kan foretages nogen opskrivning af anskaffelsessummen, jfr. f.eks.  \r\n\r\n reglerne om opgørelse af fortjeneste og tab i loven om særlig indkomstskat  \r\n\r\n m.v. Endvidere kan ændringen ikke begrunde, at der ved senere salg af  \r\n\r\n formuegoder, der er anskaffet før ændringen, ses bort fra det forhold, at  \r\n\r\n formuegoderne måtte være anskaffet som led i næring eller i  \r\n\r\n spekulationshensigt. Skattemæssige afskrivninger, herunder ekstraafskrivning  \r\n\r\n m.v. på bygninger og installationer, som er foretaget før ændringen, skal  \r\n\r\n anses for foretaget af selskabet m.v., som det fremtræder efter ændringen.  \r\n\r\n Det samme gælder nedskrivning på varelager og varer indkøbt på bindende  \r\n\r\n kontrakt. Endelig skal henlæggelser til investeringsfonds, der henstår  \r\n\r\n ubenyttet ved ændringen, anses for sket i de indkomstår, hvori de oprindeligt  \r\n\r\n er foretaget. </P>  \r\n\r\n<P>Bestemmelserne i §§ 5A, 5B og 5C finder anvendelse på ændringer, der sker  \r\n\r\n den 1. april 1968 eller senere. </P>  \r\n\r\n<P CLASS=PUNKT> <B>7.</B> Ad § 18, stk. 2: </P>  \r\n\r\n<P>Ifølge bestemmelsen udgør indkomstfradraget for brugsforeninger 1,25 pct.  \r\n\r\n p.a. af foreningens formue, og i tilfælde, hvor foreningens regnskabsperiode  \r\n\r\n er kortere eller længere end 12 måneder, skal maksimalgrænsen for  \r\n\r\n indkomstfradraget herefter tilpasses efter regnskabsperiodens længde. </P>  \r\n\r\n<P CLASS=PUNKT> <B>8.</B> Ad § 24, stk. 1: </P>  \r\n\r\n<P>Ifølge den ændrede bestemmelse er det tidspunktet for registreringen i  \r\n\r\n aktieselskabsregisteret, der er afgørende for, i hvilken skattekreds et  \r\n\r\n selskab skal skatteansættes. </P>  \r\n\r\n<P CLASS=PUNKT> <B>9.</B> Ad § 30: </P>  \r\n\r\n<P>Der er med virkning fra og med skatteåret 1967-68 givet ændrede regler om  \r\n\r\n opkrævning og tilbagebetaling af skattebeløb som følge af ændringer af  \r\n\r\n skatteansættelser for selskaber og foreninger. </P>  \r\n\r\n<P>Ved forhøjelse af ordinære skatteansættelser på et sådant tidspunkt, at  \r\n\r\n der ikke kan gives selskabet eller foreningen besked herom inden den 1.  \r\n\r\n november, forfalder herefter det beløb, der skal efterbetales, til betaling  \r\n\r\n den 1. i den måned, der følger efter den, hvori der er givet selskabet eller  \r\n\r\n foreningen meddelelse om forhøjelsen af ansættelsen. Sidste rettidige  \r\n\r\n betalingsdag er den 20. i samme måned. </P>  \r\n\r\n<P>Når der i forbindelse med et selskabs eller en forenings opløsning,  \r\n\r\n overgang til skattefri virksomhed eller for udenlandske selskaber og  \r\n\r\n foreningers vedkommende ophør med at drive skattepligtig virksomhed her i  \r\n\r\n landet skal foretages en ekstraordinær skatteansættelse, jfr. lovens § 5,  \r\n\r\n stk. 1, § 5A, stk. 1, eller § 7, vedrørende tiden fra udgangen af det  \r\n\r\n regnskabsår, der er lagt til grund ved den sidste ordinære skatteansættelse  \r\n\r\n og indtil opløsningen m.v. finder sted, forfalder den på grund af den  \r\n\r\n ekstraordinære ansættelse pålignede skat den 1. i den måned, der følger efter  \r\n\r\n den, hvori der er givet selskabet eller foreningen meddelelse om ansættelsen,  \r\n\r\n dog tidligst samtidig med det ordinære skattebeløb. Betalingsfristerne er de  \r\n\r\n samme som gælder for de ordinære ansættelser. </P>  \r\n\r\n<P>Såfremt de forhøjede skattebeløb indbetales for sent, skal der svares  \r\n\r\n morarenter efter de almindelige regler, og restancerne kan inddrives ved  \r\n\r\n udpantning. </P>  \r\n\r\n<P>Ved nedsættelse af en skatteansættelse skal for meget betalt skat  \r\n\r\n tilbagebetales senest den 20. i den måned, der følger efter den, hvori  \r\n\r\n skatterådet, landsskatteretten eller domstolene har truffet bestemmelse om  \r\n\r\n nedsættelsen. </P>  \r\n\r\n<P CLASS=PUNKT> <B>10.</B> Ad § 35A, stk. 3 og 5: </P>  \r\n\r\n<P>Disse bestemmelser omtales i et særligt cirkulære af dags dato om  \r\n\r\n beskatning af kooperative virksomheder. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 3. oktober  \r\n\r\n 1967. </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ E. Møller. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Tidspunktet for offentliggørelsen er ukendt. Der er indsat en fiktiv dato af systemtekniske hensyn."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1967"
        },
        {
            "displayName": "Accession",
            "displayValue": "C19670020609"
        },
        {
            "displayName": "Entydig dokumentidentifikation",
            "displayValue": "CM021206"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "206"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "03/10/1967"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. VIII j.nr.872-1966"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}