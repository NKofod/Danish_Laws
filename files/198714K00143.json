{
    "id": 107880,
    "title": "1987 BTL 143   BETÆNKNING OVER FORSLAG TIL LOV OM KORT- OG MATRIKELSTYRELSEN    NR L 143 1987-88, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1987/1 BTL 143",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 143 </P>  \r\n\r\n<P></P>  \r\n\r\n<P>Betænkning over Forslag til lov om Kort- og Matrikelstyrelsen <BR>  \r\n\r\n Nr L 143 1987-88, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19880412 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. Nogle af disse spørgsmål og boligministerens besvarelse </P>  \r\n\r\n<P>heraf er optrykt som bilag til betænkningen. </P>  \r\n\r\n<P>Udvalget har endvidere modtaget mundtlige og/eller skriftlige </P>  \r\n\r\n<P>henvendelser fra: </P>  \r\n\r\n<P>Den Fotogrammetriske Branche, </P>  \r\n\r\n<P>Foreningen af Rådgivende Ingeniører, </P>  \r\n\r\n<P>Foreningen af Topografer og Kartografiske Tegnere ved Geodætisk </P>  \r\n\r\n<P>Institut, </P>  \r\n\r\n<P>Høje-Tåstrup Kommune, </P>  \r\n\r\n<P>Medarbejderrepræsentanter ved Geodætisk Institut, </P>  \r\n\r\n<P>Matrikeldirektoratet og Søkortafdelingen og </P>  \r\n\r\n<P>Åbenrå Kommune, Borgmesterkontoret. </P>  \r\n\r\n<P>Der er af et mindretal stillet ændringsforslag, hvorom henvises til </P>  \r\n\r\n<P>de ledsagende bemærkninger. </P>  \r\n\r\n<P>Herefter indstiller et <B>flertal</B> (udvalget med undtagelse af </P>  \r\n\r\n<P>Fremskridtspartiets medlem) lovforslaget til <B>vedtagelse uændret.  \r\n\r\n</B></P>  \r\n\r\n<P>Et mindretal (Fremskridtspartiets medlem af udvalget) indstiller </P>  \r\n\r\n<P>lovforslaget til <B>vedtagelse</B> med de af mindretallet stillede </P>  \r\n\r\n<P>ændringsforslag. </P>  \r\n\r\n<P>Mindretallet bemærker i øvrigt, at det er meget vigtigt, at den nye </P>  \r\n\r\n<P>Kort- og Matrikelstyrelse kommer til at fungere bedst muligt. </P>  \r\n\r\n<P>Derfor mener Fremskridtspartiet, at den nye styrelse skal </P>  \r\n\r\n<P>etableres så hurtigt som muligt. Det sker lettest, hvis styrelsen </P>  \r\n\r\n<P>slipper for at skulle foretage store omflytninger. Med </P>  \r\n\r\n<P>udgangspunkt i en helt klar melding fra medarbejderne har </P>  \r\n\r\n<P>mindretallet foreslået, at de 3 gamle afdelinger sammenkobles </P>  \r\n\r\n<P>elektronisk, således at alle medarbejdere kan blive boende, og </P>  \r\n\r\n<P>således at Kort- og Matrikelstyrelsen spares for det betragtelige </P>  \r\n\r\n<P>forbrug af tid og penge, som en omflytning vil resultere i. </P>  \r\n\r\n<P>Hvis ministeren imidlertid alligevel insisterer på, at der skal ske </P>  \r\n\r\n<P>en sammenflytning, så er det jo regeringens politik, at der skal </P>  \r\n\r\n<P>ske en størst mulig udflytning til provinsen. Geodætisk afdeling </P>  \r\n\r\n<P>1 (forskningsafdelingen) er den afdeling, som vil få flest </P>  \r\n\r\n<P>problemer ved en udflytning til provinsen, da personalet har </P>  \r\n\r\n<P>stærke bindinger til Københavnsområdet. Det har tidligere været </P>  \r\n\r\n<P>på tale at lade Geodætisk afdeling 1 overgå til Undervisnings- og </P>  \r\n\r\n<P>Forskningsministeriet, idet det er en ren forskningsafdeling. </P>  \r\n\r\n<P>Dette kan realiseres og dermed bane vejen for en mulig udflytning </P>  \r\n\r\n<P>af styrelsen til provinsen. Udflytningen vil både kunne spare </P>  \r\n\r\n<P>anlægs- og driftsomkostninger. </P>  \r\n\r\n<P>Endelig er det Fremskridtspartiets opfattelse, at de virksomheder, </P>  \r\n\r\n<P>som i dag udfører opgaver for private og offentlige firmaer inden </P>  \r\n\r\n<P>for fotogrammetrien, fortsat skal have lov til at udøve deres </P>  \r\n\r\n<P>virksomhed. Imidlertid er der opstået tvivl om, hvorvidt den </P>  \r\n\r\n<P>gamle &#187;gentlemen-agreement&#171; mellem Geodætisk Institut og de </P>  \r\n\r\n<P>private virksomheder kan videreføres, når loven gennemføres. </P>  \r\n\r\n<P>Derfor har Fremskridtspartiet ønsket at få de private </P>  \r\n\r\n<P>virksomheders fortsatte næringsmulighed lovfæstet. </P>  \r\n\r\n<P>Ændringsforslag </P>  \r\n\r\n<P>Af et <B>mindretal</B> (FP): </P>  \r\n\r\n<P>Til § 2 </P>  \r\n\r\n<P>1) I <B>stk. 1</B> indsættes efter nr. 4 som nyt nummer: </P>  \r\n\r\n<P>&#187;5) i sin virksomhed fortsat tillade private firmaer at udføre </P>  \r\n\r\n<P>virksomhed, der er beslægtet med styrelsens virksomhed.&#171; </P>  \r\n\r\n<P>Til § 3 </P>  \r\n\r\n<P>2) I <B>stk. 2</B> indsættes efter &#187;organisationer&#171;:  \r\n\r\n &#187;/firmaer&#171;. </P>  \r\n\r\n<P>Til § 4 </P>  \r\n\r\n<P>3) I <B>stk. 2</B> indsættes efter &#187;søkort&#171;: &#187;, herunder  \r\n\r\n også private </P>  \r\n\r\n<P>firmaer og organisationer&#171;. </P>  \r\n\r\n<P>Til § 7 </P>  \r\n\r\n<P>4) Som nyt stykke indsættes: </P>  \r\n\r\n<P>&#187;Stk. 2. Den nye Kort- og Matrikelstyrelse får bopæl således, at en  \r\n\r\n</P>  \r\n\r\n<P>af følgende modeller benyttes: </P>  \r\n\r\n<P>1) De eksisterende institutter og styrelser flyttes ikke sammen, men </P>  \r\n\r\n<P>sammenkobles elektronisk. </P>  \r\n\r\n<P>2) Såfremt boligministeren vælger at sammenflytte de eksisterende </P>  \r\n\r\n<P>institutter og styrelser, overføres Geodætisk afdeling 1 til </P>  \r\n\r\n<P>Undervisnings- og Forskningsministeriet.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 2 og 3 </P>  \r\n\r\n<P>Det ønskes med de 3 ændringsforslag at få private virksomheders </P>  \r\n\r\n<P>fortsatte erhvervsmulighed på området stadfæstet i lovteksten. </P>  \r\n\r\n<P>Virksomhederne kan i dag arbejde på grund af en &#187;gammel </P>  \r\n\r\n<P>gentlemen-agreement&#171;. Der er frygt for, at denne aftale udløber </P>  \r\n\r\n<P>med den nye lov, hvis deres erhvervsmulighed ikke lovfæstes. </P>  \r\n\r\n<P>Til nr. 4 </P>  \r\n\r\n<P>Ifølge den deputation af medarbejderrepræsentanter, som udvalget har </P>  \r\n\r\n<P>modtaget, er det teknisk muligt at sammenkoble de &#187;gamle&#171; </P>  \r\n\r\n<P>institutter og styrelser elektronisk. Dette er den billigste og </P>  \r\n\r\n<P>mest medarbejdervenlige model, eftersom ingen medarbejdere </P>  \r\n\r\n<P>behøver at flytte. Endelig vil det spare Kort- og </P>  \r\n\r\n<P>Matrikelstyrelsen for det enorme tids- og pengeforbrug, som den </P>  \r\n\r\n<P>af ministeren foreslåede sammenflytning medfører. </P>  \r\n\r\n<P>Skulle ministeren alligevel insistere på at få foretaget </P>  \r\n\r\n<P>sammenflytningen, er det netop Geodætisk afdeling 1 </P>  \r\n\r\n<P>(forskningsafdelingen), som får flest problemer ved flytningen, </P>  \r\n\r\n<P>idet det er den afdeling, som har det største antal </P>  \r\n\r\n<P>storkøbenhavnske medarbejdere. </P>  \r\n\r\n<P>Derfor foreslås det, at Geodætisk afdeling 1 overføres til </P>  \r\n\r\n<P>Undervisnings- og Forskningsministeriet, hvilket i øvrigt har </P>  \r\n\r\n<P>været på tale før. </P>  \r\n\r\n<P>Såfremt denne adskillelse gennemføres, har boligministeren lettere </P>  \r\n\r\n<P>ved at modtage f.eks. byen Assens' tilbud om byggegrund, boliger </P>  \r\n\r\n<P>osv. til den nye styrelse. Herved muliggøres en egentlig </P>  \r\n\r\n<P>udflytning til provinsen med de deraf følgende billigere anlægs- </P>  \r\n\r\n<P>og driftsforhold for Kort- og Matrikelstyrelsen. </P>  \r\n\r\n<P>Svend Andersen (S) Baadsgaard (S) Pia Gjellerup (S) Torben Lund (S) </P>  \r\n\r\n<P>fmd. <B>Lissa Mathiasen (S) Tastesen (S) Jørn Jespersen (SF) Pelle  \r\n\r\n</B></P>  \r\n\r\n<P>Voigt (SF) Engell (KF) Svend Åge Petersen (KF) Merete Aarup (KF) </P>  \r\n\r\n<P>Pernille Sams (KF) Mejdahl (V) Bollmann (CD) nfmd. <B>Behnke (FP) </B></P>  \r\n\r\n<P>Merethe Due Jensen (KRF) Jørgen Estrup (RV) </P>  \r\n\r\n<P>Partiet FK havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Udvalgets spørgsmål til boligministeren </P>  \r\n\r\n<P>og dennes svar herpå </P>  \r\n\r\n<P>Spørgsmål 8: </P>  \r\n\r\n<P>Ministeren bedes bekræfte de under 1. behandlingen givne tilsagn om </P>  \r\n\r\n<P>dels at anvende de i undervisningsministerens redegørelse af 31. </P>  \r\n\r\n<P>marts 1987 til Folketingets Forskningsudvalg nedlagte principper </P>  \r\n\r\n<P>ved tilrettelæggelsen af forskning og udvikling under den nye </P>  \r\n\r\n<P>styrelse, dels at give Folketingets Boligudvalg en redegørelse </P>  \r\n\r\n<P>for de prisfastsættelsesprincipper, som tænkes anvendt, inden </P>  \r\n\r\n<P>disse sættes i kraft. </P>  \r\n\r\n<P>Svar: </P>  \r\n\r\n<P>Foranlediget af første del af spørgsmålet skal jeg herved bekræfte, </P>  \r\n\r\n<P>at man ved opbygning af Kort- og Matrikelstyrelsen vil indplacere </P>  \r\n\r\n<P>og tilrettelægge forskning og udvikling efter de principper, der </P>  \r\n\r\n<P>er nedlagt i undervisningsministerens redegørelse af 31. marts </P>  \r\n\r\n<P>1987 til Folketingets Forskningsudvalg. </P>  \r\n\r\n<P>Hvorledes principperne konkret vil blive udmøntet i Kort- og </P>  \r\n\r\n<P>Matrikelstyrelsen, er endnu for tidligt at sige, idet den samlede </P>  \r\n\r\n<P>organisatoriske opbygning af styrelsen p.t. drøftes i et udvalg, </P>  \r\n\r\n<P>hvor såvel ledelse som personale og herunder medarbejdere fra </P>  \r\n\r\n<P>forskningsenhederne er repræsenteret. </P>  \r\n\r\n<P>Med hensyn til styrelsens prisfastsættelsesprincipper kan jeg </P>  \r\n\r\n<P>ligeledes bekræfte, at en redegørelse for disse vil blive </P>  \r\n\r\n<P>tilsendt udvalget, så snart redegørelsen foreligger. </P>  \r\n\r\n<P>Spørgsmål 15: </P>  \r\n\r\n<P>Ad svaret på spørgsmål 8: </P>  \r\n\r\n<P>Ministeren bedes bekræfte tilsagnet om at give Folketingets </P>  \r\n\r\n<P>Boligudvalg en redegørelse for de prisfastsættelsesprincipper, </P>  \r\n\r\n<P>som tænkes anvendt, inden disse sættes i kraft. </P>  \r\n\r\n<P>Svar: </P>  \r\n\r\n<P>Jeg kan bekræfte mit tidligere givne tilsagn om, at en redegørelse </P>  \r\n\r\n<P>for Kort- og Matrikelstyrelsens prisfastsættelsesprincipper vil </P>  \r\n\r\n<P>blive tilsendt Folketingets Boligudvalg, inden disse principper </P>  \r\n\r\n<P>sættes i kraft. </P>  \r\n\r\n<P>Spørgsmål 16: </P>  \r\n\r\n<P>Ad svaret på spørgsmål 14: </P>  \r\n\r\n<P>Ministeren bedes oplyse, hvor hjemmelen til det i svaret omtalte </P>  \r\n\r\n<P>samarbejde findes, eller om der blot er tale om en </P>  \r\n\r\n<P>hensigtserklæring. </P>  \r\n\r\n<P>Svar: </P>  \r\n\r\n<P>Både Geodætisk Institut, Matrikeldirektoratet og Søkortarkivet har </P>  \r\n\r\n<P>på en lang række områder arbejdet sammen med den private sektor, </P>  \r\n\r\n<P>dels med denne som underleverandør, dels som deltager i egentlige </P>  \r\n\r\n<P>fællesprojekter. </P>  \r\n\r\n<P>Dette samarbejde har på den ene side samme karakter som løsningen af </P>  \r\n\r\n<P>en række andre offentlige funktioner, der også sker i samarbejde </P>  \r\n\r\n<P>med den private sektor. Samtidig er det på den anden side også </P>  \r\n\r\n<P>udtryk for en holdning til, at det er både nødvendigt og </P>  \r\n\r\n<P>ønskeligt at opretholde en effektiv privat dansk kort- og </P>  \r\n\r\n<P>geodatasektor, der kan løse opgaver på dette område, herunder i </P>  \r\n\r\n<P>samarbejde med den offentlige sektor. Et sådant samarbejde kræver </P>  \r\n\r\n<P>ikke særlig lovhjemmel. </P>  \r\n\r\n<P>Spørgsmål 17: </P>  \r\n\r\n<P>Ønsker ministeren, at den hidtidige opdeling af kortlægningsopgaver </P>  \r\n\r\n<P>i Danmark skal opretholdes, således at: </P>  \r\n\r\n<P>- staten udarbejder topografiske kort i målforhold 1:10.000 og </P>  \r\n\r\n<P>mindre? </P>  \r\n\r\n<P>- den private sektor udarbejder teknisk kortværk i 1:10.000 og </P>  \r\n\r\n<P>større målforhold? </P>  \r\n\r\n<P>Svar: </P>  \r\n\r\n<P>Den teknologiske udvikling i de kommende år inden for kort- og </P>  \r\n\r\n<P>geodatasektoren - herunder især overgangen til digitale kort - </P>  \r\n\r\n<P>som er en af begrundelserne for oprettelsen af Kort- og </P>  \r\n\r\n<P>Matrikelstyrelsen, må påregnes at ville betyde, at den fremtidige </P>  \r\n\r\n<P>arbejdsdeling inden for sektoren vil undergå forandringer. </P>  \r\n\r\n<P>Indførelsen af digital kortteknik vil således betyde, at den </P>  \r\n\r\n<P>traditionelle arbejdsdeling mellem offentlige og private </P>  \r\n\r\n<P>kortproducenter, hvor grænsen i vidt omfang har gået efter </P>  \r\n\r\n<P>kortenes målforhold, på længere sigt vil miste sin betydning. </P>  \r\n\r\n<P>Det må således forventes, at staten, kommunerne og ledningsejerne </P>  \r\n\r\n<P>m.v. i stigende omfang skal arbejde sammen om at etablere det </P>  \r\n\r\n<P>fremtidige topografisk/tekniske kortgrundlag til brug ved </P>  \r\n\r\n<P>administration og planlægning af det danske samfund. </P>  \r\n\r\n<P>Den private kortlægningssektor vil som hidtil kunne deltage i </P>  \r\n\r\n<P>løsningen af denne opgave efter rekvisition fra staten og </P>  \r\n\r\n<P>kommunerne samt andre interessenter inden for kortområdet. Det er </P>  \r\n\r\n<P>ikke planerne, at omfanget af denne deltagelse skal reduceres i </P>  \r\n\r\n<P>forhold til nu. </P>  \r\n\r\n<P>Spørgsmål 18: </P>  \r\n\r\n<P>Skal den nye topografiske opmåling af Danmark, som den nye styrelse </P>  \r\n\r\n<P>agter at påbegynde i 1990'erne, som skal være på digital form, og </P>  \r\n\r\n<P>som skal udgøre en fuldstændig og detaljeret topografisk </P>  \r\n\r\n<P>grundkortdatabase, fortsat indgå under begrebet &#187;topografisk </P>  \r\n\r\n<P>kortlægning&#171; og altså alene være til præsentation i målforhold </P>  \r\n\r\n<P>1:10.000 eller mindre? </P>  \r\n\r\n<P>Svar: </P>  \r\n\r\n<P>Som det fremgår af min besvarelse af spørgsmål 17, vil fremtidens </P>  \r\n\r\n<P>kortlægning af Danmark på digital form indebære, at de hidtidige </P>  \r\n\r\n<P>opdelinger efter målforhold svarende til udgivelsen på </P>  \r\n\r\n<P>&#187;papirkort&#171; i nogen grad vil miste deres betydning. </P>  \r\n\r\n<P>Oplysningerne, der traditionelt indgår i de tekniske kort, i de </P>  \r\n\r\n<P>topografiske kort samt i matrikelkortene, vil i fremtiden </P>  \r\n\r\n<P>foreligge i form af integrerede databaser, hvoraf de enkelte </P>  \r\n\r\n<P>brugere kan trække de oplysninger, de har brug for, samt indlæse </P>  \r\n\r\n<P>egne &#187;korttemaer&#171;, som de selv ønsker at registrere, f.eks. </P>  \r\n\r\n<P>oplysninger om ledninger og lignende. </P>  \r\n\r\n<P>De offentlige kortdatabaser vil, uanset om der er tale om </P>  \r\n\r\n<P>topografiske, tekniske eller matrikulære, kunne anvendes til </P>  \r\n\r\n<P>præsentation af data med mange målforhold, alt efter med hvilken </P>  \r\n\r\n<P>nøjagtighed de pågældende baser er etablerede. </P>  \r\n\r\n<P>Spørgsmål 19: </P>  \r\n\r\n<P>Efter lovforslaget får den nye styrelse flere selvstændige roller, </P>  \r\n\r\n<P>nemlig: </P>  \r\n\r\n<P>1. Monopoliseret produktionsvirksomhed (§ 2). </P>  \r\n\r\n<P>2. Monopoliseret stilling som koordinator af al offentlig </P>  \r\n\r\n<P>kortproduktion samt ret til udstedelse af standarder og normer, </P>  \r\n\r\n<P>og med ret til indsigt i alle offentlige myndigheders og </P>  \r\n\r\n<P>offentlige selskabers planer inden for normer og standarder (§ 3). </P>  \r\n\r\n<P>3. Salgs- og servicevirksomhed, idet bl.a. de under punkt 1 nævnte </P>  \r\n\r\n<P>produkter skal sælges (§ 5). </P>  \r\n\r\n<P>a) Finder ministeren ikke, at der her er tale om en sammenblanding </P>  \r\n\r\n<P>af &#187;rådgivende virksomhed&#171; og &#187;entreprenørvirksomhed&#171;,  \r\n\r\n som i h.t. </P>  \r\n\r\n<P>dansk sædvane holdes adskilt? </P>  \r\n\r\n<P>b)Hvorledes vil ministeren sikre, at prisen for de udbudte produkter </P>  \r\n\r\n<P>fastsættes efter produktionsomkostningerne og ikke politisk, </P>  \r\n\r\n<P>således at den private kortlægningssektor udsættes for ulige </P>  \r\n\r\n<P>konkurrence? </P>  \r\n\r\n<P>c)Hvorledes vil ministeren sikre, at de i h.t. punkt 2 udstedte </P>  \r\n\r\n<P>standarder og normer ikke indirekte anvendes til fremme af salg </P>  \r\n\r\n<P>af egne produkter? </P>  \r\n\r\n<P>Svar: </P>  \r\n\r\n<P>I spørgsmålet synes det at være antaget, at Kort- og </P>  \r\n\r\n<P>Matrikelstyrelsen på de i lovens §§ 2 og 3 anførte områder har en </P>  \r\n\r\n<P>monopolstilling, som man frygter kan misbruges. Forudsætningen </P>  \r\n\r\n<P>om, at Kort- og Matrikelstyrelsen skulle indtage en </P>  \r\n\r\n<P>monopolstilling, er kun i meget begrænset omfang rigtig. Kort- og </P>  \r\n\r\n<P>Matrikelstyrelsen har eneret til fremstilling af søkort af en </P>  \r\n\r\n<P>række sikkerhedsmæssige grunde, ligesom Kort- og </P>  \r\n\r\n<P>Matrikelstyrelsen er alene om at varetage ejendomsregistreringen </P>  \r\n\r\n<P>via administrationen af matrikel- og landinspektørvæsenet. På de </P>  \r\n\r\n<P>øvrige områder står det enhver frit for at udøve sine aktiviteter. </P>  \r\n\r\n<P>Dette gælder også samordningsbeføjelserne vedrørende offentlig </P>  \r\n\r\n<P>kortproduktion samt retten til at fastsætte standarder og normer </P>  \r\n\r\n<P>inden for området. Kort- og Matrikelstyrelsen får som en </P>  \r\n\r\n<P>arbejdsopgave at virke samordnende inden for området. Formålet er </P>  \r\n\r\n<P>at gøre, hvad der er muligt for at optimere samfundets </P>  \r\n\r\n<P>ressourceanvendelse på dette område, herunder så vidt muligt at </P>  \r\n\r\n<P>forhindre fejlinvesteringer. Andre offentlige myndigheder må også </P>  \r\n\r\n<P>forventes at skulle virke for opnåelsen af de samme mål. </P>  \r\n\r\n<P>Kort- og Matrikelstyrelsen kan efter forhandling med berørte private </P>  \r\n\r\n<P>og offentlige interessenter fastlægge standarder og normer for </P>  \r\n\r\n<P>gennemførelsen af offentlig opmåling og anden offentlig </P>  \r\n\r\n<P>registrering af stedbestemte oplysninger. Disse normer og </P>  \r\n\r\n<P>standarder skal imidlertid ikke træde i stedet for eksisterende </P>  \r\n\r\n<P>normer og standarder, forhandlet i regi af f.eks. Dansk </P>  \r\n\r\n<P>Ingeniørforening eller Dansk Standard, men tværtimod virke </P>  \r\n\r\n<P>supplerende til disse på områder, i det omfang der er behov for </P>  \r\n\r\n<P>dette. </P>  \r\n\r\n<P>Kort- og Matrikelstyrelsens hidtidige virksomheder har altid virket </P>  \r\n\r\n<P>som en blanding af rådgivende virksomhed og </P>  \r\n\r\n<P>entreprenørvirksomhed, uden at dette har givet anledning til </P>  \r\n\r\n<P>problemer. Virksomhederne har f.eks. selv udgivet topografiske </P>  \r\n\r\n<P>kort og matrikelkort, samtidig med at de har rådgivet både andre </P>  \r\n\r\n<P>offentlige myndigheder og private virksomheder om principper og </P>  \r\n\r\n<P>metoder ved opbygning af kortværker samt ved gennemførelse af </P>  \r\n\r\n<P>fotogrammetriske opmålinger. </P>  \r\n\r\n<P>Vedrørende prisfastsættelsen af Kort- og Matrikelstyrelsens </P>  \r\n\r\n<P>produkter skal jeg henvise til mine besvarelser på spørgsmål 8 og </P>  \r\n\r\n<P>15. Det er ikke hensigten, at den private kortlægningssektor skal </P>  \r\n\r\n<P>udsættes for en ulige konkurrence. Som nævnt i min besvarelse af </P>  \r\n\r\n<P>spørgsmål 14 og 16 har det altid været de hidtidige virksomheder </P>  \r\n\r\n<P>i Kort- og Matrikelstyrelsens holdning, at det var et aktiv i sig </P>  \r\n\r\n<P>selv at sikre opretholdelsen af en effektiv privat sektor inden </P>  \r\n\r\n<P>for dette område. Kort- og Matrikelstyrelsens arbejde med de mere </P>  \r\n\r\n<P>grundlæggende problemstillinger inden for området, såsom </P>  \r\n\r\n<P>forskning, uddannelse, opmålingsnet, basale topografiske data, </P>  \r\n\r\n<P>udvekslingsnormer og standarder osv., har i betydeligt omfang </P>  \r\n\r\n<P>været en forudsætning for den private sektors virke. </P>  \r\n\r\n<P>Fastlæggelsen af standarder og normer skal, som det fremgår af </P>  \r\n\r\n<P>lovforslagets § 3, stk. 2, ske i samarbejde mellem berørte </P>  \r\n\r\n<P>private og offentlige interessenter til fordel for alle parter. </P>  \r\n\r\n<P>Fælles standarder og normer for f.eks. signaturer for </P>  \r\n\r\n<P>registrering af bygninger, veje, bevoksninger m.v. vil gøre </P>  \r\n\r\n<P>markedet mere gennemsigtigt og sikre, at alle interesserede </P>  \r\n\r\n<P>producenter på lige fod kan tilbyde deres ydelser. </P>  \r\n\r\n<P>Spørgsmål 20: </P>  \r\n\r\n<P>Kunne ministeren tænke sig at anvende § 2, stk. 2, til udarbejdelse </P>  \r\n\r\n<P>af kortværker, som skal konkurrere med de kortværker, som </P>  \r\n\r\n<P>traditionelt udarbejdes af den private kortlægningssektor? </P>  \r\n\r\n<P>Svar: </P>  \r\n\r\n<P>Kort- og Matrikelstyrelsen skal først og fremmest udarbejde </P>  \r\n\r\n<P>landsdækkende kort og geodatasystemer i standardiserede udgaver. </P>  \r\n\r\n<P>Disse produkter har altid været et af flere grundlæggende </P>  \r\n\r\n<P>udgangspunkter for kortbrugerne og har som sådan konkurreret med </P>  \r\n\r\n<P>andre kortprodukter. </P>  \r\n\r\n<P>Kort- og Matrikelstyrelsen vil også i fremtiden skulle sælge sine </P>  \r\n\r\n<P>produkter i konkurrence med andre udbydere af kort- og geodata, </P>  \r\n\r\n<P>det være sig private eller andre offentlige myndigheder. </P>  \r\n\r\n<P>På grund af de ændringer, vi står over for inden for kort- og </P>  \r\n\r\n<P>geodatasektoren i de kommende år som følge af den tekniske </P>  \r\n\r\n<P>udvikling, må det forventes, at arbejdsdelingen både inden for </P>  \r\n\r\n<P>den private og den offentlige sektor vil ændre sig tilsvarende. </P>  \r\n\r\n<P>Nye produkter vil opstå, og gamle vil forsvinde. I denne </P>  \r\n\r\n<P>situation har jeg fundet det naturligt i lovforslaget at medtage </P>  \r\n\r\n<P>en bestemmelse, der sikrer, at Kort- og Matrikelstyrelsens </P>  \r\n\r\n<P>arbejdsområde også i fremtiden kan tilpasses eventuelt ændrede </P>  \r\n\r\n<P>samfundsmæssige prioriteringer og behov og eventuelt nye tekniske </P>  \r\n\r\n<P>muligheder. Alene sådanne hensyn ligger bag formuleringen af </P>  \r\n\r\n<P>lovforslagets § 2, stk. 2. </P>  \r\n\r\n<P>Spørgsmål 21: </P>  \r\n\r\n<P>Vil den i medfør af § 3, stk. 2, anførte ret til fastsættelse af </P>  \r\n\r\n<P>normer og standarder kunne medføre en standsning eller udskydelse </P>  \r\n\r\n<P>af igangværende eller planlagte arbejder? </P>  \r\n\r\n<P>Her tænkes specielt på kortproduktioner og/eller </P>  \r\n\r\n<P>geodataindsamlinger, som i dag løses i privat regi i samspil med </P>  \r\n\r\n<P>en offentlig myndighed, ofte en kommune, et amt eller et </P>  \r\n\r\n<P>koncessioneret selskab. </P>  \r\n\r\n<P>Spørgsmål 22: </P>  \r\n\r\n<P>Vil den i medfør af § 3, stk. 3, anførte oplysningsret vedrørende </P>  \r\n\r\n<P>igangværende og påtænkte aktiviteter i offentlig regi kunne </P>  \r\n\r\n<P>medføre standsning eller udskydelse af igangværende eller </P>  \r\n\r\n<P>planlagte arbejder, som i dag løses i privat regi, ofte i samspil </P>  \r\n\r\n<P>med en kommune, et amt eller et koncessioneret selskab? </P>  \r\n\r\n<P>Svar: </P>  \r\n\r\n<P>Retten til at fastlægge normer og standarder efter § 3, stk. 2, og </P>  \r\n\r\n<P>retten til at kræve oplysninger efter § 3, stk. 3, vil ikke blive </P>  \r\n\r\n<P>anvendt til at standse eller udskyde igangværende eller planlagte </P>  \r\n\r\n<P>arbejder inden for offentlig og/eller privat kortproduktion eller </P>  \r\n\r\n<P>geodataindsamling. Det fremgår af lovforslagets bemærkninger, at </P>  \r\n\r\n<P>samordningen først og fremmest skal ske på frivillig basis og </P>  \r\n\r\n<P>efter forhandling med de berørte parter. </P>  \r\n\r\n<P>Det er naturligvis målet med samordningen, at den enkelte rekvirent </P>  \r\n\r\n<P>og producent af en kortlægningsopgave eller lignende vil se en </P>  \r\n\r\n<P>egeninteresse i at samordne løsningen af denne opgave med andre </P>  \r\n\r\n<P>tilsvarende aktiviteter. Det vil være Kort- og Matrikelstyrelsens </P>  \r\n\r\n<P>opgave så vidt muligt at støtte og samordne disse interesser. </P>  \r\n\r\n<P>Jeg skal understrege, at denne samordning i videst muligt omfang </P>  \r\n\r\n<P>skal ske på brugernes præmisser. </P>  \r\n\r\n<P>Spørgsmål 23: </P>  \r\n\r\n<P>Der ønskes en specificeret opstilling af udgifterne år for år frem </P>  \r\n\r\n<P>til år 2000 ved sammenlægningen i henhold til lovforslaget i </P>  \r\n\r\n<P>lyset af, at lovforslagets bemærkninger er skrevet på en sådan </P>  \r\n\r\n<P>måde, at det synes særdeles svært, nærmest umuligt, at få en </P>  \r\n\r\n<P>oversigt over lovforslagets reelle økonomiske konsekvenser i en </P>  \r\n\r\n<P>årrække fremover. </P>  \r\n\r\n<P>Spørgsmål 24: </P>  \r\n\r\n<P>Der ønskes en specificeret opstilling af udgifterne år for år frem </P>  \r\n\r\n<P>til år 2000 ved at undlade sammenlægningen. </P>  \r\n\r\n<P>Spørgsmål 25: </P>  \r\n\r\n<P>Er det efter ministerens opfattelse et realistisk udtryk for </P>  \r\n\r\n<P>samfundsmæssige besparelser, når de i de to foregående spørgsmål </P>  \r\n\r\n<P>udbedte opstillinger sammenholdes? </P>  \r\n\r\n<P>Svar: </P>  \r\n\r\n<P>De statslige merudgifter i forbindelse med sammenlægningen skønnes </P>  \r\n\r\n<P>at beløbe sig til en engangsudgift på 80-90 mio. kr. fordelt over </P>  \r\n\r\n<P>en periode på omkring 5 år. Som angivet i lovforslagets </P>  \r\n\r\n<P>bemærkninger forventes disse merudgifter at fordele sig med ca. </P>  \r\n\r\n<P>40 mio. kr. til lønninger, 5 mio. kr. til edb-udstyr, 15 mio. kr. </P>  \r\n\r\n<P>til konsulentbistand og ca. 25 mio. kr. til øvrige driftsudgifter. </P>  \r\n\r\n<P>Fordelingen af merudgifterne i de enkelte år i sammenlægnings- og </P>  \r\n\r\n<P>etableringsfasen vil fremgå af aktstykker, som fremsendes til </P>  \r\n\r\n<P>Folketingets Finansudvalg. </P>  \r\n\r\n<P>Hertil kommer, at den samlede Kort- og Matrikelstyrelse planlægges </P>  \r\n\r\n<P>placeret i en nyopført statslig bygning. Udgifterne hertil </P>  \r\n\r\n<P>påregnes som nævnt i bemærkningerne til forslaget at andrage ca. </P>  \r\n\r\n<P>300 mio. kr. Som det fremgår af min besvarelse af 19. februar </P>  \r\n\r\n<P>1988 af udvalgets spørgsmål 9, vil byggeomkostningerne i helt </P>  \r\n\r\n<P>væsentligt omfang modsvares af værdien af og huslejeudgiften i de </P>  \r\n\r\n<P>kontorlokaler, hvor institutionerne har til huse i dag. </P>  \r\n\r\n<P>Det er ikke muligt at opgøre de ordinære udgifter frem til år 2000 </P>  \r\n\r\n<P>ved sammenlægningen henholdsvis ved at undlade sammenlægningen, </P>  \r\n\r\n<P>da disse i høj grad vil afhænge af den samfundsøkonomiske </P>  \r\n\r\n<P>udvikling. </P>  \r\n\r\n<P>Det fremgår imidlertid af Kortudvalgets betænkning (Betænkning nr. </P>  \r\n\r\n<P>1073 af maj 1986), at der uden en sammenlægning ville blive tale </P>  \r\n\r\n<P>om samfundsmæssige meromkostninger som følge af mangelfuld </P>  \r\n\r\n<P>samordning og koordination inden for kort- og geodatasektoren af </P>  \r\n\r\n<P>størrelsesordenen 230 mio. kr. årligt frem til år 2000. </P>  \r\n\r\n<P>Kortudvalget skønnede, at en effektiv samordning som følge af </P>  \r\n\r\n<P>sammenlægning af de kortproducerende institutioner ville kunne </P>  \r\n\r\n<P>reducere disse samfundsmæssige fejlinvesteringer med omkring 100 </P>  \r\n\r\n<P>mio. kr. årligt. </P>  \r\n\r\n<P>På baggrund af Kortudvalgets betænkning er det derfor min </P>  \r\n\r\n<P>opfattelse, at vi med en engangsinvestering på mindre end 100 </P>  \r\n\r\n<P>mio. kr. kan undgå samfundsmæssige fejlinvesteringer frem til år </P>  \r\n\r\n<P>2000 på godt 1 mia. kr. </P>  \r\n\r\n<P>Det er her, den store samfundsøkonomiske gevinst ved sammenlægningen </P>  \r\n\r\n<P>af de tre institutioner fremkommer. </P>  \r\n\r\n<P>Spørgsmål 26: </P>  \r\n\r\n<P>Ministerens kommentarer til henvendelserne fra henholdsvis Den </P>  \r\n\r\n<P>Fotogrammetriske Branche og F.R.I. (bilag 22 og 23) udbedes. </P>  \r\n\r\n<P>Svar: </P>  \r\n\r\n<P>Mine besvarelser af 21. marts 1988 af Udvalgets spørgsmål 16-22 </P>  \r\n\r\n<P>dækker for mig at se i det væsentlige de problemstillinger, der </P>  \r\n\r\n<P>rejses i de to henvendelser. </P>  \r\n\r\n<P>Det fremgår heraf, at jeg finder det væsentligt, at der i Danmark </P>  \r\n\r\n<P>eksisterer en privat kortlægningssektor side om side med den </P>  \r\n\r\n<P>offentlige. Det er derfor ikke hensigten med oprettelsen af Kort- </P>  \r\n\r\n<P>og Matrikelstyrelsen, at denne situation skal ændres til ugunst </P>  \r\n\r\n<P>for den private sektor. Det må tværtimod antages, at den </P>  \r\n\r\n<P>forudseelige udvikling inden for kort- og geodatasektoren vil </P>  \r\n\r\n<P>åbne for nye samarbejdsområder i de kommende år. Hertil kommer, </P>  \r\n\r\n<P>at behovet for kortprodukter m.v. er i kraftig vækst. </P>  \r\n\r\n<P>Kort- og Matrikelstyrelsen skal varetage en lang række </P>  \r\n\r\n<P>arbejdsområder, hvoraf nogle vil kunne betragtes som &#187;lovbestemte  \r\n\r\n</P>  \r\n\r\n<P>produktionsopgaver&#171; eller &#187;offentlige forpligtelser og </P>  \r\n\r\n<P>myndighedsopgaver&#171;, medens andre i højere grad kan karakteriseres  \r\n\r\n</P>  \r\n\r\n<P>som &#187;markeds- og servicevirksomhed&#171;. Det er imidlertid meget  \r\n\r\n</P>  \r\n\r\n<P>vanskeligt at foretage en opdeling af disse aktiviteter i klart </P>  \r\n\r\n<P>adskilte områder. </P>  \r\n\r\n<P>For eksempel vil udførelsen af den topografiske kortlægning dels </P>  \r\n\r\n<P>kunne betragtes som den myndighedsopgave, det er at sikre </P>  \r\n\r\n<P>kortlægningen af det nationale territorium, men også som en </P>  \r\n\r\n<P>markeds- og serviceopgave, hvorved de resulterende topografiske </P>  \r\n\r\n<P>kort skal sælges til borgere og andre myndigheder, eventuelt i </P>  \r\n\r\n<P>samarbejde med andre offentlige og private kortproducenter. </P>  \r\n\r\n<P>Kort- og Matrikelstyrelsen vil også skulle fortsætte sin </P>  \r\n\r\n<P>rådgivningsvirksomhed over for andre myndigheder inden for </P>  \r\n\r\n<P>kortlægning og opmålingsvirksomhed. Dette kan ligeledes opfattes </P>  \r\n\r\n<P>som en &#187;rådgivende virksomhed&#171;, der udøves i konkurrence med  \r\n\r\n</P>  \r\n\r\n<P>private rådgivere, men man kan også se det som et naturligt </P>  \r\n\r\n<P>samarbejde mellem to eller flere offentlige myndigheder. Det er </P>  \r\n\r\n<P>netop den koordinerende og normudstedende rolle i dette </P>  \r\n\r\n<P>samarbejde, der åbner op for ganske store samfundsmæssige </P>  \r\n\r\n<P>besparelser, bl.a. gennem begrænsning af fejlinvesteringer. </P>  \r\n\r\n<P>Det er karakteristisk for kort- og geodatasektoren i Danmark i disse </P>  \r\n\r\n<P>år, at sektoren er under meget stærk ændring, dels som følge af </P>  \r\n\r\n<P>den teknologiske udvikling, dels på grund af de store </P>  \r\n\r\n<P>investeringer, som samfundet står over for inden for dette </P>  \r\n\r\n<P>område. Det er derfor på nuværende tidspunkt vanskeligt - og ej </P>  \r\n\r\n<P>heller tilrådeligt - at lægge den fremtidige arbejdsdeling mellem </P>  \r\n\r\n<P>de involverede parter fuldstændigt fast. Dette gælder såvel </P>  \r\n\r\n<P>samarbejdet inden for den offentlige sektor som samarbejdet </P>  \r\n\r\n<P>mellem den offentlige og den private sektor. </P>  \r\n\r\n<P>Som det også er tilfældet for andre offentlige virksomheder i disse </P>  \r\n\r\n<P>år, skal Kort- og Matrikelstyrelsen i højere grad end hidtil søge </P>  \r\n\r\n<P>at finansiere sine aktiviteter gennem større anvendelse af </P>  \r\n\r\n<P>brugerbetaling. Styrelsen vil på en række væsentlige områder slet </P>  \r\n\r\n<P>ikke befinde sig i en monopolsituation, hvor den kan opkræve de </P>  \r\n\r\n<P>priser for sine produkter, som den selv ønsker. Den danske </P>  \r\n\r\n<P>tradition for billige kortprodukter, kombineret med eksistensen </P>  \r\n\r\n<P>af en effektiv privat kortsektor, skal nok forhindre, at priserne </P>  \r\n\r\n<P>forøges ud over det, markedet og markedets behov kan bære. </P>  \r\n\r\n<P>Styrelsen bør på den anden side heller ikke sælge sine produkter </P>  \r\n\r\n<P>billigere, end dækning af produktionsomkostningerne tilsiger. </P>  \r\n\r\n<P>Hensynet til de offentlige finanser sætter i sig selv snævre </P>  \r\n\r\n<P>grænser herfor. </P>  \r\n\r\n<P>Det er mellem disse yderpunkter, at balancen skal findes. Eller sagt </P>  \r\n\r\n<P>på en anden måde: Det må være markedsvilkårene, der må være det </P>  \r\n\r\n<P>afgørende for Kort- og Matrikelstyrelsens prispolitik. Hvis man </P>  \r\n\r\n<P>tager dette udgangspunkt, finder jeg ikke, at den i </P>  \r\n\r\n<P>henvendelserne argumenterede udskillelse af styrelsens markeds- </P>  \r\n\r\n<P>og servicevirksomhed i en selvstændig organisation er nødvendig. </P>  \r\n\r\n<P>Jeg vil imidlertid gerne give tilsagn om, at man, når man over en </P>  \r\n\r\n<P>passende periode har haft lejlighed til at indsamle og vurdere </P>  \r\n\r\n<P>erfaringerne med denne del af styrelsens virksomhed, tager </P>  \r\n\r\n<P>spørgsmålet op til overvejelse. </P>  \r\n\r\n<P>Det er efter min mening vigtigt at se oprettelsen af Kort- og </P>  \r\n\r\n<P>Matrikelstyrelsen i lyset af, at der er behov for at varetage </P>  \r\n\r\n<P>nogle samfundsmæssige hensyn inden for kort- og geodatasektoren. </P>  \r\n\r\n<P>Et af disse hensyn er blandt andet at sikre, at vi fortsat har en </P>  \r\n\r\n<P>effektiv privat sektor på området. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198714K00143"
        },
        {
            "displayName": "Entydig dokumentidentifikation",
            "displayValue": "CL004598"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "143"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}