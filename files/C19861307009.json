{
    "id": 78783,
    "title": "Cirkulære om dispensation fra detailforhandlingsbekendtgørelsens § 9, stk. 4 ",
    "documentTypeId": "140",
    "isSagsforlobPeriodValid": false,
    "shortName": "CIR nr 13070 af 10/03/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om dispensation fra  \r\n\r\n detailforhandlingsbekendtgørelsens § 9, stk. 4 </H1>  \r\n\r\n<P></P>  \r\n\r\n<BR>  \r\n\r\n<P>I henhold til detailforhandlingsbekendtgørelsens § 9, stk. 4 , skal et  \r\n\r\n levnedsmiddeludsalg, der ønsker at forhandle kød, slagteaffald, fersk fjerkræ  \r\n\r\n eller fersk fisk, som udelukkende modtages som færdigpakkede levnedsmidler,  \r\n\r\n være indrettet med et rum bl.a. til brug ved eventuel genindpakning,  \r\n\r\n indrettet som et tilberedningsrum. </P>  \r\n\r\n<P>Som det vil være enhederne bekendt, har veterinærdirektoratet tidligere  \r\n\r\n meddelt dispensation fra ovennævnte § 9, stk. 4, ved forhandling af L-mærket  \r\n\r\n kød, slagteaffald og fjerkræ. Veterinærdirektoratet har videre ved skrivelse  \r\n\r\n af 17. oktober 1986 meddelt dispensation ved etablering af lokale ordninger.  \r\n\r\n Under henvisning til ønsker om yderligere liberalisering af forhandlingen af  \r\n\r\n detailpakket, fersk kød m.m. meddeler veterinærdirektoratet efter aftale med  \r\n\r\n miljøministeriet og som en overgangsordning for en eventuel ophævelse af § 9,  \r\n\r\n stk. 4, yderligere dispensation, således at færdigpakket kød m.m. kan leveres  \r\n\r\n fra autoriseret eller godkendt virksomhed. Gældende dispensationsmuligheder  \r\n\r\n er herefter omtalt i nærværende cirkulære, og veterinærdirektoratets  \r\n\r\n skrivelse af 17. oktober, j.nr. LK 202-72/84, ophæves. </P>  \r\n\r\n<P>Detailforhandlingsvirksomheder, der ikke har tilladelse til tilvirkning,  \r\n\r\n og som ikke indeholder det i § 9, stk. 4, nævnte genindpakningsrum, kan efter  \r\n\r\n konkret ansøgning meddeles godkendelse af den lokale tilsynsmyndighed til  \r\n\r\n detailforhandling af detailpakket kød og slagteaffald på en af de nedenfor  \r\n\r\n under pkt. 1-4 nævnte måder, og yderligere til detailforhandling af  \r\n\r\n færdigpakket fjerkræ og fersk fisk på den under pkt. 1 nævnte måde. </P>  \r\n\r\n<P> 1. L-mærkningsordningen : </P>  \r\n\r\n<P>Den lokale tilsynsmyndighed kan godkende ordninger som dispensation fra §  \r\n\r\n 9, stk. 4, hvorefter en detailforhandlingsvirksomhed, der ikke har tilladelse  \r\n\r\n til tilvirkning af levnedsmidler, meddeles godkendelse til forhandling af  \r\n\r\n L-mærket kød , slagteaffald og  fjerkræ . Detailforhandlingen af de L-mærkede  \r\n\r\n produkter skal foregå i henhold til veterinærdirektoratets cirkulærer herom.  \r\n\r\n</P>  \r\n\r\n<P>For L-mærket hakket kød og kødfars, herunder rå medisterpølse, er samtidig  \r\n\r\n meddelt dispensation fra detailforhandlingsbekendtgørelsens § 39, stk. 4 (24  \r\n\r\n timers fristen). </P>  \r\n\r\n<P>Opmærksomheden skal henledes på, at der ikke eksisterer L-  \r\n\r\n mærkningsordning for fisk. I henhold til fiskeriministeriets bekendtgørelse  \r\n\r\n nr. 155 af 20. april 1983 må tilberedning og pakning af fersk fisk og  \r\n\r\n fiskevarer kun finde sted i en dertil af fiskeriministeriet autoriseret  \r\n\r\n virksomhed, og forsendelse og opbevaring skal ske ved en temperatur, der ikke  \r\n\r\n overstiger 2 grader C. Under henvisning hertil har fiskeriministeriet  \r\n\r\n erklæret  sig indforstået med, at de lokale tilsynsmyndigheder dispenserer  \r\n\r\n  fra detailforhandlingsbekendtgørelsens § 9, stk. 4, også for så  vidt angår  \r\n\r\n fersk fisk detailemballeret i henhold til nævnte  bekendtgørelse nr. 155 og  \r\n\r\n opfyldende de i denne bekendtgørelse  anførte bestemmelser. Ved meddelelse af  \r\n\r\n en sådan dispensation må der over for detailudsalget præciseres de i nævnte  \r\n\r\n bekendtgørelses § 6, stk. 2, og § 7 anførte regler om forbud mod salg af  \r\n\r\n henholdsvis detailpakninger efter den angivne sidste forbrugsdag og  \r\n\r\n detailpakninger, der er utætte eller beskadigede. Den i § 39, stk. 4, nævnte  \r\n\r\n salgsfrist (24 timer) for fiskefars og hakket fiskekød er ikke omfattet af  \r\n\r\n nævnte dispensation, og er derfor ufravigelig. </P>  \r\n\r\n<P> 2. Lokale ordninger mellem to detailforhandlingsvirksomheder: </P>  \r\n\r\n<P>Den lokale tilsynsmyndighed kan godkende ordninger, som dispensation fra §  \r\n\r\n 9, stk. 4, hvorefter en detailforhandlingsvirksomhed, der ikke har tilladelse  \r\n\r\n til tilvirkning af levnedsmidler, meddeles godkendelse til forhandling af  \r\n\r\n detailpakket kød og slagteaffald  tilført fra en anden  \r\n\r\n detailforhandlingsvirksomhed , der er godkendt til sådan tilvirkning. Ved  \r\n\r\n disse tilladelser må levnedsmiddelkontrolenheden vurdere den pågældende  \r\n\r\n detailforhandlingsvirksomheds muligheder for på en hygiejnisk forsvarlig måde  \r\n\r\n at udvide varesortimentet med de nævnte produkter, ligesom det må sikres, at  \r\n\r\n tilsynsmyndigheden har indseende med levnedsmidlernes tilvirkning og  \r\n\r\n detailemballering, med transport og forhandling samt med aftaler mellem de to  \r\n\r\n virksomheder om eventuel returnering. Dette opnås bedst, hvor begge  \r\n\r\n detailforhandlingsvirksomheder ligger inden for samme enheds område. </P>  \r\n\r\n<P>Ved sådanne &#187;lokale&#171; ordninger er  \r\n\r\n detailforhandlingsbekendtgørelsens § 39, stk. 4 (24 timers salgsfristen) for  \r\n\r\n hakket kød m.m. gældende. Daglig leverance mellem den virksomhed, der  \r\n\r\n tilvirker hakket kød m.m., og den virksomhed, der detailforhandler de  \r\n\r\n pågældende levnedsmidler, er derfor en nødvendighed, og disse ordninger vil  \r\n\r\n derfor normalt alene kunne realiseres, hvor de to virksomheder er placeret  \r\n\r\n tæt ved hinanden. </P>  \r\n\r\n<P>Ved godkendelse af sådanne &#187;lokale&#171; ordninger må det præciseres:  \r\n\r\n</P>  \r\n\r\n<P> at transporten af færdigpakket kød m.m. skal ske i overensstemmelse med  \r\n\r\n reglerne i bekendtgørelse nr. 359 af 28. juni 1979 om transport af kød, </P>  \r\n\r\n<P> at færdigpakninger, hvor emballagen er itugået eller beskadiget, ikke må  \r\n\r\n opbevares i levnedsmiddeludsalget (jfr. § 35, stk. 2) og skal destrueres,  \r\n\r\n medmindre der træffes aftale om returnering inden for den angivne  \r\n\r\n &#187;mindst holdbar til&#171; dato, </P>  \r\n\r\n<P> at færdigpakninger, hvor &#187;mindst holdbar til&#171; datoen ikke er  \r\n\r\n overskredet, kan returneres til leverandøren, såfremt særlig aftale herom er  \r\n\r\n truffet, og på betingelse af, at det sikres, at disse varer indtil  \r\n\r\n returneringen opbevares i overensstemmelse med den angivne  \r\n\r\n opbevaringsforskrift, og at de pågældende levnedsmidler ved returneringen  \r\n\r\n transporteres i overensstemmelse med transportbekendtgørelsens regler. Ved  \r\n\r\n returnering af færdigpakket hakket kød, kødfars m.m. må opmærksomheden videre  \r\n\r\n henledes på, at der gælder særlige tidsmæssige begrænsninger for anvendelsen  \r\n\r\n af disse produkter. </P>  \r\n\r\n<P> at færdigpakninger, hvor &#187;mindst holdbar til&#171; datoen er  \r\n\r\n overskredet, ikke må opbevares i udsalget (jfr. § 35, stk. 2) og skal  \r\n\r\n destrueres eller gøres uegnede til salg. </P>  \r\n\r\n<P> 3. Ved levering fra hjemmemarkedsgodkendt virksomhed m.m.: </P>  \r\n\r\n<P>Den lokale tilsynsmyndighed kan godkende ordninger som dispensation for §  \r\n\r\n 9, stk. 4, hvorefter en detailforhandlingsvirksomhed, der ikke har tilladelse  \r\n\r\n til tilvirkning af levnedsmidler, meddeles godkendelse til forhandling af  \r\n\r\n detailpakket kød og slagteaffald  tilvirket på en hjemmemarkedsgodkendt  \r\n\r\n kødvarevirksomhed eller en  kommunalt godkendt kødengrosvirksomhed. Ved  \r\n\r\n ansøgning om sådan tilladelse må levnedsmiddelkontrolenheden vurdere den  \r\n\r\n pågældende detailforhandlingsvirksomheds muligheder for på en hygiejnisk  \r\n\r\n forsvarlig måde at udvide varesortimentet med de nævnte produkter. </P>  \r\n\r\n<P>Ved en sådan tilladelse er detailforhandlingsbekendtgørelsens § 39 stk. 4  \r\n\r\n (24 timers salgsfristen) for hakket kød m.m. gældende. Såfremt der i aftalen  \r\n\r\n mellem den tilvirkende og den forhandlende virksomhed indgår levering af  \r\n\r\n hakket kød m.m. (24 timers produkter), vil en tilladelse kun kunne gives,  \r\n\r\n hvor der kan etableres daglig leverance fra den tilvirkende virksomhed. </P>  \r\n\r\n<P>Ved godkendelse af sådanne ordninger må det præciseres: </P>  \r\n\r\n<P> at transporten af færdigpakket kød m.m. skal ske i overensstemmelse med  \r\n\r\n reglerne i bekendtgørelse nr. 359 af 28. juni 1979 om transport af kød, </P>  \r\n\r\n<P> at færdigpakninger, hvor emballagen er itugået eller beskadiget, ikke må  \r\n\r\n opbevares i levnedsmiddeludsalget (jfr. § 35, stk. 2) og skal destrueres,  \r\n\r\n medmindre der træffes aftale om returnering inden for den angivne  \r\n\r\n &#187;mindst holdbar til&#171; dato, </P>  \r\n\r\n<P> at færdigpakninger, hvor &#187;mindst holdbar til&#171; datoen ikke er  \r\n\r\n overskredet, kan returneres til leverandøren, såfremt særlig aftale herom er  \r\n\r\n truffet, og på betingelse af, at det sikres, at disse varer indtil  \r\n\r\n returneringen opbevares i overensstemmelse med den angivne  \r\n\r\n opbevaringsforskrift, og at de pågældende levnedsmidler ved returneringen  \r\n\r\n transporteres i overensstemmelse med transportbekendtgørelsens regler. Ved  \r\n\r\n returnering af færdigpakket hakket kød, kødfars m.m. må opmærksomheden videre  \r\n\r\n henledes på, at der gælder særlige tidsmæssige begrænsninger for anvendelsen  \r\n\r\n af disse produkter. </P>  \r\n\r\n<P> at færdigpakninger, hvor &#187;mindst holdbar til&#171; datoen er  \r\n\r\n overskredet, ikke må opbevares i udsalget (jfr. § 35, stk. 2) og skal  \r\n\r\n destrueres eller gøres uegnede til salg. </P>  \r\n\r\n<P> 4. Ved levering fra eksportautoriseret virksomhed: </P>  \r\n\r\n<P>Den lokale tilsynsmyndighed kan godkende ordninger som dispensation for §  \r\n\r\n 9, stk. 4, hvorefter en detailforhandlingsvirksomhed, der ikke har tilladelse  \r\n\r\n til tilvirkning af levnedsmidler, meddeles godkendelse til forhandling af  \r\n\r\n detailpakket kød og slagteaffald  tilvirket på en eksportautoriseret  \r\n\r\n virksomhed. Ved ansøgning om sådan tilladelse må levnedsmiddelkontrolenheden  \r\n\r\n vurdere den pågældende detailforhandlingsvirksomheds muligheder for på en  \r\n\r\n hygiejnisk forsvarlig måde at udvide varesortimentet med de nævnte produkter.  \r\n\r\n</P>  \r\n\r\n<P>Ved en sådan tilladelse er detailforhandlingsbekendtgørelsens § 9, stk. 4,  \r\n\r\n (24 timers salgsfristen) for hakket kød m.m. gældende. Såfremt der i aftalen  \r\n\r\n mellem den tilvirkende og den forhandlende virksomhed indgår levering af  \r\n\r\n hakket kød m.m. (24 timers produkter), vil en tilladelse kun kunne gives,  \r\n\r\n hvor der kan etableres daglig leverance fra den tilvirkende virksomhed. </P>  \r\n\r\n<P>Ved godkendelse af sådanne ordninger må det præciseres: </P>  \r\n\r\n<P> at færdigpakninger, hvor emballagen er itugået eller beskadiget eller  \r\n\r\n hvor &#187;mindst holdbar til&#171; datoen er overskredet, ikke må opbevares  \r\n\r\n i levnedsmiddeludsalget og skal destrueres eller gøres uegnede til salg, </P>  \r\n\r\n<P> at der ikke må ske returnering af modtagne varer. </P>  \r\n\r\n<P>P.V.V. </P>  \r\n\r\n<P>E. Malling Olsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861307009"
        },
        {
            "displayName": "Entydig dokumentidentifikation",
            "displayValue": "CM037993"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13070"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/03/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "LK 202-72184"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}