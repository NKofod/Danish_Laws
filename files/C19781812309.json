{
    "id": 62425,
    "title": "Statsskattedirektoratets cirkulære vedr. Skattekontrollovstillæg (*1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 18123 af 11/07/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Statsskattedirektoratets cirkulære vedr.  \r\n\r\n Skattekontrollovstillæg (*1) </H1>  \r\n\r\n<P></P>  \r\n\r\n<BR>  \r\n\r\n<P>Påligning af skatteforhøjelse i forbindelse med for sen eller ikke behørig  \r\n\r\n indgivelse af selvangivelse (&quot;skattekontrollovstillæg&quot;) sker i  \r\n\r\n henhold til skattekontrollovens § 1, stk. 3 og § 2, stk. 3 og 4, jf. § 3,  \r\n\r\n stk. 3. </P>  \r\n\r\n<P>Ligningsrådet har i henhold til skattekontrollovens § 4A fastsat  \r\n\r\n retningslinier for, i hvilke tilfælde påligning af skattekontrollovstillæg  \r\n\r\n kan undlades, og i hvilke tilfælde, der kan fritages for allerede pålignede  \r\n\r\n tillæg. Disse retningslinier er meddelt ved cirkulære nr. 410 af 13. marts  \r\n\r\n 1975 og ved skrivelse af 24.februar 1978 til ligningsmyndighederne. </P>  \r\n\r\n<P>Ligningsrådet har i den senere tid generelt anlagt en noget mildere  \r\n\r\n bedømmelse end tidligere ved afgørelsen af sager om fritagelse for  \r\n\r\n skattekontrollovstillæg. </P>  \r\n\r\n<P>Senest har ligningsrådet vedtaget, at der i modsætning til tidligere skal  \r\n\r\n kunne gives lempelse i eller fritagelse for skattekontrollovstillæg, som er  \r\n\r\n pålignet en skatteyder på grund af hans revisors eller advokats fejl eller  \r\n\r\n forsømmelse, når der findes rimelig grund dertil. </P>  \r\n\r\n<P>Herefter gælder følgende: </P>  \r\n\r\n<P>Undladelse af påligning af skattekontrollovstillæg </P>  \r\n\r\n<P>I skattekontrollovens § 4A, stk. 1, er det fastsat, at ligningsrådet kan  \r\n\r\n bemyndige ligningskommissioner og skatteråd til under særlige omstændigheder  \r\n\r\n at undlade påligning af de i skattekontrollovens § 1, stk. 3, og § 2, stk. 3  \r\n\r\n og 4, jf. § 3, stk. 3, omhandlede skatteforhøjelser. </P>  \r\n\r\n<P>Under henvisning hertil har ligningsrådet vedtaget, at påligning af  \r\n\r\n skattekontrollovstillæg undlades i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) når formelle mangler ved en selvangivelse senere er afhjulpet, </LI>  \r\n\r\n<LI>b) når skatteyderens forhold er sådanne, at skatteforhøjelsen ikke kan  \r\n\r\n forventes inddrevet, </LI>  \r\n\r\n<LI>c) når skatteyderens høje alder, svigtende evner, pludselige sygdom eller  \r\n\r\n udlandsophold taler derfor, </LI>  \r\n\r\n<LI>d) når skatteyderen ved indkomstårets begyndelse ikke var fyldt 18 år, og  \r\n\r\n hans eneste indkomst er underholdsbidrag. </LI>  \r\n\r\n</UL>  \r\n\r\n<P>Endvidere kan påligning af skattekontrollovstillæg undlades i tilfælde,  \r\n\r\n hvor ligningsmyndigheden har modtaget en selvangivelse efter fristen for  \r\n\r\n rettidig aflevering, men hvor skatteyderen kan sandsynliggøre, at  \r\n\r\n selvangivelsen er afleveret rettidigt til postvæsenet. Ligningsmyndighederne  \r\n\r\n bør ikke stille strenge krav til en sådan sandsynliggørelse, særlig hvis  \r\n\r\n afleveringsfristen kun er overskredet med få dage. </P>  \r\n\r\n<P>Fritagelse for og lempelse i allerede pålignet skattekontrollovstillæg  \r\n\r\n</P>  \r\n\r\n<P>Når påligning af skattekontrollovstillæg har fundet sted, kan de  \r\n\r\n skattelignende myndigheder i henhold til skattekontrollovens § 4A, stk. 2 -  \r\n\r\n normalt efter fremsat begæring - fritage for eller lempe i tillægget, hvis  \r\n\r\n den skattepligtiges forhold i særlig grad taler derfor. </P>  \r\n\r\n<P>Bestemmelsen indebærer, at kun vægtige grunde kan motivere fritagelse og  \r\n\r\n lempelse. Ud over de ovenfor anførte grunde kan nævnes den omstændighed, at  \r\n\r\n der foreligger en særlig undskyldelig misforståelse, fejltagelse eller  \r\n\r\n forglemmelse. Som eksempel herpå kan nævnes misforståelse med hensyn til  \r\n\r\n førstegangsindgivelse af selvangivelse eller en i årets løb opstået pligt til  \r\n\r\n bogføring. </P>  \r\n\r\n<P>Opmærksomheden henledes på, at skattekontrollovstillæg ikke beregnes af  \r\n\r\n folkepensionsbidrag, bidrag til dagpengefond og kirkeskat. </P>  \r\n\r\n<P>Om den nærmere fremgangsmåde ved påligning af skattekontrollovstillæg, om  \r\n\r\n klageadgang m.v. henvises til skattedepartementets cirkulære nr. 162 af 19.  \r\n\r\n september 1975 om ændring af skattekontrolloven. </P>  \r\n\r\n<P>Hans Westerberg </P>  \r\n\r\n<P>Paul Christensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "(*1) SD-cir 21-1978"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19781812309"
        },
        {
            "displayName": "Entydig dokumentidentifikation",
            "displayValue": "CM021434"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18123"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "11/07/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "J.NR. 7380-21 AFD: Kontrol KONTOR: Revisionsplanlægn."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}