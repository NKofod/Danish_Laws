{
    "id": 201075,
    "title": "Fastholdelse af strakspåbud om at sikre, at virksomhedens medarbejder kan færdes forsvarligt på byggepladsens udvendige adgangsveje",
    "documentTypeId": "240",
    "isSagsforlobPeriodValid": true,
    "shortName": "KEN nr 9324 af 26/04/2018",
    "documentHtml": "<div class=\"bjelke\">Den fulde tekst</div><p class=\"Titel2\">Fastholdelse af strakspåbud om at sikre, at virksomhedens medarbejder kan færdes forsvarligt på byggepladsens udvendige adgangsveje</p>\r\n<div class=\"Resume\">\r\n   <p class=\"TekstGenerel\">Arbejdstilsynet var på tilsynsbesøg hos virksomheden og afgav i den forbindelse strakspåbud til virksomheden om at sikre, at virksomhedens ansatte kan færdes forsvarligt på byggepladsens udvendige adgangsveje.</p>\r\n   <p class=\"TekstGenerel\">Et enigt nævn fastholdt afgørelsen og lagde vægt på, at Arbejdstilsynet på byggepladsen konstaterede, at en ansat fra virksomheden færdedes på en del af byggepladsens udvendige adgangsveje, samt at disse adgangsveje ikke var indrettet fuldt forsvarligt, da adgangsvejene for kørende og gående trafik ikke var holdt adskilt.</p>\r\n   <p class=\"TekstGenerel\">Nævnet lagde herved vægt på, at Arbejdstilsynet konstaterede, at adskillelsen mellem kørende og gående færdsel på byggepladsvejen på den nordøstlige side af bygningen var skubbet til side over en længere strækning og at der på denne strækning samtidigt var gående færdsel og kørsel med tunge køretøjer.</p>\r\n   <p class=\"TekstGenerel\">Nævnet lagde endvidere vægt på, at der ikke var anvisninger de steder, hvor den gående færdsel skulle krydse kørevejen.</p>\r\n   <p class=\"TekstGenerel\">Nævnet lagde desuden vægt på, at der ikke var etableret adskillelse af kørende og gående trafik fra P-plads til skurby, og at der på denne strækning samtidigt var gående færdsel og kørsel med personbiler og tunge køretøjer.</p>\r\n</div>\r\n<p class=\"NormalInd\">[Adressat udeladt]</p>\r\n<p class=\"NormalInd\">Arbejdsmiljøklagenævnet har på møde den 24. april 2018 behandlet [navn udeladt]s klage over Arbejdstilsynets afgørelse af 20. december 2017 med strakspåbud til virksomheden om at sikre, at virksomhedens medarbejdere kan færdes forsvarligt på byggepladsens udvendige adgangsveje.</p>\r\n<p class=\"NormalInd\">Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p class=\"NormalInd\">Arbejdsmiljøklagenævnet fastholder Arbejdstilsynets afgørelse af 20. december 2017 med strakspåbud til virksomheden om at sikre, at virksomhedens medarbejdere kan færdes forsvarligt på byggepladsens udvendige adgangsveje.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"NormalInd\">Arbejdsmiljøklagenævnet lægger vægt på, at Arbejdstilsynet på byggepladsen [adresse udeladt] konstaterede, at en ansat fra [navn udeladt] færdedes på en del af byggepladsens udvendige adgangsveje, samt at disse adgangsveje ikke var indrettet fuldt forsvarligt, da adgangsvejene for kørende og gående trafik ikke var holdt adskilt.</p>\r\n<p class=\"NormalInd\">Nævnet lægger herved vægt på, at Arbejdstilsynet konstaterede, at adskillelsen mellem kørende og gående færdsel på byggepladsvejen på den nordøstlige side af bygningen var skubbet til side over en længere strækning og at der på denne strækning samtidigt var gående færdsel og kørsel med tunge køretøjer.</p>\r\n<p class=\"NormalInd\">Nævnet lægger endvidere vægt på, at der ikke var anvisninger de steder, hvor den gående færdsel skulle krydse kørevejen.</p>\r\n<p class=\"NormalInd\">Nævnet lægger desuden vægt på, at der ikke var etableret adskillelse af kørende og gående trafik fra P-plads til skurby, og at der på denne strækning samtidigt var gående færdsel og kørsel med personbiler og tunge køretøjer.</p>\r\n<p class=\"NormalInd\">Nævnet finder, at Arbejdstilsynets fotos fra tilsynsbesøget understøtter Arbejdstilsynets konstateringer ved tilsynsbesøget.</p>\r\n<p class=\"NormalInd\">Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Det følger af reglerne om bygge- og anlægsarbejde, at det så vidt muligt skal tilstræbes, at adgangs- og transportveje for kørende og gående trafik holdes adskilt, og at kørevejene er ensrettede. Hvor dette ikke er muligt, skal der etableres en passende sikkerhedsafstand mellem den kørende og gående trafik. Ved porte, hvor der ikke er sikker passage for gående, skal der forefindes tydeligt afmærkede indgange, herunder døre, der ikke må blokeres.</p>\r\n<p class=\"NormalInd\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Overskriftsnummer2\">BEMÆRKNINGER TIL KLAGEN</p>\r\n<p class=\"NormalInd\">I klagen er det anført, at der ikke er en fast konstatering af, at en medarbejder har færdes uforsvarligt på byggepladsens udvendige adgangsveje, og at det derfor er uklart, hvor den konkrete risiko er, som skal afværges.</p>\r\n<p class=\"NormalInd\">Arbejdsmiljøklagenævnet skal henvise til Arbejdstilsynets udtalelse af 9. februar 2018, hvori det bl.a. er oplyst, at påbuddet er afgivet med hjemmel i bekendtgørelse om bygge- og anlægsarbejde.</p>\r\n<p class=\"NormalInd\">Det fremgår her, at det så vidt muligt skal tilstræbes, at adgangs- og transportveje for kørende og gående trafik holdes adskilt.</p>\r\n<p class=\"NormalInd\">Arbejdstilsynet observerede ved tilsynsbesøget, at en ansat kom fra den vej, som kan ses på foto nr. 1. Fra denne vej krydsede han den bredere kørevej, som han fortsatte hen ad i siden af vejen.</p>\r\n<p class=\"Tab1\">Under tilsynsbesøget optog Arbejdstilsynet endnu et foto, som er taget fra den bredere kørevej, hvor Arbejdstilsynet observerede, at den ansatte i siden af vejen gik hen mod den position, hvorfra fotoet er optaget. Fotoet blev vedlagt.</p>\r\n<p class=\"NormalInd\">Det fremgår af fotoet, at adskillelsen mellem gående og kørende færdsel var placeret sådan, at den ikke udgjorde en adskillelse mellem gående og kørende færdsel. Den ansatte færdedes således ad vejen uden, at der var en adskillelse mellem ham og den kørende trafik.</p>\r\n<p class=\"NormalInd\">Sidevejen, hvorfra den ansatte kom gående og krydsede den bredere vej, støder op til den bredere vej til højre i fotoet. Fotoet understøtter, at der ikke var anvist et sted, hvor gående skulle krydse kørevejen.</p>\r\n<p class=\"NormalInd\">Endvidere bemærkes, at Arbejdstilsynet under tilsynsbesøget observerede, at der på den bredere kørevej var tydelige spor på vejen fra køretøjer, ligesom sådanne køretøjer også blev observeret på kørevejen. De to fotos understøtter dette.</p>\r\n<p class=\"NormalInd\">Arbejdstilsynet vurderer således at have godtgjort, at ansatte ikke har kunnet færdes sikkerhedsmæssigt fuldt forsvarligt på byggepladsens udvendige adgangsveje, da der på grund af manglende adskillelse mellem gående og kørende færdsel har været en risiko for at blive påkørt.</p>\r\n<p class=\"NormalInd\">Nævnet er enig i det af Arbejdstilsynet anførte.</p>\r\n<p class=\"Overskriftsnummer2\">R E G L E R</p>\r\n<p class=\"NormalInd\">Arbejdsmiljøklagenævnet henviser til</p>\r\n<p class=\"BilagtekstListe\">Om Arbejdstilsynets ret til at træffe afgørelse</p>\r\n<p class=\"Liste1\">\r\n   <span class=\"Liste1Nr\">–</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1084 af 19. september 2017</p>\r\n<p class=\"BilagtekstListe\">Om arbejdets udførelse</p>\r\n<p class=\"Liste1\">\r\n   <span class=\"Liste1Nr\">–</span> § 38, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010</p>\r\n<p class=\"BilagtekstListe\">Om adskillelse af gående og kørende færdsel</p>\r\n<p class=\"Liste1\">\r\n   <span class=\"Liste1Nr\">–</span> § 47, i Arbejdstilsynets bekendtgørelse nr. 1516 af 16. december 2010 om bygge- og anlægsarbejde</p>\r\n<p class=\"NormalInd\">Reglerne kan læses på de følgende sider.</p>\r\n<p class=\"Overskriftsnummer2\">OPLYSNINGERNE I SAGEN</p>\r\n<p class=\"NormalInd\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n<p class=\"Overskriftsnummer2\">På klagenævnets vegne</p>\r\n<p style=\"text-align: center;\">[Navn udeladt]</p>\r\n<p style=\"text-align: center;\">[Stilling udeladt]</p>\r\n<p>Kopi til</p>\r\n<p>[Adressat udeladt]</p>\r\n<p>[Adressat udeladt]</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">Regler</span>\r\n</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">Lov om arbejdsmiljø, jf. Beskæftigelsesministeriets lovbekendtgørelse nr. 1084 af 19. september 2017</span>\r\n</p>\r\n<p class=\"Overskriftstekst1\">\r\n   <span class=\"Bold\">Kapitel 5</span>\r\n</p>\r\n<p class=\"Overskriftstekst1\">\r\n   <span class=\"Bold\">Arbejdets udførelse</span>\r\n</p>\r\n<p class=\"NormalInd\">\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p class=\"NormalInd\">Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p class=\"Overskriftstekst1\">\r\n   <span class=\"Bold\">Kapitel 13</span>\r\n</p>\r\n<p class=\"Overskriftstekst1\">\r\n   <span class=\"Bold\">Arbejdstilsynet</span>\r\n</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">Arbejdstilsynets bekendtgørelse nr. 1516 af 16. december 2010 om bygge- og anlægsarbejde</span>\r\n</p>\r\n<p class=\"Overskriftstekst1\">\r\n   <span class=\"Bold\">Kapitel 6</span>\r\n</p>\r\n<p class=\"Overskriftstekst1\">\r\n   <span class=\"Bold\">Adgangs- og transportveje</span>\r\n</p>\r\n<p class=\"Overskriftstekst1\" style=\"text-align: left;\">\r\n   <span class=\"Bold\">Adskillelse af gående og kørende</span>\r\n</p>\r\n<p class=\"NormalInd\">\r\n   <span class=\"Bold\">§ 47.</span> Det skal så vidt muligt tilstræbes, at adgangs- og transportveje for kørende og gående trafik holdes adskilt, og at kørevejene er ensrettede. Hvor dette ikke er muligt, skal der etableres en passende sikkerhedsafstand mellem den kørende og gående trafik. Ved porte, hvor der ikke er sikker passage for gående, skal der forefindes tydeligt afmærkede indgange, herunder døre, der ikke må blokeres.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/05/2018"
        },
        {
            "displayName": "Accession",
            "displayValue": "W20180932425"
        },
        {
            "displayName": "Entydig dokumentidentifikation",
            "displayValue": "BE007599"
        },
        {
            "displayName": "Dato for indlæggelse",
            "displayValue": "09/05/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9324"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "26/04/2018"
        },
        {
            "displayName": "Ressortministeriets journalnummer",
            "displayValue": "18-10508"
        },
        {
            "displayName": "Stikord",
            "displayValue": "Byggepladser"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}