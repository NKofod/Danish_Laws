{
    "id": 36574,
    "title": "Skattemæssige konsekvenser af aktieselskabs vedtægtsændringer. Bindende forhåndsbesked (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18835 af 23/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet fandt, under hensyn til sagens særlige omstændigheder,  \r\n\r\n at selskabets vedtægtsændringer skattemæssigt måtte anses som en afståelse af  \r\n\r\n de af hovedaktionær H under vedtægtsændringen tilhørende aktier. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattemæssige konsekvenser af aktieselskabs  \r\n\r\n vedtægtsændringer. Bindende forhåndsbesked (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>Vil det have skattemæssige konsekvenser, at </P>  \r\n\r\n<P>der i forbindelse med et generationsskifte er foretaget en opdeling af  \r\n\r\n selskabets aktiekapital i A- og B-aktier, således at fremtidig værditilvækst  \r\n\r\n udelukkende tilfalder B-aktierne, mens A-aktierne kan indløses til en fast  \r\n\r\n pris med tillæg af pristalsregulering? </P>  \r\n\r\n<P>De nærmere omstændigheder var følgende: I forbindelse med et  \r\n\r\n generationsskifte i 1987 </P>  \r\n\r\n<P>blev anpartsselskabet P omdannet til et aktieselskab A ved en  \r\n\r\n kapitaludvidelse, og der blev samtidig foretaget en opdeling af selskabets  \r\n\r\n aktiekapital i A- og B-aktier. </P>  \r\n\r\n<P>Hovedaktionæren H har drevet virksomheden siden 1976. H's 2 sønner har i  \r\n\r\n flere år været beskæftiget i virksomheden, hvorfor det som et led i den  \r\n\r\n fremtidige udvikling har været naturligt at inddrage dem som medejere. Disse  \r\n\r\n overvejelser har resulteret i en udvidelse af selskabets kapital fra kr.  \r\n\r\n 100.000 til kr. 500.000, således at H tegner sig for nom. kr. 200.000  \r\n\r\n A-aktier og nom. kr. 100.000 B-aktier, mens sønnerne hver tegner sig for nom.  \r\n\r\n kr. 100.000 B-aktier. </P>  \r\n\r\n<P>Selskabets vedtægter er i forbindelse med aktieudvidelsen blevet udformet  \r\n\r\n således, at fremtidig værditilvækst udelukkende tilfalder B-aktierne, idet  \r\n\r\n der er indføjet en fast indløsningspris for A-aktierne, svarende til  \r\n\r\n selskabets regnskabsmæssige egenkapital pr. 30. juni 1987 - ca. 1,5 mio. kr.  \r\n\r\n - tillagt en pristalsregulering foretaget med udgangspunkt i det pr. 1. </P>  \r\n\r\n<P>juli 1987 gældende pristal. Ved selskabets likvidation skal A-aktierne,  \r\n\r\n såvidt formuen strækker til, have ret til forlods dækning med </P>  \r\n\r\n<P>en værdi svarende til selskabets egenkapital pr. </P>  \r\n\r\n<P>30. juni 1987 med tillæg af pristalsregulering. </P>  \r\n\r\n<P>Kapitalen i selskabet er som anført udvidet </P>  \r\n\r\n<P>fra nom. kr. 100.000 til nom. kr. 500.000. Udvidelsen er sket ved, at  \r\n\r\n hovedaktionæren, H, har modtaget nom. kr. 200.000 fondsaktier, hvoraf nom.  \r\n\r\n kr. 100.000 er A-aktier og nom. </P>  \r\n\r\n<P>kr. 100.000 er B-aktier. Samtidig er den oprindelige aktiekapital på nom.  \r\n\r\n kr. 100.000 ved </P>  \r\n\r\n<P>vedtægtsændring blevet ændret til A-aktier. Sønnerne har hver tegnet nom.  \r\n\r\n kr. 100.000 Baktier til pari kurs. </P>  \r\n\r\n<P>Samtidig med kapitaludvidelsen og opdelingen af aktiekapitalen i A- og  \r\n\r\n B-aktier er stemmeretten på aktierne ændret således, at hvert A-aktiebeløb på  \r\n\r\n kr. 1.000 giver 1 stemme, mens hvert B-aktiebeløb på kr. 1.000 giver 10  \r\n\r\n stemmer. </P>  \r\n\r\n<P>Det anførte indebærer følgende: </P>  \r\n\r\n<P>At faderen H besidder 60% af aktiekapitalen og 37,5% af stemmerne samt at  \r\n\r\n sønnerne i alt besidder 20% af aktiekapitalen og 62,5% af stemmerne. </P>  \r\n\r\n<P>Udvidelse af selskabets aktiekapital kan ifølge vedtægterne udelukkende  \r\n\r\n ske med B-aktier, således at gamle B-aktionærer har fortrinsret til tegning.  \r\n\r\n</P>  \r\n\r\n<P>I tilfælde af, at en A-aktionær ønsker at afhænde en eller flere A-aktier,  \r\n\r\n skal disse tilbydes bestyrelsen på vegne de øvrige aktionærer og til en pris,  \r\n\r\n svarende til selskabets egenkapital pr. 30/6 1987, tillagt en  \r\n\r\n pristalsregulering. </P>  \r\n\r\n<P>Såfremt aktionærerne ikke udnytter den dem tilkommende forkøbsret til de  \r\n\r\n tilbudte Aaktier, er selskabet pligtig at indløse aktieposten til den ovenfor  \r\n\r\n omtalte pris under forudsætning af, at egenkapitalen fortsat er intakt efter  \r\n\r\n indløsningen. </P>  \r\n\r\n<P>I en samtidig udarbejdet aktionæroverenskomst er det aftalt, at såfremt  \r\n\r\n skattemyndighederne anfægter aktiefordelingen, skal aktionæroverenskomsten og  \r\n\r\n øvrige dokumenter ændres i overensstemmelse hermed. </P>  \r\n\r\n<P>Såfremt en aktionær ønsker at overdrage sine B-aktier, skal vedkommende  \r\n\r\n være forpligtet til først at tilbyde disse til de øvrige aktionærer i forhold  \r\n\r\n til deres aktiebesiddelse til en kurs, der beregnes af selskabets revisor i  \r\n\r\n henhold til selskabets seneste årsregnskab. Der skal herved ske regulering  \r\n\r\n for: &#187;Rimelig hensyntagen til den købende aktionærs fremtidige  \r\n\r\n situation&#171;. </P>  \r\n\r\n<P>Hvis de øvrige aktionærer ikke ønsker at gøre deres forkøbsret gældende,  \r\n\r\n er tilbudsgiveren berettiget til indenfor en periode på 6 måneder at afhænde  \r\n\r\n aktieposten til trediemand på samme eller bedre vilkår samt på vilkår, at  \r\n\r\n trediemand tiltræder overenskomsten. </P>  \r\n\r\n<P>Såfremt en aktionær afgår ved døden, tilkommer der de øvrige aktionærer  \r\n\r\n såvel en købsret som en købspligt til afdødes aktiepost. Prisfastsættelsen og  \r\n\r\n betalingsvilkår foretages som ved almindelig overdragelse af aktierne. </P>  \r\n\r\n<P>Ligningsrådet bemærker, at den hidtidige aktiebeholdning ved  \r\n\r\n omstruktureringen fuldt ud bliver erstattet af en aktiebeholdning, der på en  \r\n\r\n række afgørende punkter er bærer af andre rettigheder end den hidtidige  \r\n\r\n beholdning. Omstruktureringen har udelukkende som formål at indlede et  \r\n\r\n generationsskifte i selskabet, uden at der foretages en formel  \r\n\r\n aktieafståelse. </P>  \r\n\r\n<P>Såfremt de rettigheder, der er knyttet til en aktiepost, gennem en  \r\n\r\n vedtægtsændring får et væsentligt andet indhold, således at der reelt ikke  \r\n\r\n længere er identitet mellem aktierne før og efter ændringen, må aktierne i  \r\n\r\n skattemæssig henseende anses for ombyttet med nye aktier. Ombytning af aktier  \r\n\r\n sidestilles ifølge hidtidig praksis med en afståelse af disse, jf.  \r\n\r\n ligningsvejledningen 1987, afsnit K 3.2. </P>  \r\n\r\n<P>Ligningsrådet svarede herefter, at vedtægtsændringen i nærværende sag  \r\n\r\n udelukkende havde til formål at gennemføre et generationsskifte i selskabet  \r\n\r\n mellem fader og sønner uden formel overdragelse af aktier. Når henses til de  \r\n\r\n foran oplyste særlige omstændigheder, fandt rådet, at en vedtægtsændring med  \r\n\r\n det ovenfor anførte indhold skattemæssigt måtte anses som en afståelse af de  \r\n\r\n faderen, indtil vedtægtsændringen, tilhørende aktier i selskabet. </P>  \r\n\r\n<P>Ligningsrådet bemærkede endvidere, at man på det foreliggende grundlag  \r\n\r\n fandt det særdeles tvivlsomt, om den kurs, hvortil sønnerne har tegnet de  \r\n\r\n nom. 200.000 kr. B-aktier, kan anses for de tegnede aktiers handelsværdi.  \r\n\r\n Spørgsmålet vil i givet fald henhøre under de lignende myndigheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort: SKAT 1989/2 side 155. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881883501"
        },
        {
            "displayName": "Entydig dokumentidentifikation",
            "displayValue": "CA004509"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18835"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "23/11/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350-4432-2841"
        },
        {
            "displayName": "Stikord",
            "displayValue": "AKTIESELSKABER, VEDTÆGTSÆNDRINGER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}