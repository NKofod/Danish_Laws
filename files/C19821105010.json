{
    "id": 58535,
    "title": "Cirkulærskrivelse om inddrivelse af underholdsbidrag i udlandet. ",
    "documentTypeId": "210",
    "isSagsforlobPeriodValid": false,
    "shortName": "CIS nr 11050 af 14/01/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om inddrivelse af  \r\n\r\n underholdsbidrag i udlandet. </H1>  \r\n\r\n<P></P>  \r\n\r\n<BR>  \r\n\r\n<P>Under henvisning til cirkulærskrivelse af 28. februar 1979 vedrørende  \r\n\r\n overøvrighedens opgaver i forbindelse med inddrivelse af underholdsbidrag i  \r\n\r\n udlandet vedlægges kopi at sikringsstyrelsens skrivelse af 14. maj 1981 med  \r\n\r\n et bilag. </P>  \r\n\r\n<P>Justitsministeriet skal i den anledning anmode statsamterne om at påse, at  \r\n\r\n de blanketter, der sendes til de danske repræsentationer, er korrekt udfyldt,  \r\n\r\n jfr. cirkulærskrivelse af 11. juni 1980. </P>  \r\n\r\n<P>Man skal endvidere anmode om, at der i fornødent omfang ydes  \r\n\r\n inddrivelsesmyndighederne vejledning med hensyn til spørgsmålet om, hvorvidt  \r\n\r\n en sag om inddrivelse af bidrag bør forfølges eller henlægges. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>M. Levy </P>  \r\n\r\n<P>Cirkulærskrivelse til samtlige statsamter og Københavns overpræsidium.  \r\n\r\n</P>  \r\n\r\n<P>Sikringsstyrelsen </P>  \r\n\r\n<P>Den 14. maj 1981 </P>  \r\n\r\n<P>Journal nr. 81-7010-3 </P>  \r\n\r\n<P>Bilag 1. </P>  \r\n\r\n<P>Justitsministeriet </P>  \r\n\r\n<P>Chr.borg Slotsplads 1 </P>  \r\n\r\n<P>1218 København K </P>  \r\n\r\n<P>Om inddrivelse af bidrag i udlandet. </P>  \r\n\r\n<P>På et møde i sikringsstyrelsen den 7. maj 1980 om inddrivelse af bidrag i  \r\n\r\n udlandet blev der forelagt en række eksempler på, at inddrivelsesordningen  \r\n\r\n ikke fungerer tilfredsstillende. </P>  \r\n\r\n<P>På denne baggrund indskærpede justitsministeriet, udenrigsministeriet og  \r\n\r\n kommunernes landsforening de implicerede parter om, at den nye procedure  \r\n\r\n skulle følges. </P>  \r\n\r\n<P>Da ordningen stadig ikke fungerer tilfredsstillende, foranledigede  \r\n\r\n sikringsstyrelsen, at kommunernes landsforening påny præciserede overfor  \r\n\r\n kommunerne, hvilken fremgangsmåde der skal følges ved inddrivelse af bidrag i  \r\n\r\n udlandet, se vedlagte cirkulæreskrivelse af 17. februar 1981. </P>  \r\n\r\n<P>Udenrigsministeriet har desuden i brev af 9. februar 1981 gjort  \r\n\r\n sikringsstyrelsen opmærksom på, at de blanketter, der sendes til de danske  \r\n\r\n repræsentationer i forbindelse med anmodning om inddrivelse af bidrag i  \r\n\r\n udlandet, ofte ikke er korrekt udfyldt. Amterne kontrollerer således ikke i  \r\n\r\n alle tilfælde, om kommunerne har udfyldt de nævnte blanketter korrekt. </P>  \r\n\r\n<P>I anledning af en skriftlig henvendelse fra Hillerød kommune om, hvorledes  \r\n\r\n arbejdsopgaverne skal fordeles mellem kommuner og statsamter ved behandling  \r\n\r\n af sager om inddrivelse af bidrag i udlandet, har sikringsstyrelsen sendt  \r\n\r\n vedlagte brev af 11. maj 1981 til kommunen. </P>  \r\n\r\n<P>Sikringsstyrelsen har desuden modtaget en del telefoniske henvendelser af  \r\n\r\n tilsvarende karakter fra andre kommuner. </P>  \r\n\r\n<P>Det er således sikringsstyrelsens opfattelse, at ikke alle amter yder  \r\n\r\n kommunerne tilstrækkelig vejledning i forbindelse med sager om inddrivelse af  \r\n\r\n bidrag i udlandet. Det gælder således dels med hensyn til den vejledning og  \r\n\r\n kontrol der skal ydes i forbindelse med udfyldning af afkrævnings- og  \r\n\r\n afregningsblanketterne, dels den vejledning, der skal gives til brug for  \r\n\r\n vurderingen af, om en inddrivelsessag skal forfølges eller henlægges. </P>  \r\n\r\n<P>Sikringsstyrelsen skal på denne baggrund spørge, om justitsministeriet  \r\n\r\n finder anledning til at udsende en meddelelse til amterne, hvori det  \r\n\r\n præciseres, hvilke arbejdsopgaver amterne har i forbindelse med behandling af  \r\n\r\n sager om inddrivelse i udlandet, eventuelt efter drøftelse med  \r\n\r\n sikringsstyrelsen. </P>  \r\n\r\n<P>P.s.v. </P>  \r\n\r\n<P>e.b. </P>  \r\n\r\n<P>Hanne Schroll </P>  \r\n\r\n<P CLASS=PUNKT> <B>11.</B> maj 1981 </P>  \r\n\r\n<P>80-7009-6 </P>  \r\n\r\n<P>Bilag 2. </P>  \r\n\r\n<P>Frederiksborg amt </P>  \r\n\r\n<P>Amtsgården </P>  \r\n\r\n<P>Kongens Vænge </P>  \r\n\r\n<P>3400 Hillerød </P>  \r\n\r\n<P>Sikringsstyrelsen har i dag tilskrevet social- og sundshedsforvaltningen i  \r\n\r\n Hillerød kommune, bidragskontoret, Sdr. Banevej 8, 3400 Hillerød, således:  \r\n\r\n</P>  \r\n\r\n<P>Om inddrivelse af forskudsvis udlagte børnetilskud i udlandet. </P>  \r\n\r\n<P>Social- og sundshedsforvaltningens brev af 18. december 1981 og jr.nr.  \r\n\r\n 150142-2343. </P>  \r\n\r\n<P>Når bidrag er udlagt forskudsvis her i landet, og bidraget skal søges  \r\n\r\n inddrevet i udlaNDET EFTER REGLERNE I FN-konventionen eller  \r\n\r\n Haager-konventionen, fremsender inddrivelsesmyndigheden (kommunen) sagen til  \r\n\r\n den overøvrighed, hvorunder kommunen hører. Bidragssagen sendes herefter af  \r\n\r\n overøvrigheden til afkrævning gennem vedkommende danske diplomatiske  \r\n\r\n repræsentation. </P>  \r\n\r\n<P>Overøvrigheden skal før fremsendelsen påse, at de fornødne dokumenter m.v.  \r\n\r\n er til stede, se justitsministeriets bekendtgørelse nr. 433 og 434 af 17.  \r\n\r\n december 1965 om FN-konventionen og Haager-konventionen samt punkt 23 i  \r\n\r\n justitsministeriets vejledning af 29. marts 1978 om inddrivelse af  \r\n\r\n underholdsbidrag. </P>  \r\n\r\n<P>Overøvrigheden skal endvidere før fremsendelsen til udlandet påse, at  \r\n\r\n afkrævningskommunen har udfyldt afkrævnings- og afregningsblanketterne efter  \r\n\r\n de retningslinier, der er anført i cirkulæreskrivelse af 17. februar 1981 fra  \r\n\r\n Kommunernes Landsforening, se tillige justitsministeriets cirkulæreskrivelse  \r\n\r\n af 11. juni 1980. </P>  \r\n\r\n<P>Det forudsættes, at den danske repræsentation i udlandet, efter at have  \r\n\r\n undersøgt mulighederne for at søge bidraget inddrevet, foretager en vurdering  \r\n\r\n af, om en bidragssag skal forfølges, jfr. punkt 2 i udenrigsministeriets  \r\n\r\n instruks af 9. juni 1980 om repræsentationernes overførsel af inddrevne  \r\n\r\n bidragsmidler samt retningslinier for omfanget af inddrivelsesforsøg. </P>  \r\n\r\n<P>På grundlag af den vurdering, der indkommer fra den udenlandske  \r\n\r\n repræsentation, må inddrivelsesmyndigheden tage stilling til, om bidragssagen  \r\n\r\n skal forfølges yderligere. Hvis kommunen er i tvivl herom, kan spørgsmålet  \r\n\r\n forelægges for sikringsstyrelsen. </P>  \r\n\r\n<P>På et møde i justitsministeriet den 30. september 1976 om ændring af  \r\n\r\n inddrivelseslovgivningen blev det fra amternes side anført, at overøvrigheden  \r\n\r\n i bidragssager skal tage stilling til, om man bør anvende Haager- eller  \r\n\r\n FN-konventionen, eller om man f.eks. skal anlægge retssag. Det blev i denne  \r\n\r\n forbindelse fremhævet, at en aktiv medvirken fra overøvrighedens side  \r\n\r\n forudsættes i forbindelse med behandling af bidragssager. </P>  \r\n\r\n<P>Overøvrigheden bør derfor medvirke med råd og vejledning i spørgsmålet, om  \r\n\r\n en bidragssag skal forfølges eller henlægges. Efter sikringsstyrelsens  \r\n\r\n opfattelse vil det være naturligt, om overøvrigheden ved sagens  \r\n\r\n tilbagesendelse til kommunen - på grundlag af repræsentationens vurdering af  \r\n\r\n om en sag skal forfølges - afgiver en udtalelse herom til brug for kommunens  \r\n\r\n afgørelse af spørgsmålet. </P>  \r\n\r\n<P>Da dette ikke er tilfældet i den fremsendte sag, skal sikringsstyrelsen  \r\n\r\n til brug for kommunens vurdering af den konkrete sag udtale følgende: </P>  \r\n\r\n<P>Hvis der overhovedet er mulighed for at inddrive bidrag - og dette bidrag  \r\n\r\n står i rimeligt forhold til de økonomiske udgifter ved inddrivelsen, bør  \r\n\r\n inddrivelse/retssag gennemføres. </P>  \r\n\r\n<P>I denne sag anmoder generalkonsulatet i Los Angeles om en udtalelse om,  \r\n\r\n hvorledes sagen bør behandles. Der vedlægges en redegørelse om sagens  \r\n\r\n juridiske problemer fra en advokat, der er specialist i familieretssager, og  \r\n\r\n et brev fra den advokat, som konsulatet har henvendt sig til om sagen. </P>  \r\n\r\n<P>Det fremgår heraf, at moderen har forladt det fælles hjem med en datter,  \r\n\r\n som faderen har adopteret. Hun har derefter nægtet faderen samkvemsret med  \r\n\r\n barnet. </P>  \r\n\r\n<P>Ifølge redegørelsen kan bidrag fastsat af overøvrigheden i Danmark ikke  \r\n\r\n inddrives i Californien. Det er desuden tvivlsomt, om en dansk  \r\n\r\n domsstolsafgørelse om bidrag ville kunne danne grundlag for inddrivelse i  \r\n\r\n Californien. Efter lovgivningen i Californien kan udenlandske  \r\n\r\n domstolsafgørelser danne grundlag for inddrivelse, hvis en tilsvarende  \r\n\r\n domstolsafgørelse fra Californien kunne danne grundlag for inddrivelse i det  \r\n\r\n pågældende land (gensidighed kræves). Det vides ikke, om en domstolsafgørelse  \r\n\r\n fra Californien kunne danne grundlag for inddrivelse af bidrag i Danmark.  \r\n\r\n</P>  \r\n\r\n<P>En anden mulighed er, at der i fortsættelse af skilsmissesagen - der er  \r\n\r\n afgjort i Californien - rejses krav af moderen overfor en domstol i  \r\n\r\n Californien om fastsættelse af bidrag. Advokaten mener, der vil være ca. 50  \r\n\r\n pct.s chance for at få fastsat bidrag, og at omkostningerne herved vil være  \r\n\r\n store, ifølge det oplyste mellem US Dollars 2.000 og US Dollars 2.500 for  \r\n\r\n retssagen alene. </P>  \r\n\r\n<P>Konsulatets advokat kan herefter ikke anbefale, at der indledes retslige  \r\n\r\n skridt i sagen. </P>  \r\n\r\n<P>På denne baggrund er sikringsstyrelsen enig med advokaten i, at der ikke  \r\n\r\n foretages yderligere inddrivelsesforsøg i sagen. </P>  \r\n\r\n<P>De vedlagte bilag tilbagesendes. </P>  \r\n\r\n<P>Hvilket herved meddeles til underretning. </P>  \r\n\r\n<P>P.s.v. </P>  \r\n\r\n<P>Hanne Schroll </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821105010"
        },
        {
            "displayName": "Entydig dokumentidentifikation",
            "displayValue": "CM017482"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/10/2014"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11050"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "14/01/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "Fam.ktr. j.nr. 1981-41035-16."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}