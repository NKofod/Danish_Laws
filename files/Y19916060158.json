{
    "id": 32905,
    "title": "Om eksport af know-how ",
    "documentTypeId": "250",
    "isSagsforlobPeriodValid": false,
    "shortName": "UDT nr 60601 af 06/08/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt generelt, at spørgsmålet om kommunernes adgang til at  \r\n\r\n eksportere varer, tjenesteydelser, know-how m.v. er uomtalt i den skrevne  \r\n\r\n lovgivning. </I> </P>  \r\n\r\n<P> <I>Efter kommunalfuldmagtsreglerne er det som udgangspunkt ikke en  \r\n\r\n kommunal opgave at producere og sælge varer og tjenesteydelser. I nogle  \r\n\r\n tilfælde har hensynet til en hensigtsmæssig udnyttelse af de kommunale  \r\n\r\n ressourcer dog ført til, at dette udgangspunkt er fraveget. </I> </P>  \r\n\r\n<P> <I>Det antages således f.eks., at kommuner kan sælge viden, som er  \r\n\r\n oparbejdet i den kommunale forvaltning eller i kommunale institutioner mv.  \r\n\r\n Spørgsmålet om kommunale myndigheders salg af viden er af forholdsvis ny  \r\n\r\n dato, og retstilstanden på området kan ikke anses for endeligt afklaret.  \r\n\r\n Generelt er det dog en betingelse, at salget af den pågældende viden sker for  \r\n\r\n at undgå værdispild. Det må endvidere kræves, at kommunerne ikke i  \r\n\r\n forbindelse med salget påtager sig en uacceptabel risiko, og at den  \r\n\r\n pågældende viden afhændes til markedspris. </I> </P>  \r\n\r\n<P> <I>Endvidere udtalt, at der som udgangspunkt ikke kan foretages nogen  \r\n\r\n bearbejdning af den kommunale viden, der ønskes solgt. Dersom det ikke er  \r\n\r\n muligt at afhænde den omhandlede viden, uden at der sker en vis bearbejdning  \r\n\r\n af denne, f.eks. tilpasning til køberens særlige behov, vil der i et vist  \r\n\r\n omfang kunne ske en sådan bearbejdning. Det vil dog være en forudsætning, at  \r\n\r\n udgiften hertil står i et rimeligt forhold til den forventede indtjening. Det  \r\n\r\n er tillige en betingelse, at bearbejdningen ikke har et sådant omfang, at den  \r\n\r\n antager karakter af en ny, selvstændig produktion. Bearbejdningen af den  \r\n\r\n viden, der ønskes afhændet, må således ikke være så omfattende, at der er  \r\n\r\n tale om en selvstændig rådgivningsopgave. Ved bedømmelsen af, om de nævnte  \r\n\r\n betingelser er opfyldt, vil hensynet til at undgå, at det private erhvervsliv  \r\n\r\n påføres konkurrence af kommuner, indgå med betydelig vægt. </I> </P>  \r\n\r\n<P> <I>Herudover udtalt, at en kommune ikke kan deltage i en forening eller  \r\n\r\n et selskab, der varetager opgaver, som kommunen ikke selv ville kunne  \r\n\r\n forestå. Af de oplysninger, der forelå for ministeriet i den konkrete sag,  \r\n\r\n fremgik, at selskabet DAISY A/S er et 100 % ejet datterselskab af Kommunedata  \r\n\r\n I/S. Kommunedata I/S er et interessentskab med Kommunernes Landsforening og  \r\n\r\n Amtsrådsforeningen som interessenter. </I> </P>  \r\n\r\n<P> <I>Kommuner og amtskommuner vil således kun gennem deres medlemskab af de  \r\n\r\n kommunale organisationer kunne deltage i Daisy A/S, såfremt dette selskabs  \r\n\r\n aktiviter er kommunale. </I> </P>  \r\n\r\n<P> <I>På grundlag af de modtagne oplysninger fandt ministeriet ikke  \r\n\r\n tilstrækkeligt grundlag for at antage, at Daisy A/S varetager opgaver, der  \r\n\r\n ikke er kommunale. Det var således ministeriets opfattelse, at kommuner  \r\n\r\n lovligt kan eksportere en særlig viden, opstået i forbindelse med udvikling  \r\n\r\n af særlige nye edb-systemer til varetagelse af kommunale opgaver, samt i et  \r\n\r\n vist, begrænset omfang bearbejde denne viden med henblik på salg. Ministeriet  \r\n\r\n fandt dog anledning til at præcisere, at det ikke er en kommunal opgave uden  \r\n\r\n lovhjemmel at udføre egentlige drifts- og undervisningsopgaver i forbindelse  \r\n\r\n med salg af viden, ligesom videregående konsulentvirksomhed efter  \r\n\r\n ministeriets opfattelse falder uden for de opgaver, som kommuner lovligt kan  \r\n\r\n varetage. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om eksport af know-how </H1>  \r\n\r\n<P></P>  \r\n\r\n<P>Ved skrivelse af 22. december 1989 anmodede Indenrigsministeriet  \r\n\r\n Kommunedata I/S om en udtalelse til en artikel i dagbladet &#187;Det Fri  \r\n\r\n Aktuelt&#171; den 19. december 1989, hvoraf det fremgik, at Kommunedata I/S  \r\n\r\n planlagde en eksport af miljø- og sygehussystemer. </P>  \r\n\r\n<P>I skrivelse af 20. februar 1990 har Kommunedata I/S som svar på  \r\n\r\n Indenrigsministeriets henvendelse bl.a. oplyst følgende: </P>  \r\n\r\n<P>&#187;Kommunedatas engagement i systemeksportaktiviteter indledtes i 1983.  \r\n\r\n Med henvisning til regeringens program til investeringsfremme, som indeholdt  \r\n\r\n en anmodning til de offentligt ejede edb-centraler om at undersøge  \r\n\r\n eksportmuligheder i samarbejde med danske elektronikfabrikanter, gav  \r\n\r\n Kommunedatas repræsentantskab bestyrelsen bemyndigelse til at engagere  \r\n\r\n Kommunedata i eksportvirksomhed. </P>  \r\n\r\n<P>Efter beslutning i Kommunedatas bestyrelse etablerede Kommunedata sammen  \r\n\r\n med 5 partnere i 1983 et fælles markedsføringsselskab med det formål at sælge  \r\n\r\n know-how og produkter inden for informationsteknologi, primært for de 6  \r\n\r\n partnere, sekundært for andre firmaer i Danmark. </P>  \r\n\r\n<P>Partnere ved etableringen af markedsføringsselskabet var: </P>  \r\n\r\n<P>- Datacentralen </P>  \r\n\r\n<P>- Danish Telecom International </P>  \r\n\r\n<P>- Kommunedata </P>  \r\n\r\n<P>- Kampsax International </P>  \r\n\r\n<P>- Store Nord koncernen </P>  \r\n\r\n<P>- ØK Data </P>  \r\n\r\n<P>Markedsføringsselskabet etableredes som et aktieselskab under navnet  \r\n\r\n Danish Information Systems, DAISY. Selskabet skulle primært gennemføre  \r\n\r\n eksport til ASEAN-landene, hvor nogle af selskaberne allerede var etableret  \r\n\r\n med henblik på andre aktiviteter. </P>  \r\n\r\n<P>Kommunedata ønskede ved sin deltagelse i selskabet dels at fremme dansk  \r\n\r\n eksport af informationsteknologi, dels at drage fordel af den viden og de  \r\n\r\n erfaringer som et eksportengagement ville tilføre virksomheden. </P>  \r\n\r\n<P>I 1988 rejste nogle af parterne spørgsmålet om opløsning af selskabet på  \r\n\r\n grund af skuffende resultater i det fælles selskab. Kommunedata ønskede at  \r\n\r\n fortsætte sine eksportaktiviteter, og havde derfor et fortsat behov for  \r\n\r\n begrænsning af en eventuel økonomisk risiko via en selskabsdannelse og var  \r\n\r\n samtidig hovedkraft i gennemførelse af en større rådgivningsopgave for Hong  \r\n\r\n Kongs regering, hvorfor man ønskede mulighed for fortsat at anvende  \r\n\r\n firmanavnet Danish Information Systems, DAISY ved forsøg på at opnå  \r\n\r\n yderligere kontrakter på grundlag af den opnåede goodwill. Kommunedata  \r\n\r\n besluttede på denne baggrund at købe selskabet, således at aktieselskabet nu  \r\n\r\n er et 100 pct. ejet datterselskab af Kommunedata. </P>  \r\n\r\n<P>Alt salg af produkter eller know-how fra Kommunedata uden for Danmark vil  \r\n\r\n fremover ske i Danish Information Systems, DAISY. DAISY har i 1989 solgt  \r\n\r\n basismodulet i Kommunedatas miljøinformationssystem til Norge, og forbereder  \r\n\r\n yderligere salg af miljøinformationssystemet til de nordiske lande,  \r\n\r\n EF-landene og til Hong Kong. </P>  \r\n\r\n<P>DAISY forbereder en international markedsføring af Kommunedatas  \r\n\r\n hospitalsinformationssystem. </P>  \r\n\r\n<P>DAISYs salg af Kommunedatas produkter er baseret på at selskabet køber de  \r\n\r\n internationale rettigheder til relevante produkter af Kommunedata, lige som  \r\n\r\n nødvendige ressourcer til internationalisering og tilpasning af produkter  \r\n\r\n købes af Kommunedata. </P>  \r\n\r\n<P>Kommunedatas systemeksport vil også i fremtiden ske gennem aktieselskabet  \r\n\r\n DAISY, Danish Information Systems. Kommunerne deltager således ikke i  \r\n\r\n Kommundatas systemeksport og påføres ingen økonomisk risiko herved. </P>  \r\n\r\n<P>Der er derfor ikke indhentet tilladelse fra nogen offentlig myndighed, og  \r\n\r\n der er heller ikke indgået aftaler med andre offentlige myndigheder om  \r\n\r\n systemeksport.&#171; </P>  \r\n\r\n<P>På baggrund af disse oplysninger anmodede Indenrigsministeriet ved  \r\n\r\n skrivelse af 25. juni 1990 Kommunedata I/S om en redegørelse for selskabets  \r\n\r\n primære aktiviteter i forhold til de kommunale kunder og en nærmere  \r\n\r\n beskrivelse af indholdet af de aktiviteter, der har været iværksat i forhold  \r\n\r\n til udlandet som led i systemeksport. </P>  \r\n\r\n<P>Kommunedata I/S besvarede ministeriets henvendelse ved skrivelse af 14.  \r\n\r\n september 1990, hvoraf bl.a. fremgår følgende: </P>  \r\n\r\n<P>For så vidt angår Kommunedatas aktiviteter i forhold til de kommunale  \r\n\r\n kunder gælder, at Kommunedata som udgangspunkt udbyder alle ydelser, som den  \r\n\r\n kommunale sektor efterspørger i forbindelse med administrativ edb-behandling.  \r\n\r\n</P>  \r\n\r\n<P>Kommunedata foretager således udvikling af systemer til brug for en  \r\n\r\n flerhed af kommuner såvel som af systemer til enkeltkommuner. Systemerne  \r\n\r\n spænder fra meget store systemer ... til små systemer udviklet til en enkelt  \r\n\r\n kommune/institution, ligesom Kommunedata stiller edb-værktøjer til rådighed  \r\n\r\n for kommuner, der ønsker at udvikle egne programmer ... </P>  \r\n\r\n<P>Kommunedata driftsafvikler systemer for kommunerne på de regionale  \r\n\r\n centraler i Ballerup, Odense, Ålborg og Århus, men en lang række af de  \r\n\r\n systemer Kommunedata udbyder kan også driftsafvikles lokalt, ligesom der  \r\n\r\n forekommer en række mellemløsninger, hvor en opgave løses ved en kombination  \r\n\r\n af central og lokal drift. I tilknytning til kommunernes systemanvendelse og  \r\n\r\n -drift har Kommunedata et omfattende serviceapparat, som kan kontaktes i  \r\n\r\n forbindelse med den daglige anvendelse af systemerne. </P>  \r\n\r\n<P>Med henblik på at sætte personalet i kommunerne i stand til at udnytte  \r\n\r\n systemerne bedst muligt, foretager Kommunedata en omfattende  \r\n\r\n brugerundervisning, ligesom Kommunedata udbyder mere generelle kurser om  \r\n\r\n edb-anvendelse. ... </P>  \r\n\r\n<P>I forbindelse med indførelse af edb-systemer foretager Kommunedata  \r\n\r\n rådgivning af kommunerne og påtager sig eventuelt, efter nærmere aftale i det  \r\n\r\n enkelte tilfælde, egentlige konsulent-opgaver f.eks. omkring tilrettelæggelse  \r\n\r\n af udbudsforretninger, hvor en række tekniske standarder m.v. skal  \r\n\r\n overholdes. </P>  \r\n\r\n<P>Det vil være forbundet med store vanskeligheder at udpege en enkelt af  \r\n\r\n ovennævnte aktiviteter som en mere &#187;primær&#171; aktivitet end de  \r\n\r\n øvrige, da aktiviteterne udgør et hele og i vid udstrækning også sælges som  \r\n\r\n en helhed (f.eks. brugsret til system plus uddannelse i brug af system plus  \r\n\r\n drift af system plus service i forbindelse med daglig systemanvendelse). </P>  \r\n\r\n<P>For så vidt angår Kommunedatas aktiviteter i relation til udlandet som led  \r\n\r\n i system-eksport gælder, at arbejdet i DAISY A/S sigter på at sælge den  \r\n\r\n know-how Kommunedata har oparbejdet, og som manifesterer sig i  \r\n\r\n applikationssystemer, systemudvikling og rådgivningsvirksomhed. ... </P>  \r\n\r\n<P>Kommunedatas eksportselskab DAISY A/S beskæftigede ved udgangen af 1989 3  \r\n\r\n medarbejdere og i 1989 opnåedes en omsætning på 2.1 mio. kr. </P>  \r\n\r\n<P>Indtil 1988 samarbejdede Kommunedata med 5 andre virksomheder om at opnå  \r\n\r\n eksportordre gennem DAISY A/S. Disse parter trak sig imidlertid ud af  \r\n\r\n engagementet, da resultatet af arbejdet ikke levede op til forventningerne.  \r\n\r\n</P>  \r\n\r\n<P>Siden har Kommunedata videreført DAISY A/S alene, og så vidt det er  \r\n\r\n Kommunedata og DAISY bekendt, har DAISY aldrig været i konkurence med andre  \r\n\r\n danske virksomheder i forbindelse med forsøg på at opnå ordre på  \r\n\r\n eksportmarkedet. </P>  \r\n\r\n<P>Kommunedata er nylig af Edb-Systemleverandørernes Forening blevet  \r\n\r\n opfordret til, sammen med Datacentralen at fungere som  \r\n\r\n &#187;eksportlokomotiv&#171;, der kan trække andre af ESF's  \r\n\r\n medlemsvirksomheder med på det svært tilgængelige eksportmarked. </P>  \r\n\r\n<P>Det er Kommunedatas opfattelse, at det ville forekomme urimeligt, dersom  \r\n\r\n Kommunedata ikke søgte at udnytte den meget store viden, der er erhvervet ved  \r\n\r\n salg til den kommunale sektor til at skaffe eksport-indtægter til Danmark.  \r\n\r\n</P>  \r\n\r\n<P>Kommunedata er endvidere af den opfattelse, at realiseringen af EF's indre  \r\n\r\n marked bl.a. betyder, at Kommunedata må dygtiggøre sig i handel på det  \r\n\r\n internationale markeds betingelser, dersom Kommunedata vedblivende skal kunne  \r\n\r\n betjene sine kunder.' </P>  \r\n\r\n<P>I denne anledning skal Indenrigsministeriet generelt udtale, at de  \r\n\r\n opgaver, som kommunerne kan varetage, enten har hjemmel i den skrevne  \r\n\r\n lovgivning eller i de uskrevne regler om kommunernes opgavevaretagelse, de  \r\n\r\n såkaldte kommunalfuldmagtsregler. </P>  \r\n\r\n<P>Spørgsmålet om kommunernes adgang til at eksportere varer,  \r\n\r\n tjenesteydelser, know-how m.v. er uomtalt i den skrevne lovgivning. Det må  \r\n\r\n herefter undersøges, om kommunerne i henhold til kommunalfuldmagtsreglerne  \r\n\r\n kan varetage de opgaver, som det af Kommunedata I/S ejede datterselskab DAISY  \r\n\r\n A/S varetager. </P>  \r\n\r\n<P>Efter kommunalfuldmagtsreglerne er det som udgangspunkt ikke en kommunal  \r\n\r\n opgave at producere og sælge varer og tjenesteydelser.Baggrunden herfor er  \r\n\r\n først og fremmest ønsker om at undgå indgreb i de markedsmekanismer, der  \r\n\r\n regulerer erhvervslivet. Endvidere er baggrunden, at kommunestyret ikke er  \r\n\r\n opbygget med henblik på at producere varer og tjenesteydelser på et marked,  \r\n\r\n men derimod på varetagelse af fællesopgaver for et lokalsamfund.  \r\n\r\n Kommunestyret og private erhvervsvirksomheder er således underlagt vilkår,  \r\n\r\n der med hensyn til beslutningsprocesser og ansvarsforhold er grundlæggende  \r\n\r\n forskellige. </P>  \r\n\r\n<P>I nogle tilfælde fører hensynet til en hensigtsmæssig udnyttelse af de  \r\n\r\n kommunale ressourcer dog til, at dette udgangspunkt fraviges. Kommunerne har  \r\n\r\n således f.eks. adgang til at forsyne sig selv med varer og tjenesteydelser i  \r\n\r\n det omfang, kommunalbestyrelsen finder, at der herved sker den bedste  \r\n\r\n udnyttelse af de kommunale ressourcer. Kommuner kan også lovligt sammen med  \r\n\r\n andre kommuner drive et selskab, der leverer ydelser til de kommuner, der  \r\n\r\n direkte eller indirekte er engageret i selskabet. </P>  \r\n\r\n<P>Hensynet til en hensigtsmæssig udnyttelse af de eksisterende kommunale  \r\n\r\n ressourcer har også ført til, at det antages, at kommuner kan sælge viden,  \r\n\r\n som er oparbejdet i den kommunale forvaltning eller i kommunale institutioner  \r\n\r\n mv. Spørgsmålet om kommunale myndigheders salg af viden er af forholdsvis ny  \r\n\r\n dato, og retstilstanden på området kan ikke anses for endeligt afklaret. Det  \r\n\r\n kan dog generelt slås fast, at det er en betingelse, at salget af den  \r\n\r\n pågældende viden sker for at undgå værdispild. Det må endvidere kræves, at  \r\n\r\n kommunerne ikke i forbindelse med salget påtager sig en uacceptabel risiko,  \r\n\r\n og at den pågældende viden afhændes til markedspris. </P>  \r\n\r\n<P>Der kan som udgangspunkt ikke foretages nogen bearbejdning af den  \r\n\r\n kommunale viden, der ønskes solgt. Dersom det ikke er muligt at afhænde den  \r\n\r\n omhandlede viden, uden at der sker en vis bearbejdning af denne, f.eks.  \r\n\r\n tilpasning til købers særlige behov, vil der i et vist omfang kunne ske en  \r\n\r\n sådan bearbejdning. Det vil dog være en forudsætning, at udgiften hertil står  \r\n\r\n i et rimeligt forhold til den forventede indtjening. </P>  \r\n\r\n<P>Det er tillige en betingelse, at bearbejdningen ikke har et sådant omfang,  \r\n\r\n at den antager karakter af en ny, selvstændig produktion. Bearbejdningen af  \r\n\r\n den viden, der ønskes afhændet, må således ikke være så omfattende, at der er  \r\n\r\n tale om en selvstændig rådgivningsopgave. Ved bedømmelse af, om de nævnte  \r\n\r\n betingelser er opfyldt, vil hensynet til at undgå, at det private erhvervsliv  \r\n\r\n påføres konkurrence af kommuner, indgå med betydelig vægt. </P>  \r\n\r\n<P>En kommune kan ikke deltage i en forening eller et selskab, der varetager  \r\n\r\n opgaver, som kommunen ikke selv ville kunne forestå. Det fremgår af de for  \r\n\r\n Indenrigsministeriet forelagte oplysninger, at Daisy A/S er et 100% ejet  \r\n\r\n datterselskab af Kommunedata I/S. Kommunedata I/S er et interessentskab med  \r\n\r\n Kommunerns Landsforening og Amtsrådsforeningen som interessenter. Kommuner og  \r\n\r\n amtskommuner vil således kun gennem deres medlemskab af de kommunale  \r\n\r\n organisationer kunne deltage i Daisy A/S, såfremt dette selskabs aktiviteter  \r\n\r\n er kommunale. </P>  \r\n\r\n<P>Indenrigsministeriet finder ikke på grundlag af de modtagne oplysninger  \r\n\r\n tilstrækkeligt grundlag for at antage, at Daisy A/S varetager opgaver, der  \r\n\r\n ikke er kommunale. Det er således ministeriets opfattelse, at kommuner  \r\n\r\n lovligt kan eksportere en særlig viden, opstået i forbindelse med udvikling  \r\n\r\n af særlige nye edb-systemer til varetagelse af kommunale opgaver, samt i et  \r\n\r\n vist, begrænset omfang bearbejde denne viden med henblik på salg. Ministeriet  \r\n\r\n finder imidlertid anledning til at præcisere, at det ikke er en kommunal  \r\n\r\n opgave uden lovhjemmel at udføre egentlige drifts- og undervisningsopgaver i  \r\n\r\n forbindelse med salg af viden, ligesom videregående konsulentvirksomhed efter  \r\n\r\n ministeriets opfattelse falder uden for de opgaver, som kommuner lovligt kan  \r\n\r\n varetage. </P>  \r\n\r\n<P>Kopi af denne skrivelse er sendt til Kommunernes Landsforening,  \r\n\r\n Åmtsrådsforeningen i Danmark og samtlige tilsynsråd. </P>  \r\n\r\n<PRE>  \r\n\r\n                       Med venlig hilsen  \r\n\r\n                        Grethe Løgstrup  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19916060158"
        },
        {
            "displayName": "Entydig dokumentidentifikation",
            "displayValue": "CA000829"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "60601"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/08/1991"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "2 K. kt. 1989/1115-25"
        },
        {
            "displayName": "Stikord",
            "displayValue": "KOMMUNALFUNDMAGTEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}