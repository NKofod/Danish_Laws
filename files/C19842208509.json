{
    "id": 74413,
    "title": "Cirkulære om evaluering m.v. ved studenterkursus ",
    "documentTypeId": "140",
    "isSagsforlobPeriodValid": false,
    "shortName": "CIR nr 22085 af 05/10/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om evaluering m.v. ved studenterkursus  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>I henhold til bekendtgørelse nr. 309 af 13. juni 1984 fastsættes hermed  \r\n\r\n følgende bestemmelser: </P>  \r\n\r\n<P>I. EVALUERING. </P>  \r\n\r\n<P>a. Løbende evaluering. </P>  \r\n\r\n<P>Undervisningen på studenterkursus skal løbende evalueres til intern brug,  \r\n\r\n så studerende og lærer informeres om udbyttet af undervisningen, jfr. § 21 i  \r\n\r\n bekendtgørelse nr. 265 af 25. maj 1984 (eksamensbekendtgørelsen). </P>  \r\n\r\n<P>Formålet med den løbende evaluering er at vejlede studerende og lærer med  \r\n\r\n henblik på den videre tilrettelæggelse af undervisningen samt at give læreren  \r\n\r\n og den enkelte studerende mulighed for at vurdere udviklingen i den  \r\n\r\n studerendes faglige standpunkt og arbejdsmetoder. Studerende og lærer  \r\n\r\n fastlægger i fællesskab, hvilke evalueringsmetoder der skal benyttes. Valget  \r\n\r\n af evalueringsmetoder tilpasses undervisningens form og indhold. </P>  \r\n\r\n<P>Evalueringsmetoder kan fx være iagttagelse, samtale, tekst, kommentarer  \r\n\r\n fra lærer og studerende til skriftlige opgaver, vidnesbyrd og karakterer.  \r\n\r\n</P>  \r\n\r\n<P>b. Standpunktsbedømmelse. </P>  \r\n\r\n<P>Ifølge eksamensbekendtgørelsen skal der desuden foretages evaluering af  \r\n\r\n den enkelte studerendes faglige kvalifikationer til ekstern brug; dette sker  \r\n\r\n ved følgende former for bedømmelse: vidnesbyrd, standpunktskarakterer,  \r\n\r\n årskarakterer og eksamenskarakterer. </P>  \r\n\r\n<P>Der gives standpunktskarakterer og årskarakterer i hvert af de fag, hvori  \r\n\r\n der til studentereksamen gives årskarakterer. Karaktererne kan ledsages af et  \r\n\r\n i ord affattet vidnesbyrd om den studerendes anlæg for og arbejde i faget.  \r\n\r\n Vidnesbyrd skal gives i de fag, hvor karakteren er under 6, eller hvor der er  \r\n\r\n tale om en væsentlig nedgang i faget i forhold til den forudgående bedømmelse  \r\n\r\n af standpunktet. </P>  \r\n\r\n<P>Standpunktskarakterer og vidnesbyrd (standpunktsbedømmelse) gives mindst  \r\n\r\n een gang i løbet af skoleåret. Lærerrådet kan beslutte, at  \r\n\r\n standpunktsbedømmelse gives to gange om året. I de fag, der afsluttes med  \r\n\r\n studentereksamen det pågældende år, skal der dog gives standpunktsbedømmelse  \r\n\r\n to gange om året af hensyn til de studerendes mulighed for at vurdere og  \r\n\r\n korrigere deres standpunkt inden fastsættelsen af årskaraktererne:  \r\n\r\n Årskarakterer og eksamenskarakterer gives ved skoleårets slutning.  \r\n\r\n Standpunktsbedømmelse skal gives senest i marts måned. I I. kursusklasse må  \r\n\r\n der ikke gives standpunktsbedømmelse inden 1. december. </P>  \r\n\r\n<P>I forbindelse med afgivelse af standpunktsbedømmelse samt umiddelbart før  \r\n\r\n den endelige fastsættelse af årskaraktererne i de fag, der slutter med  \r\n\r\n studentereksamen det pågældende år, drøftes de studerendes standpunkt på et  \r\n\r\n lærerforsamlingsmøde: </P>  \r\n\r\n<P>c. Terminsprøver og årsprøver. </P>  \r\n\r\n<P>Terminsprøver i II. kursusklasse og skriftlige årsprøver i I. kursusklasse  \r\n\r\n afholdes efter reglerne i eksamensbekendtgørelsens § 22, idet regler for 3.  \r\n\r\n gymnasieklasse gælder for II. kursusklasse og regler for 1. og 2.  \r\n\r\n gymnasieklasse gælder for I. kursusklasse. I I. kursusklasse afholdes desuden  \r\n\r\n mundtlige årsprøver, med mindre undervisningen fortsætter og evalueres på  \r\n\r\n anden måde. </P>  \r\n\r\n<P>Ifølge bekendtgørelserne om lærerråd, lærerforsamlinger og fællesudvalg af  \r\n\r\n 18. oktober 1978 og 26. november 1979 fastsætter lærerrådet ordning og omfang  \r\n\r\n af eventuelle mundtlige årsprøver. </P>  \r\n\r\n<P>Lærerrådet fastsætter efter nedenstående retningslinjer klassernes arbejde  \r\n\r\n i tiden efter, at undervisningen efter normalt skema er ophørt og indtil  \r\n\r\n sommerferien. </P>  \r\n\r\n<P>De studerende bør ved afslutningen af I. kursusklasse have mulighed for at  \r\n\r\n prøve at gå til eksamen gennem deltagelse i mundtlige årsprøver i henhold til  \r\n\r\n eksamensreglerne. Såfremt der kun afholdes sådanne årsprøver, anses 3  \r\n\r\n mundtlige prøver (incl. eventuelle officielle mundtlige eksaminer) for  \r\n\r\n minimum. </P>  \r\n\r\n<P>Lærer og studerende kan også vælge at udnytte mulighederne for at afprøve  \r\n\r\n andre evalueringsformer ved afslutningen af I. kursusklasse. Dele af  \r\n\r\n eksamensperioden kan fx benyttes til udadrettede aktiviteter, der  \r\n\r\n hensigtsmæssigt kan placeres i denne periode, hvor der ikke læses efter  \r\n\r\n normalt skema. </P>  \r\n\r\n<P>Årsprøverne indgår i den evaluering af årets arbejde, som er vejledende  \r\n\r\n ved lærerforsamlingens behandling af de studerendes oprykning i II.  \r\n\r\n kursusklasse. </P>  \r\n\r\n<P>På et lærerforsamlingsmøde ved afslutningen af I. kursusklasse behandles  \r\n\r\n de studerendes oprykning i II. kursusklasse. Dersom der ikke er enighed om,  \r\n\r\n at en studerende bør fortsætte i II. kursusklasse, drøfter lærerforsamlingen,  \r\n\r\n hvilke råd der skal gives den pågældende studerende. Rektor skal skriftligt  \r\n\r\n over for den studerende referere det eller de synspunkter, der er kommet til  \r\n\r\n udtryk under drøftelserne. Afgørelse af, om den studerende i sådanne tilfælde  \r\n\r\n skal fortsætte i II. kursusklasse, træffes af den studerende selv. Den  \r\n\r\n studerende kan beslutte at rykke op i II. kursusklasse trods  \r\n\r\n lærerforsamlingens råd, men har ikke krav på at gå I. kursusklasse om, med  \r\n\r\n mindre lærerforsamlingen har givet råd herom, og rektor har godkendt det.  \r\n\r\n</P>  \r\n\r\n<P>II. FORSØMMELSER OG KONSEKVENSERNE HERAF. </P>  \r\n\r\n<P>De studerende skal følge undervisningen i samtlige fag på den linje og  \r\n\r\n gren, de har valgt, herunder aflevere skriftlige arbejder og deltage i  \r\n\r\n årsprøver ved slutningen af I. kursusklasse, jfr. bekendtgørelse nr. 309 af  \r\n\r\n 13. juni 1984 § 12, stk. 2, nr. 3. </P>  \r\n\r\n<P>Kursus skal føre regnskab med de studerendes forsømmelser, herunder  \r\n\r\n manglende udførelse af skriftlige opgaver, der indgår i undervisningen. Har  \r\n\r\n en studerende forsømt undervisningen i et eller flere fag i væsentligt  \r\n\r\n omfang, skal rektor underrette den studerende om eventuelle konsekvenser ved  \r\n\r\n en fortsættelse af forsømmelserne (1. advarsel). Fortsætter en studerendes  \r\n\r\n forsømmelser herefter, skal rektor skriftligt underrette den studerende om,  \r\n\r\n at der kan blive tale om at tage forbehold over for den studerendes  \r\n\r\n tilmelding til eksamen ved skoleårets slutning (2. advarsel, skriftlig). </P>  \r\n\r\n<P>Umiddelbart inden 20. marts drøftes på et lærerforsamlingsmøde forholdene  \r\n\r\n for de studerende, der har modtaget 2. advarsel. Såfremt rektor på baggrund  \r\n\r\n af den studerendes forsømmelser finder, at der bør tages forbehold ved den  \r\n\r\n studerendes tilmelding til eksamen, skal han indsende indberetning herom til  \r\n\r\n direktoratet, jfr. bekendtgørelse nr. 309 af 13. juni 1984 § 13, stk. 1. I  \r\n\r\n indberetningen indstilles, om den studerende efter rektors vurdering bør have  \r\n\r\n adgang til at deltage i eksamen ved årets afslutning. Hvis den studerende går  \r\n\r\n i II. kursusklasse, skal rektor endvidere indstille, om eksamen bør aflægges  \r\n\r\n med begrænset pensum og ret til årskarakterer eller på særlige vilkår.  \r\n\r\n Indberetningen skal indeholde oplysning om den studerendes forsømmelser, om  \r\n\r\n advarslerne og om lærerforsamlingens udtalelse. Den kan desuden indeholde  \r\n\r\n oplysninger om baggrunden for forsømmelserne (sygdom, familieproblemer,  \r\n\r\n økonomiske vanskeligheder m.v.) og oplysning om den studerendes bestræbelser  \r\n\r\n på, trods forsømmelser, at være rimeligt forberedt. </P>  \r\n\r\n<P>Indberetningen bilægges en udtalelse fra den studerende, med mindre denne  \r\n\r\n ikke ønsker at afgive en sådan. Direktoratet træffer afgørelse i sagen ud fra  \r\n\r\n en helhedsvurdering. </P>  \r\n\r\n<P>En studerende, der ikke har fået direktoratets tilladelse til at deltage i  \r\n\r\n eksamen efter I. kursusklasse, kan ikke fortsætte i II. kursusklasse. </P>  \r\n\r\n<P>For en studerende, der skal til eksamen på særlige vilkår, gælder  \r\n\r\n følgende: </P>  \r\n\r\n<P CLASS=PUNKT> <B>1.</B> Den studerende aflægger prøve i alle fag, der  \r\n\r\n afsluttes i II. kursusklasse, og hvor der kan afholdes prøve efter reglerne i  \r\n\r\n bekendtgørelse nr. 309 af 13. juni 1984 § 14. Eksamenskarakterer fra I.  \r\n\r\n kursusklasse, herunder årskarakterer overført som eksamenskarakterer,  \r\n\r\n bevares. </P>  \r\n\r\n<P CLASS=PUNKT> <B>2.</B> Eksamensopgivelserne udarbejdes efter regler, der  \r\n\r\n fastsættes af direktoratet og kan omfatte hele det undervisningsstof, der er  \r\n\r\n læst efter reglerne i bekendtgørelse nr. 309 af 13. juni 1984 § 9. </P>  \r\n\r\n<P CLASS=PUNKT> <B>3.</B> Den studerende får ikke årskarakterer i II.  \r\n\r\n kursusklasse. Årskarakterer givet i eksamensfag efter I. kursusklasse  \r\n\r\n indføres ikke på eksamensbeviset. </P>  \r\n\r\n<P CLASS=PUNKT> <B>4.</B> Eksamensresultatet er gennemsnittet af  \r\n\r\n eksamenskaraktererne. </P>  \r\n\r\n<P>Ønsker den studerende ikke at gå til eksamen på særlige vilkår på eget  \r\n\r\n kursus, med egne lærere som eksaminatorer, kan direktoratet efter rektors  \r\n\r\n indstilling tildele den studerende ret til at aflægge den mundtlige del af  \r\n\r\n eksamen på en af de skoler/kurser, der afholder eksamen for privatister. </P>  \r\n\r\n<P>Eksamen på særlige vilkår kan ikke aflægges efter I. kursusklasse. </P>  \r\n\r\n<P>Har en studerende meget store forsømmelser i den første del af skoleåret,  \r\n\r\n kan rektor, efter at reglerne for varsling i øvrigt er overholdt, forelægge  \r\n\r\n sagen for direktoratet. </P>  \r\n\r\n<P>For en studerende, der ikke er tilmeldt eksamen med årskarakterer og ret  \r\n\r\n til begrænset pensum eller på særlige vilkår gælder, at såfremt hendes/hans  \r\n\r\n forsømmelser antager særlig alvorlig karakter, kan kursus efter rektors  \r\n\r\n ansøgning fritages for at dimittere den studerende. Ansøgning herom, der skal  \r\n\r\n indeholde lærerforsamlingens udtalelse, indsendes til direktoratet inden 1.  \r\n\r\n april. </P>  \r\n\r\n<P>Hvis kursus er fritaget for at dimittere en studerende efter I.  \r\n\r\n kursusklasse, kan den studerende ikke fortsætte i II. kursusklasse. </P>  \r\n\r\n<P> Forsømmelser efter 20. marts. </P>  \r\n\r\n<P>Forsømmer en studerende efter 20. marts, kan rektor, efter at reglerne for  \r\n\r\n varsling i øvrigt er overholdt, forelægge sagen for direktoratet. </P>  \r\n\r\n<P>Har en studerende i I. kursusklasse af andre grunde end sygdom ikke eller  \r\n\r\n kun delvis deltaget i årsprøver, skal rektor sende indberetning herom til  \r\n\r\n direktoratet efter at have drøftet sagen med lærerforsamlingen. I  \r\n\r\n indberetningen indstilles, om den studerende efter rektors vurdering bør have  \r\n\r\n adgang til at fortsætte i II. kursusklasse. Indberetningen vedlægges en  \r\n\r\n opgørelse over den studerendes forsømmelser i hele skoleåret. Direktoratet  \r\n\r\n træffer afgørelse i sagen ud fra en helhedsvurdering. </P>  \r\n\r\n<P>Såfremt udeblivelse fra årsprøver skyldes sygdom eller lignende, skønner  \r\n\r\n rektor, om den studerende skal aflægge sygeårsprøve eller undtagelsesvis kan  \r\n\r\n få lov til at fortsætte i II. kursusklasse uden at aflægge årsprøve. </P>  \r\n\r\n<P>Studerende, som af andre grunde end sygdom ikke eller kun delvis har  \r\n\r\n deltaget i eksamen, og studerende, som ikke har bestået eksamen, kan først gå  \r\n\r\n til eksamen igen efter 1 års forløb. </P>  \r\n\r\n<P> Følgende cirkulærer og skrivelser ophæves hermed: </P>  \r\n\r\n<P>Cirkulære om evaluering og tilmelding til studentereksamen af 26: marts  \r\n\r\n 1973, RS 01-03. </P>  \r\n\r\n<P>Cirkulære om studentereksamen på særlige vilkår af 1. februar 1980, RS  \r\n\r\n 01-03, og </P>  \r\n\r\n<P>Skrivelse vedrørende eksamenstilmelding (studenterkursus) af 4. marts  \r\n\r\n 1982, RS 01-03: </P>  \r\n\r\n<P>P.d.v. </P>  \r\n\r\n<P>Steffen Jensen </P>  \r\n\r\n<P>undervisningsinspektør </P>  \r\n\r\n</DIV>",
    "isHistorical": true,
    "editorialNotes": [
        "gymnasiet m.v.",
        "(* 1) Skrivelsen er bortfaldet ved lov nr. 431 af 13. juni 1990 om"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19842208509"
        },
        {
            "displayName": "Entydig dokumentidentifikation",
            "displayValue": "CM033618"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22085"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "05/10/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 10-31-07/84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}