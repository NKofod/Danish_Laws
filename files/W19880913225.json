{
    "id": 155810,
    "title": "Ankestyrelsens principafgørelse U-9-88 om hjælpemiddel - to kørestole - lammelser i benene - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9132 af 15/05/1988",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-9-88 om hjælpemiddel - to kørestole - lammelser i benene - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fandt, at det kunne pålægges forsikringsselskabet under sagens behandling at afholde udgiften til to kørestole til en mand, som var blevet lam i begge ben som følge af en arbejdsskade. For at kunne færdes i dårligt føre havde han behov for både en indendørs og en udendørs stol.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 390 af 20. maj 1992 - § 25, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand M var udsat for en arbejdsskade, hvorved han pådrog sig brud på rygsøjlen. Som følge heraf var M lam i begge ben og derfor afhængig af at bruge kørestol.</p>\r\n<p>Sikringsstyrelsen pålagde arbejdsgiverens forsikringsselskab at afholde udgiften ved anskaffelse af en kørestol.</p>\r\n<p>Sygehuset, hvor M var indlagt til genoptræning, anmodede herefter Sikringsstyrelsen om, at forsikringen afholdt udgiften til endnu en kørestol, idet M efter udskrivelse fra sygehuset ville have behov for to kørestole.</p>\r\n<p>Sikringsstyrelsen fandt ikke, at der i arbejdsskadeforsikringsloven var hjemmel til at pålægge forsikringsselskabet at afholde udgiften til en kørestol nr. 2.</p>\r\n<p>Sikringsstyrelsen begrundede afgørelsen med, at der efter styrelsens opfattelse skal foreligge helt specielle forhold for, at der kan ydes tilskud til mere end et eksemplar af et hjælpemiddel.</p>\r\n<p>Endvidere fandt Sikringsstyrelsen ikke at kunne udelukke, at der kunne indtræde en vis bedring i M's tilstand.</p>\r\n<p>Afgørelsen var på M's vegne indanket af en socialrådgiver ved sygehuset, som bl.a. henviste til, at det var hensigtsmæssigt at have både en indendørs og en udendørs stol i tilfælde af dårligt føre.</p>\r\n<p>Lovgrundlag: Arbejdsskadeforsikringslovens § 25, stk. 2.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder efter de foreliggende lægelige oplysninger, at det med hjemmel i arbejdsskadeforsikringslovens § 25, stk. 2, kan pålægges forsikringsselskabet at afholde udgiften til to kørestole. Ankestyrelsen ændrer således Sikringsstyrelsens afgørelse og har anmodet Sikringsstyrelsen om at foretage det videre fornødne i anledning af den ændrede afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2014"
        },
        {
            "displayName": "Accession",
            "displayValue": "W19880913225"
        },
        {
            "displayName": "Entydig dokumentidentifikation",
            "displayValue": "BS008604"
        },
        {
            "displayName": "Dato for indlæggelse",
            "displayValue": "01/02/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9132"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/05/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 13848-86"
        },
        {
            "displayName": "Stikord",
            "displayValue": "U-9-88"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}