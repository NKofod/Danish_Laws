{
    "id": 113050,
    "title": "1986 LSF 193   FORSLAG TIL LOV OM ÆNDRING AF LOV OM BØRNETILSKUD OG ANDRE FAMILIEYDELSER   (TREDOBLING AF DET FORHØJEDE BØRNETILSKUD FOR APRIL KVARTAL 1987) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 193",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 193 </P>  \r\n\r\n<P></P>  \r\n\r\n<P>Forslag til Lov om ændring af lov om børnetilskud og andre familieydelser  \r\n\r\n (Tredobling af det forhøjede børnetilskud for april kvartal 1987) </P>  \r\n\r\n<P></P>  \r\n\r\n<P>Fremsat af Agerschou (SF) Carsten Andersen (SF) Lilli Gyldenkilde (SF)  \r\n\r\n Ebba Strange (SF) </P>  \r\n\r\n<P></P>  \r\n\r\n<P>den 11. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov om børnetilskud og andre familieydelser, jf. lovbekendtgørelse </P>  \r\n\r\n<P>nr. 370 af 13. juni 1986 med senere ændring, foretages følgende </P>  \r\n\r\n<P>ændring: </P>  \r\n\r\n<P>I § 2 A indsættes efter &#187;og § 3 a&#171;: &#187;og i april kvartal  \r\n\r\n 1987 </P>  \r\n\r\n<P>tredobles det beløb, der udbetales som forhøjet børnetilskud, jf. </P>  \r\n\r\n<P>§ 2, stk. 2, og § 3 a&#171;. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Som bekendt vil ALLE forældre med børn under 18 år få en slags </P>  \r\n\r\n<P>&#187;belønning&#171; som en konsekvens af det gennemførte skatteforlig  \r\n\r\n</P>  \r\n\r\n<P>mellem regeringen, Socialdemokratiet og de Radikale - nemlig 5.000 </P>  \r\n\r\n<P>kr. pr. barn. Denne nye børnefamilieydelse er indkomstuafhængig og </P>  \r\n\r\n<P>hører ikke som børnetilskuddene under Socialministeriets område. </P>  \r\n\r\n<P>Mens selve skattereformen er trådt i kraft 1. januar 1987, begynder </P>  \r\n\r\n<P>udbetalingen af børnefamilieydelsen først et halvt år senere. Som </P>  \r\n\r\n<P>en overgangsordning - alene for det første halvår 1987 - har man </P>  \r\n\r\n<P>derfor valgt at fordoble det nuværende ALMINDELIGE børnetilskud, </P>  \r\n\r\n<P>der udbetales til gifte eller samlevende. Ordningen medfører, at </P>  \r\n\r\n<P>familier, der opfylder betingelserne for at få det fulde </P>  \r\n\r\n<P>almindelige børnetilskud (608 kr. pr. kvartal i oktober </P>  \r\n\r\n<P>1986-takst) vil få 1216 kr. (oktober 1986-takst) pr. barn pr. </P>  \r\n\r\n<P>kvartal i det første halvår 1987. De ca. 280.000 familier, som på </P>  \r\n\r\n<P>grund af for høj indtægt får det almindelige børnetilskud mere </P>  \r\n\r\n<P>eller mindre reduceret, får som følge af overgangsordningen </P>  \r\n\r\n<P>udbetalt det dobbelte af deres reducerede børnetilskud, evt. det </P>  \r\n\r\n<P>dobbelte af 0 kr. </P>  \r\n\r\n<P>Enlige forsørgere modtager ikke almindeligt børnetilskud, men derimod </P>  \r\n\r\n<P>efter ansøgning forhøjet børnetilskud, der beregnes pr. barn, og </P>  \r\n\r\n<P>et ekstra børnetilskud, der udbetales med samme beløb, uanset om </P>  \r\n\r\n<P>den pågældende har et eller flere børn. </P>  \r\n\r\n<P>Den omtalte overgangsordning gælder kun for det almindelige </P>  \r\n\r\n<P>børnetilskud, og dermed vil enlige forsørgere ikke være omfattet. </P>  \r\n\r\n<P>Enlige forsørgere får altså IKKE den forbedring i første halvår </P>  \r\n\r\n<P>1987, som modtagere af almindeligt børnetilskud vil få. Efter </P>  \r\n\r\n<P>forslagsstillernes opfattelse vil enlige forsørgere dermed blive </P>  \r\n\r\n<P>stillet relativt ringere end gifte/ samlevende forsørgere i den </P>  \r\n\r\n<P>pågældende periode. </P>  \r\n\r\n<P>Problemet er flere gange gennem Folketingets socialudvalg blevet </P>  \r\n\r\n<P>rejst over for socialministeren. I et svar til udvalget den 2. </P>  \r\n\r\n<P>oktober 1986 (alm. del bilag 285) forsøger ministeren at formulere </P>  \r\n\r\n<P>sig ud af fænomenet, men angiver samtidig den formentlig egentlige </P>  \r\n\r\n<P>årsag, nemlig at begrundelsen &#187;skal søges i de tilgrundliggende </P>  \r\n\r\n<P>økonomiske omstændigheder&#171;. </P>  \r\n\r\n<P>Konsekvenserne fremgår af nedenstående tabel, idet eksemplerne bygger </P>  \r\n\r\n<P>på, at modtagerne er berettigede til de fulde børnetilskud. </P>  \r\n\r\n<P>Børnetilskud pr. kvartal i første halvår 1987 (oktober 86-takst): </P>  \r\n\r\n<P>GIFTE/ SAMLEVENDE ENLIGE </P>  \r\n\r\n<P>1 barn: 1216 kr. 1 barn: 1606 kr. </P>  \r\n\r\n<P>2 børn: 2432 kr. 2 børn: 2516 kr. </P>  \r\n\r\n<P>3 børn: 3648 kr. 3 børn: 3426 kr. </P>  \r\n\r\n<P>4 børn: 4864 kr. 4 børn: 4336 kr. </P>  \r\n\r\n<P>5 børn: 6080 kr. 5 børn: 5246 kr. </P>  \r\n\r\n<P>osv. osv. </P>  \r\n\r\n<P>Det ses, at enlige forsørgere med 3 børn og opefter vil få mindre </P>  \r\n\r\n<P>udbetalt i børnetilskud i overgangsperioden end gifte/ samlevende </P>  \r\n\r\n<P>forsørgere med et tilsvarende antal børn. Hertil kommer, at enlige </P>  \r\n\r\n<P>forsørgere i almindelighed som før nævnt vil blive relativt </P>  \r\n\r\n<P>dårligere stillet end gifte/ samlevende forsørgere i perioden, </P>  \r\n\r\n<P>fordi de pågældende ikke får nogen forbedringer overhovedet. </P>  \r\n\r\n<P>SF foreslår derfor, at det forhøjede børnetilskud fordobles i det </P>  \r\n\r\n<P>første halve år af 1987 på samme måde, som det er sket for det </P>  \r\n\r\n<P>almindelige børnetilskud. Af indlysende grunde er forslaget rent </P>  \r\n\r\n<P>teknisk udformet som en tredobling af det forhøjede børnetilskud i </P>  \r\n\r\n<P>april kvartal 1987. </P>  \r\n\r\n<P>En gennemførelse af SFs forslag vil medføre følgende for modtagere af </P>  \r\n\r\n<P>fuldt børnetilskud, idet der for oversigtens skyld er set bort fra </P>  \r\n\r\n<P>den førnævnte tekniske udformning af forslaget. </P>  \r\n\r\n<P>Børnetilskud pr. kvartal i første halvår 1987 (oktober 86-takst) </P>  \r\n\r\n<P>efter SFs forslag: </P>  \r\n\r\n<P>GIFTE/ SAMLEVENDE ENLIGE </P>  \r\n\r\n<P>1 barn: 1216 kr. 1 barn: 2516 kr. </P>  \r\n\r\n<P>2 børn: 2432 kr. 2 børn: 4336 kr. </P>  \r\n\r\n<P>3 børn: 3648 kr. 3 børn: 6156 kr. </P>  \r\n\r\n<P>4 børn: 4864 kr. 4 børn: 7976 kr. </P>  \r\n\r\n<P>5 børn: 6080 kr. 5 børn: 9796 kr. </P>  \r\n\r\n<P>osv. osv. </P>  \r\n\r\n<P>idet der igen gøres opmærksom på, at børnetilskud til enlige både </P>  \r\n\r\n<P>omfatter det forhøjede og et ekstra børnetilskud - og sidstnævnte </P>  \r\n\r\n<P>foreslår SF ikke forøget. </P>  \r\n\r\n<P>Til yderligere illustration angives forholdene i oktober kvartal 1986 </P>  \r\n\r\n<P>- altså inden der skete nogen ændring i de pågældende </P>  \r\n\r\n<P>børnetilskud: </P>  \r\n\r\n<P>GIFTE/ SAMLEVENDE ENLIGE </P>  \r\n\r\n<P>1 barn: 608 kr. 1 barn: 1606 kr. </P>  \r\n\r\n<P>2 børn: 1216 kr. 2 børn: 2516 kr. </P>  \r\n\r\n<P>3 børn: 1824 kr. 3 børn: 3426 kr. </P>  \r\n\r\n<P>4 børn: 2432 kr. 4 børn: 4336 kr. </P>  \r\n\r\n<P>5 børn: 3040 kr. 5 børn: 5246 kr. </P>  \r\n\r\n<P>osv. osv. </P>  \r\n\r\n<P>SFs forslag vil efter vores opfattelse medføre, at enlige forsørgere </P>  \r\n\r\n<P>får tilnærmelsesvis den samme forbedring som gifte/ samlevende </P>  \r\n\r\n<P>forsørgere i det første halvår af 1987. Vi er i den forbindelse </P>  \r\n\r\n<P>helt opmærksomme på, at de ændringer, der træder i kraft 1. juli </P>  \r\n\r\n<P>1987, medfører, at der på årsbasis er tale om en forbedring - også </P>  \r\n\r\n<P>for enlige forsørgere, men forholdsvis mindre end for gifte/ </P>  \r\n\r\n<P>samlevende. </P>  \r\n\r\n<P>Under den offentlige debat i efteråret 1986 om problemet mente SF at </P>  \r\n\r\n<P>forstå, at et af partierne bag skattereformen var enig med os i, </P>  \r\n\r\n<P>at det skulle løses. Da der intet er sket, fremsættes dette </P>  \r\n\r\n<P>forslag. </P>  \r\n\r\n<P>De økonomiske kosekvenser af forslagets gennemførelse har </P>  \r\n\r\n<P>forslagsstillerne beregnet til ca. 220 mill. kr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00193"
        },
        {
            "displayName": "Entydig dokumentidentifikation",
            "displayValue": "CL005539"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "193"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}