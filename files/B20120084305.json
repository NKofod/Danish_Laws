{
    "id": 143057,
    "title": "Bekendtgørelse om ændring af bekendtgørelse om uddannelsen til toårigt hf (hf-bekendtgørelsen)\\n(Gruppeprøve i mediefag)",
    "documentTypeId": "80",
    "isSagsforlobPeriodValid": true,
    "shortName": "BEK nr 843 af 16/08/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om uddannelsen til toårigt hf (hf-bekendtgørelsen)</p>\r\n<p class=\"UnderTitel2\">(Gruppeprøve i mediefag)</p>\r\n<p class=\"CentreretParagraf\">§ 1</p>\r\n<p class=\"Tekst2\">I bekendtgørelse nr. 735 af 22. juni 2010 om uddannelsen til toårigt hf (hf-bekendtgørelsen), som ændret ved bekendtgørelse nr. 742 af 28. juni 2012, foretages følgende ændring:</p>\r\n<p class=\"AendringMedNummer\">\r\n   <span class=\"AendringNr\">1.</span> <span class=\"Italic\">Bilag 16, Mediefag C,</span> affattes som bilag 1 til denne bekendtgørelse.</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Bekendtgørelsen træder i kraft den 20. august 2012 og har virkning for kursister, der følger undervisning og aflægger prøve i det omfattede fag efter denne dato, dog ikke for om- eller sygeprøve vedrørende sommerterminen 2012.</p><div class=\"Givet\" id=\"Givet\"><p class=\"Givet\" align=\"center\">Ministeriet for Børn og Undervisning, den 16. august 2012</p><p class=\"Sign1\" align=\"center\">P.M.V.<br />Lars Mortensen</p><p class=\"Sign2\" align=\"right\">/ Mads Bentzen</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"Bilagstekst\" style=\"text-align: right;\">\r\n   <span class=\"Bold\">»Bilag 16</span>\r\n</p>\r\n<p class=\"Afsnitsoverskrift\">Mediefag C – toårigt hf, august 2012</p>\r\n<p class=\"TekstoverskriftVenstreN\">1. Identitet og formål</p>\r\n<p class=\"TekstoverskriftVenstreN\">1.1. Identitet</p>\r\n<p class=\"Bilagstekst\">Mediefagets genstandsfelt er levende billeder i en æstetisk, kulturel og kommunikativ sammenhæng. Faget forener en teoretisk-analytisk og en praktisk-produktionsmæssig tilgang til levende billeder.</p>\r\n<p class=\"Bilagstekst\">Faget giver kursisterne de nødvendige redskaber til at analysere levende billeder. Dette er af afgørende betydning for deres muligheder for at opleve og vurdere de informationer og påvirkninger, de møder som brugere af medierne. Faget giver endvidere kursisterne indsigt i film og tv’s udtryksformer i forbindelse med praktisk produktion, så de bliver aktive, kreative og reflekterende mediebrugere.</p>\r\n<p class=\"TekstoverskriftVenstreN\">1.2. Formål</p>\r\n<p class=\"Bilagstekst\">Undervisningen udvikler kursisternes evne til at analysere, perspektivere og vurdere danske og internationale medieproduktioner inden for fiktion og fakta og blandinger mellem disse former. Samtidig udvikler undervisningen kursisternes evne til at udtrykke sig selvstændigt og nuanceret i levende billeder, således at de bliver aktive, kreative og reflekterende brugere af film og tv - og giver dem mulighed for at afprøve deres kompetencer i konkrete praksissituationer.</p>\r\n<p class=\"TekstoverskriftVenstreN\">2. Faglige mål og fagligt indhold</p>\r\n<p class=\"TekstoverskriftVenstreN\">2.1. Faglige mål</p>\r\n<p class=\"TekstoverskriftVenstre\">Teori og analyse</p>\r\n<p class=\"Bilagstekst\">Kursisterne skal kunne:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> anvende filmsprogets terminologi i forbindelse med analyse af film og tv-produktioner</p>\r\n   <p class=\"Liste1\">\r\n      <span class=\"Liste1Nr\">–</span> redegøre for grundlæggende dramaturgiske principper og fortælleforhold</p>\r\n   <p class=\"Liste1\">\r\n      <span class=\"Liste1Nr\">–</span> karakterisere grundlæggende træk ved fakta og fiktion</p>\r\n   <p class=\"Liste1\">\r\n      <span class=\"Liste1Nr\">–</span> identificere centrale genrer og programtyper</p>\r\n   <p class=\"Liste1\">\r\n      <span class=\"Liste1Nr\">–</span> foretage en perspektivering af film og tv-produktioner.</p>\r\n</p>\r\n<p class=\"TekstoverskriftVenstre\">Praksis</p>\r\n<p class=\"Bilagstekst\">Kursisterne skal kunne:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> betjene optage- og redigeringsudstyr</p>\r\n   <p class=\"Liste1\">\r\n      <span class=\"Liste1Nr\">–</span> planlægge og gennemføre en medieproduktion i grupper</p>\r\n   <p class=\"Liste1\">\r\n      <span class=\"Liste1Nr\">–</span> bestemme faserne i arbejdet med en medieproduktion</p>\r\n   <p class=\"Liste1\">\r\n      <span class=\"Liste1Nr\">–</span> anvende filmsprogets terminologi i forbindelse med en medieproduktions faser</p>\r\n   <p class=\"Liste1\">\r\n      <span class=\"Liste1Nr\">–</span> tilpasse udtryksform til indhold og målgruppe</p>\r\n   <p class=\"Liste1\">\r\n      <span class=\"Liste1Nr\">–</span> udarbejde synopsis og storyboard</p>\r\n   <p class=\"Liste1\">\r\n      <span class=\"Liste1Nr\">–</span> anvende dramaturgiske grundprincipper</p>\r\n   <p class=\"Liste1\">\r\n      <span class=\"Liste1Nr\">–</span> forholde sig analytisk til produktionsprocessen og deres egen produktion.</p>\r\n</p>\r\n<p class=\"TekstoverskriftVenstreN\">2.2. Kernestof</p>\r\n<p class=\"Bilagstekst\">Kernestoffet er:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> filmsprogets terminologi</p>\r\n   <p class=\"Liste1\">\r\n      <span class=\"Liste1Nr\">–</span> grundlæggende dramaturgiske principper og fortælleforhold</p>\r\n   <p class=\"Liste1\">\r\n      <span class=\"Liste1Nr\">–</span> grundlæggende træk ved fakta- og fiktionsprogrammer</p>\r\n   <p class=\"Liste1\">\r\n      <span class=\"Liste1Nr\">–</span> centrale genrer og programtyper</p>\r\n   <p class=\"Liste1\">\r\n      <span class=\"Liste1Nr\">–</span> produktionstilrettelæggelse, herunder udarbejdelse af synopsis og storyboard</p>\r\n   <p class=\"Liste1\">\r\n      <span class=\"Liste1Nr\">–</span> optageprincipper og optageteknik</p>\r\n   <p class=\"Liste1\">\r\n      <span class=\"Liste1Nr\">–</span> redigeringsprincipper og redigeringsteknik.</p>\r\n</p>\r\n<p class=\"TekstoverskriftVenstreN\">2.3. Supplerende stof</p>\r\n<p class=\"Bilagstekst\">Kursisterne vil ikke kunne opfylde de faglige mål alene ved hjælp af kernestoffet. Det supplerende stof i mediefaget skal perspektivere og uddybe kernestoffet og i det hele taget udvide den faglige horisont, så kursisterne lever op til de faglige mål. Historiske, kulturelle, samfundsmæssige og genremæssige perspektiver skal inddrages i undervisningen.</p>\r\n<p class=\"TekstoverskriftVenstreN\">3. Tilrettelæggelse</p>\r\n<p class=\"TekstoverskriftVenstreN\">3.1. Didaktiske principper</p>\r\n<p class=\"Bilagstekst\">Det er et afgørende didaktisk princip i mediefaget at integrere den teoretisk-analytiske undervisning i den praktisk-produktionsmæssige og omvendt. Der lægges vægt på, at fagets discipliner opleves som en helhed: I forbindelse med den teoretisk-analytiske undervisning indarbejdes fagets terminologi og øvrige begrebsapparat, der tages i anvendelse i produktionsprocessen. I forbindelse med produktionsprocessen gøres en række praktiske erfaringer, som kan overføres til analysearbejdet.</p>\r\n<p class=\"Bilagstekst\">Det ligger i fagets didaktik, at der vil være en vekselvirkning mellem induktiv og deduktiv læring, således at undervisningen organiseres som en ligelig fordeling mellem det teoretisk-analytiske arbejde og det praktisk-produktionsmæssige.</p>\r\n<p class=\"TekstoverskriftVenstreN\">3.2. Arbejdsformer</p>\r\n<p class=\"Bilagstekst\">For at udvikle analytiske, kreative, kommunikative og sociale kompetencer hos kursisterne, anvendes forskellige undervisningsformer fra projektarbejde i grupper til klasseundervisning.</p>\r\n<p class=\"Bilagstekst\">Det teoretisk-analytiske arbejde baseres på visning af film og tv-produktioner. I starten arbejdes der under lærerens instruktion og vejledning med korte citater og shot-to-shot-analyse for at gøre kursisterne fortrolige med fagets terminologi og arbejdsmetoder. Der arbejdes herefter med næranalyse af udvalgte scener/sekvenser, hvor kursisterne stadig mere aktivt deltager i analysearbejdet. Senere behandles hele værker under anvendelse af mere komplekse analysemetoder og arbejdsformer, der vægter kursisternes selvstændige bidrag.</p>\r\n<p class=\"Bilagstekst\">Det praktiske arbejde udføres som gruppe- og projektarbejde og indledes med enkle, korte øvelser i produktion under lærerens instruktion og vejledning. Der arbejdes herefter med lidt længere øvelser, hvor kursisterne gradvist gøres ansvarlige for større dele af processen. Efterhånden fremstilles selvstændige produktioner, hvor læreren fungerer som supervisor og konsulent.</p>\r\n<p class=\"Bilagstekst\">Afsluttende fremstilles en eksamensproduktion, der danner udgangspunkt for en del af prøven i faget. Arbejdet med eksamensproduktionen udføres som gruppearbejde, medmindre helt særlige faglige eller pædagogiske hensyn gør sig gældende.</p>\r\n<p class=\"TekstoverskriftVenstreN\">3.3. It</p>\r\n<p class=\"Bilagstekst\">It har en central placering i faget, både i forbindelse med den teoretiske og den praktiske dimension.</p>\r\n<p class=\"Bilagstekst\">I det teoretisk-analytiske arbejde anvendes it til informationssøgning, præsentation og formidling af fagligt stof. I produktionsforløbet benyttes it til tekstbehandling og informationssøgning i præproduktionen og til digital redigering i postproduktionen.</p>\r\n<p class=\"TekstoverskriftVenstreN\">3.4. Samspil med andre fag</p>\r\n<p class=\"Bilagstekst\">Hvor det er muligt, lægges der op til, at faget indgår i samspil med andre fag og faggrupper. Dele af kernestof og supplerende stof i faget vælges og behandles, så det bidrager til styrkelse af det faglige samspil. Dette styrker kursisternes opfattelse af mediefaget som et mangefacetteret fag, der involverer historiske, kulturelle, samfundsmæssige og æstetiske perspektiver.</p>\r\n<p class=\"TekstoverskriftVenstreN\">4. Evaluering</p>\r\n<p class=\"TekstoverskriftVenstreN\">4.1. Løbende evaluering</p>\r\n<p class=\"Bilagstekst\">De faglige mål er grundlaget for den løbende evaluering af kursisternes standpunkt og undervisningen.</p>\r\n<p class=\"Bilagstekst\">De teoretisk-analytiske forløb samt undervisnings- og arbejdsformer evalueres ved hjælp af spørgeskemaer, test og/eller samtaler tilpasset det enkelte forløb; herigennem bidrager den løbende evaluering til, at kursisten bringes til at reflektere over sin faglige udvikling.</p>\r\n<p class=\"Bilagstekst\">Alle praktiske produktionsforløb afsluttes med en fælles visning af produktionerne for hele holdet/klassen. Herefter foretages en evaluering af produktionerne, således at de enkelte grupper og læreren i fællesskab deltager i evalueringen af samtlige produktioner. Desuden evaluerer hver gruppe sit eget produktionsforløb i samspil med læreren.</p>\r\n<p class=\"Bilagstekst\">Ved tværfaglige forløb indgårvalg af evalueringsmetoder i den fælles tilrettelæggelse.</p>\r\n<p class=\"TekstoverskriftVenstreN\">4.2. Prøveform</p>\r\n<p class=\"Bilagstekst\">Der afholdes en mundtlig prøve, som består af to dele:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> en prøve i gruppens/eksaminandens eksamensproduktion, jf. pkt. 3.2.</p>\r\n   <p class=\"Liste1\">\r\n      <span class=\"Liste1Nr\">–</span> en prøve i det teoretisk-analytiske stof.</p>\r\n</p>\r\n<p class=\"TekstoverskriftVenstre\">Prøven i gruppens/eksaminandens eksamensproduktion</p>\r\n<p class=\"Bilagstekst\">Grundlaget for denne del af prøven er gruppens/eksaminandens eksamensproduktion.</p>\r\n<p class=\"Bilagstekst\">Kurset beslutter, om eksaminationen foregår individuelt eller gruppevis. Når faglige forhold gør det nødvendigt, undtager kurset en eksaminand fra gruppevis eksamination.</p>\r\n<p class=\"Bilagstekst\">Denne del af eksaminationen består af et indledende oplæg, hvor gruppen/eksaminanden redegør for og diskuterer centrale elementer i produktionen, samt af en uddybende samtale mellem gruppe/eksaminand og eksaminator om gruppens/eksaminandens produktion. Censor kan stille uddybende spørgsmål til gruppen/eksaminanden.</p>\r\n<p class=\"Bilagstekst\">Eksaminationstiden er ca. 10 minutter pr. eksaminand for denne del af prøven, dog maksimalt 40 minutter, uanset antallet af eksaminander i gruppen.</p>\r\n<p class=\"TekstoverskriftVenstre\">Prøven i det teoretisk-analytiske stof</p>\r\n<p class=\"Bilagstekst\">I forberedelsestiden må eksaminanden benytte alle hjælpemidler. Kommunikation med omverdenen er ikke tilladt. Endvidere er brug af internettet ikke tilladt.</p>\r\n<p class=\"Bilagstekst\">Grundlaget for prøven er et ikke-gennemgået citat fra en film eller et tv-program. Citatet må højst være på fem minutter og skal have tilknytning til film- og tv-forløb, der har været arbejdet med i den teoretisk-analytiske del af undervisningen. Citatet skal ledsages af et ark indeholdende de nødvendige credits samt eventuelt vejledende spørgsmål. Eksamenscitater må bruges tre gange. Eksaminanden prøves i sin evne til at fremdrage væsentlige aspekter i citatet og foretage en perspektivering.</p>\r\n<p class=\"Bilagstekst\">Forberedelsestiden er ca. 30 minutter og eksaminationstiden ca. 30 minutter pr. eksaminand for denne del af prøven.</p>\r\n<p class=\"TekstoverskriftVenstreN\">4.3. Bedømmelseskriterier</p>\r\n<p class=\"Bilagstekst\">Bedømmelsen er en vurdering af, i hvilket omfang eksaminandens præstation lever op til de faglige mål, som er angivet i pkt. 2.1.</p>\r\n<p class=\"Bilagstekst\">Ved bedømmelsen af eksaminandensgennemgang af citatet lægges der vægt på:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> analysen af de filmsproglige virkemidlers anvendelse</p>\r\n   <p class=\"Liste1\">\r\n      <span class=\"Liste1Nr\">–</span> redegørelsen for elementære dramaturgiske og genremæssige forhold</p>\r\n   <p class=\"Liste1\">\r\n      <span class=\"Liste1Nr\">–</span> perspektiveringen af citatet til gennemgået stof.</p>\r\n</p>\r\n<p class=\"Bilagstekst\">Ved bedømmelsen af medieproduktionen lægges der vægt på:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> udformningen af billed- og lydside</p>\r\n   <p class=\"Liste1\">\r\n      <span class=\"Liste1Nr\">–</span> overensstemmelsen mellem formål, indhold, udformning og målgruppe.</p>\r\n</p>\r\n<p class=\"Bilagstekst\">Ved bedømmelsen af eksaminandensredegørelse for produktionen lægges der vægt på:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> evnen til at begrunde valget af filmsproglige virkemidler</p>\r\n   <p class=\"Liste1\">\r\n      <span class=\"Liste1Nr\">–</span> evnen til at forholde sig analytisk-reflekteret til egen produktion.</p>\r\n</p>\r\n<p class=\"Bilagstekst\">Der gives én karakter ud fra en helhedsvurdering af produktionen og eksaminandens præstation i prøvens to dele.«</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/08/2012"
        },
        {
            "displayName": "Accession",
            "displayValue": "B20120084305"
        },
        {
            "displayName": "Entydig dokumentidentifikation",
            "displayValue": "BN000183"
        },
        {
            "displayName": "Dato for førstegangsindlæggelse",
            "displayValue": "18/08/2012"
        },
        {
            "displayName": "Dato for indlæggelse",
            "displayValue": "18/08/2012"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "843"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "16/08/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Børn og Undervisning, j.nr. 024.05L.391"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}