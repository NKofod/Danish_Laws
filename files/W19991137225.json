{
    "id": 14682,
    "title": "Landsskatteretskendelse",
    "documentTypeId": "240",
    "isSagsforlobPeriodValid": true,
    "shortName": "KEN nr 11372 af 18/11/1999",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</B>  \r\n\r\n En ejendom, som var vurderet som et enfamilieshus, havde tidligere  \r\n\r\n v&aelig;ret beboet af ejeren, men blev ved afh&aelig;ndelsen anvendt 100 %  \r\n\r\n erhvervsm&aelig;ssigt. Ejendommen fandtes ikke p&aring;  \r\n\r\n afh&aelig;ndelsestidspunktet at have karakter af en beboelsesejendom, hvorfor  \r\n\r\n salget ikke var omfattet af reglerne i ejendomsavancebeskatningslovens § 8,  \r\n\r\n ligesom der ikke kunne indr&oslash;mmes delvis skattefrihed efter § 9, stk.  \r\n\r\n 3.<B><BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Landsskatteretskendelse</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">&nbsp;</P>  \r\n\r\n<P ALIGN=\"JUSTIFY\">Ejendomsbeskatning</P>  \r\n\r\n<P ALIGN=\"JUSTIFY\">- ejendom vurderet som enfamilieshus</P>  \r\n\r\n<P ALIGN=\"JUSTIFY\">- overg&aring;et til selvejende institution</P>  \r\n\r\n<P ALIGN=\"JUSTIFY\">Reference:</P>  \r\n\r\n<P ALIGN=\"JUSTIFY\">EBL § 8 og § 9</P>  \r\n\r\n<P ALIGN=\"JUSTIFY\">A klagede for indkomst&aring;ret 1995 over, at  \r\n\r\n skatteanken&aelig;vnet ikke havde anset avance ved salg af enfamilieshus for  \r\n\r\n skattefrit.</P>  \r\n\r\n<P ALIGN=\"JUSTIFY\">Det fremgik af sagens oplysninger, at klageren den 15.  \r\n\r\n marts 1990 erhvervede halvdelen af en ejendom og den 1. oktober 1991  \r\n\r\n erhvervede resten af ejendommen. Klageren havde beboet ejendommen fra den 5.  \r\n\r\n marts 1990 til den 1. september 1993. Ejendommen var et nedlagt landbrug med  \r\n\r\n et grundareal p&aring; 7692 m² og bestod af et stuehus med et boligareal  \r\n\r\n p&aring; 275 m², en staldbygning p&aring; 165 m², en staldbygning p&aring;  \r\n\r\n 532 m², et maskinhus p&aring; 77 m², et maskinhus p&aring; 100 m² samt en  \r\n\r\n garage p&aring; 21 m². Ejendommen kunne ikke udstykkes. I hele klagerens  \r\n\r\n ejertid havde ejendommen v&aelig;ret vurderet som et enfamilieshus. I 1991  \r\n\r\n begyndte klageren at have b&oslash;rn i hjemmepleje. Den 1. januar 1992  \r\n\r\n etablerede klageren et socialp&aelig;dagogisk opholdssted omfattet af  \r\n\r\n bistandslovens § 66, som han drev som personlig virksomhed. Siden 1993 havde  \r\n\r\n der v&aelig;ret givet fritagelse for betaling af ejendomsskat.  \r\n\r\n Indt&aelig;gterne for 1992 og 1993 var henholdsvis 124.000 kr. og 180.000 kr.  \r\n\r\n 70% og 100% af bygningerne blev fra 1992 henholdsvis 1993 anset for  \r\n\r\n erhvervsm&aelig;ssigt anvendt, hvorfor klageren i de p&aring;g&aelig;ldende  \r\n\r\n &aring;r havde afskrevet p&aring; denne del af bygningerne, jf.  \r\n\r\n afskrivningslovens § 18, stk. 2 og Ligningsvejledningen A.C.4.1.5.</P>  \r\n\r\n<P ALIGN=\"JUSTIFY\">Den 1. januar 1994 oprettedes en selvejende institution,  \r\n\r\n  i hvilket regi virksomheden fortsatte. Klageren blev daglig leder af  \r\n\r\n institutionen. Fra 1998 havde klageren siddet i bestyrelsen for  \r\n\r\n institutionen. Klagerens revisor var ligeledes revisor for institutionen.</P>  \r\n\r\n<P ALIGN=\"JUSTIFY\">I forbindelse med salget af ejendommen i 1995 var der  \r\n\r\n selvangivet genvundne afskrivninger p&aring; 92.114 kr.</P>  \r\n\r\n<P ALIGN=\"JUSTIFY\">Skatteanken&aelig;vnet havde ved den  \r\n\r\n p&aring;g&aelig;ldende afg&oslash;relse ikke anset ejendommen for omfattet af  \r\n\r\n fritagelsesbestemmelsen i ejendomsavancebeskatningslovens § 8 eller § 9. Som  \r\n\r\n begrundelse for afg&oslash;relsen havde n&aelig;vnet bl.a. anf&oslash;rt, at  \r\n\r\n ejendommen, uanset den var vurderet som enfamilieshus, p&aring;  \r\n\r\n afst&aring;elsestidspunktet udelukkende anvendtes til institution, hvorfor  \r\n\r\n den ikke i overvejende grad tjente til beboelse, jf. cirk. nr. 166 af 12.  \r\n\r\n september 1994, pkt. 2.5.1., og hvorfor der ikke i relation til § 9 s&aring;s  \r\n\r\n at v&aelig;re nogen beboelsesdel.</P>  \r\n\r\n<P ALIGN=\"JUSTIFY\">Klagerens repr&aelig;sentant havde over for  \r\n\r\n Landsskatteretten nedlagt p&aring;stand om, at avancen ved salget af  \r\n\r\n ejendommen ans&aring;s for omfattet af fritagelsesreglen i  \r\n\r\n ejendomsavancebeskatningslovens § 8.</P>  \r\n\r\n<P ALIGN=\"JUSTIFY\">Til st&oslash;tte for p&aring;standen havde  \r\n\r\n repr&aelig;sentanten bl.a. anf&oslash;rt, at det af § 8, stk. 1, nr. 1  \r\n\r\n fremgik, fortjenesten ved afst&aring;else af en- eller tofamilieshuse ikke  \r\n\r\n skulle beskattes, s&aring;fremt ejendommen havde tjent til bolig for ejeren  \r\n\r\n eller dennes husstand i en del af eller hele den periode, hvori ejeren havde  \r\n\r\n ejet ejendommen, samt at ejendommen ikke var omfattet af  \r\n\r\n begr&aelig;nsningerne i § 8, stk. 1, 2. pkt., nr. 1-3. Ejendommen havde tjent  \r\n\r\n til bolig for klageren i en del af eller hele ejerperioden, idet ejendommen  \r\n\r\n tjente til bolig for klageren fra den 15. marts 1990 til den 1. juli 1992.  \r\n\r\n Endvidere var der henvist til, at ejendommen i hele ejertiden havde  \r\n\r\n v&aelig;ret vurderet som en enfamiliesbolig, samt til, at  \r\n\r\n skatteanken&aelig;vnets opfattelse, hvorefter alene forholdene p&aring;  \r\n\r\n salgstidspunktet var afg&oslash;rende for, om ejendommen kunne falde ind  \r\n\r\n under undtagelsesbestemmelsen i § 8, ikke havde st&oslash;tte i lovens  \r\n\r\n ordlyd, jf. § 8, stk. 1, 1. pkt. og Ligningsvejledningen 1997 E.J.8.5.</P>  \r\n\r\n<P ALIGN=\"JUSTIFY\">Repr&aelig;sentanten bestred endvidere, at der i cirk. nr.  \r\n\r\n 166 af 12. september 1994 var hjemmel til at udvide undtagelserne til § 8,  \r\n\r\n stk. 1, 1. pkt., herunder at ejendommen i overvejende grad skulle tjene til  \r\n\r\n bolig, idet der ikke i § 8 eller andre steder i loven var hjemmel til at  \r\n\r\n udvide undtagelserne fra § 8, stk. 1, 1. pkt., jf. i &oslash;vrigt den  \r\n\r\n almindelige statsforfatningsretlige teori, hvorefter det var en  \r\n\r\n foruds&aelig;tning for at till&aelig;gge et cirkul&aelig;re lovkraft i  \r\n\r\n forhold til borgerne, at cirkul&aelig;ret havde hjemmel i lov.</P>  \r\n\r\n<P ALIGN=\"JUSTIFY\">Herefter m&aring;tte cirk. nr. 166 af 12. september pkt.  \r\n\r\n 2.5.1.'s ordlyd, hvorefter det var kr&aelig;vet, at \"ejendommen i overvejende  \r\n\r\n grad m&aring; siges at tjene til beboelsesform&aring;l\", anses for ikke at  \r\n\r\n have hjemmel i loven. Det forekom endvidere ikke at v&aelig;re i  \r\n\r\n overensstemmelse med § 8 at v&aelig;gte forholdene p&aring; salgstidspunktet  \r\n\r\n tungere end forholdene p&aring; erhvervelsestidspunktet.</P>  \r\n\r\n<P ALIGN=\"JUSTIFY\">Repr&aelig;sentanten havde bl.a. forklaret, at klageren  \r\n\r\n fraflyttede ejendommen den 1. juni 1992 fra hvilket tidspunkt ejendommen til  \r\n\r\n den blev solgt blev udlejet til den selvejende institution. Ejendommen  \r\n\r\n benyttedes s&aring;ledes ikke erhvervsm&aelig;ssigt af s&aelig;lger p&aring;  \r\n\r\n salgstidspunktet, hvorfor brugen ikke kunne v&aelig;re omfattet af  \r\n\r\n ejendomsavancebeskatningslovens § 9, da der efter denne bestemmelse skulle  \r\n\r\n v&aelig;re tale om, at s&aelig;lger p&aring; afst&aring;elsestidspunktet  \r\n\r\n benyttede ejendommen erhvervsm&aelig;ssigt.</P>  \r\n\r\n<P ALIGN=\"JUSTIFY\">Repr&aelig;sentanten havde herved endvidere anf&oslash;rt,  \r\n\r\n at § 9, stk. 1, ikke indeholdt beskatningshjemmel, men udelukkende var en  \r\n\r\n fradragsbestemmelse, der medf&oslash;rte, at stuehuse eller  \r\n\r\n ejerboligv&aelig;rdier sidestilledes med skattefritagelsen i § 8, stk. 1.</P>  \r\n\r\n<P ALIGN=\"JUSTIFY\">Endvidere var det bl.a. anf&oslash;rt, ejendommen i hele  \r\n\r\n ejerperioden fra den 15. marts 1990 til den 30. juni 1995 - og i  \r\n\r\n &oslash;vrigt fortsat - var vurderet som en enfamiliesejendom med en  \r\n\r\n lejlighed. Da ejendomsavancebeskatningslovens § 9, stk. 1, udtrykkeligt  \r\n\r\n henviste til vurderingslovens § 33, stk. 5, hvorefter vurderingsr&aring;det  \r\n\r\n skulle foretage en fordeling af ejendomsv&aelig;rdien p&aring; den del, der  \r\n\r\n tjente til bolig for ejeren og p&aring; den &oslash;vrige ejendom, kunne  \r\n\r\n ejendommen ikke omfattes af § 9, idet der ikke var foretaget en  \r\n\r\n vurderingsfordeling. Da skattemyndighederne endvidere ikke havde anmodet  \r\n\r\n vurderingsmyndighederne om at foretage en vurdering, jf. bkg. nr. 667 af 13.  \r\n\r\n juni 1994, § 7, stk. 1, m&aring;tte dette tages som udtryk for, at  \r\n\r\n vurderingsmyndighederne ikke havde vurderet, at ejendommen havde v&aelig;ret  \r\n\r\n anvendt erhvervsm&aelig;ssigt. Det forhold, at der var foretaget  \r\n\r\n afskrivninger p&aring; ejendommen i medf&oslash;r af afskrivningslovens § 18,  \r\n\r\n stk. 2, kunne n&aelig;ppe danne grundlag for en formodning for, at der skulle  \r\n\r\n v&aelig;re tale om erhvervsm&aelig;ssig virksomhed i ejendommen, idet denne  \r\n\r\n bestemmelse tog udgangspunkt i ejendommen, og ikke i, hvorvidt der kunne  \r\n\r\n antages at v&aelig;re tale om en erhvervsm&aelig;ssig aktivitet i ejendommen  \r\n\r\n eller ej. Endvidere var det anf&oslash;rt, at ejendommen var vurderet som en  \r\n\r\n enfamiliesbolig, hvorfor dette m&aring;tte l&aelig;gges til grund, jf. herved  \r\n\r\n Told- og Skattestyrelsens udtalelse i TfS 1997, 821, hvorefter ejendommen var  \r\n\r\n omfattet af § 8 i ejendomsavancebeskatningsloven.</P>  \r\n\r\n<P ALIGN=\"JUSTIFY\">Konkluderende havde repr&aelig;sentanten anf&oslash;rt, at  \r\n\r\n da ejendommen p&aring; salgstidspunktet ikke blev benyttet  \r\n\r\n erhvervsm&aelig;ssigt af klageren, var avancen ikke omfattet af  \r\n\r\n ejendomsavancebeskatningslovens § 9, stk. 1, men derimod af § 8, stk. 1,  \r\n\r\n hvorfor avancen var skattefri, idet ejeren i en del af ejerperioden havde  \r\n\r\n benyttet ejendommen til beboelse, jf. bestemmelsens ordlyd. Det var herefter  \r\n\r\n ikke muligt at beskatte efter § 9, stk. 1.</P>  \r\n\r\n<P ALIGN=\"JUSTIFY\">Slutteligt havde repr&aelig;sentanten anf&oslash;rt, at  \r\n\r\n der ikke var grundlag for at fastsl&aring;, at ejendommen var erhvervet som  \r\n\r\n led i spekulation eller n&aelig;ring.</P>  \r\n\r\n<P ALIGN=\"JUSTIFY\">Told- og skatteregionen havde p&aring; Told- og  \r\n\r\n Skattestyrelsens vegne indstillet sagen stadf&aelig;stet, idet der  \r\n\r\n m&aring;tte l&aelig;gges v&aelig;gt p&aring; ejendommens faktiske anvendelse,  \r\n\r\n idet det bem&aelig;rkedes, at der blev afskrevet 100% p&aring; ejendommen,  \r\n\r\n hvorfor klageren ikke kunne have en berettiget forventning om, at ejendommen  \r\n\r\n ville v&aelig;re omfattet af ejendomsavancebeskatningslovens § 8.</P>  \r\n\r\n<P ALIGN=\"JUSTIFY\">Landsskatterettens bem&aelig;rkninger:</P>  \r\n\r\n<P ALIGN=\"JUSTIFY\">Det blev lagt til grund, at klagerens ejendom p&aring;  \r\n\r\n afh&aelig;ndelsestidspunktet blev benyttet 100% erhvervsm&aelig;ssigt, idet  \r\n\r\n klageren afskrev p&aring; 100% af ejendommen p&aring; salgstidspunktet og  \r\n\r\n havde selvangivet genvundne afskrivninger. Ejendommen havde s&aring;ledes  \r\n\r\n ikke p&aring; dette tidspunkt karakter af en beboelsesejendom, hvorfor retten  \r\n\r\n ikke fandt, at ejendommen var omfattet af ejendomsavancebeskatningslovens §  \r\n\r\n 8, ligesom klageren ikke p&aring; baggrund af sagens faktiske  \r\n\r\n omst&aelig;ndigheder havde haft en berettiget forventning om, ejendommen i  \r\n\r\n skatteretlig henseende ville blive behandlet efter  \r\n\r\n ejendomsavancebeskatningslovens § 8. Uanset klageren tidligere havde beboet  \r\n\r\n ejendommen, var det karakteren af ejendommen p&aring;  \r\n\r\n afh&aelig;ndelsestidspunktet der var afg&oslash;rende for den  \r\n\r\n skattem&aelig;ssige behandling af avancen, jf.  \r\n\r\n ejendomsavancebeskatningslovens § 8. Da ejendommen p&aring; dette tidspunkt  \r\n\r\n blev benyttet 100% erhvervsm&aelig;ssigt, kunne der endvidere ikke  \r\n\r\n indr&oslash;mmes delvis skattefrihed efter § 9, stk. 3, hvorfor  \r\n\r\n skatteanken&aelig;vnets afg&oslash;relse blev stadf&aelig;stet.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/10/2000"
        },
        {
            "displayName": "Accession",
            "displayValue": "W19991137225"
        },
        {
            "displayName": "Entydig dokumentidentifikation",
            "displayValue": "AN001911"
        },
        {
            "displayName": "Dato for indlæggelse",
            "displayValue": "18/10/2000"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11372"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "18/11/1999"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "Skattemin.,\\Landsskatteretten J. nr. 641-1847-285"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}