{
    "id": 63863,
    "title": "Momsreglement landbrug mm ",
    "documentTypeId": "890",
    "isSagsforlobPeriodValid": false,
    "shortName": "RGM nr 18300 af 31/10/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Momsreglement landbrug mm </H1>  \r\n\r\n<P></P>  \r\n\r\n<BR>  \r\n\r\n<P>Registrering </P>  \r\n\r\n<P>Andre særlige bestemmelser </P>  \r\n\r\n<P>Privatforbrug i landbrugsvirksomheder </P>  \r\n\r\n<P>&#187;Bondegårdsferie&#171; </P>  \r\n\r\n<P>Tilkørselsveje </P>  \r\n\r\n<P>Stutterier m fl </P>  \r\n\r\n<P> <B>Registrering</B>  </P>  \r\n\r\n<P>I henhold til lovens § 25 registreres virksomheder inden for jordbrug,  \r\n\r\n husdyrbrug, gartneri, frugtavl, skovbrug, fiskeri, dambrug, pelsdyravl og  \r\n\r\n biavl i et særligt register for landbrug og fiskeri mv (landbrugsregistret).  \r\n\r\n</P>  \r\n\r\n<P>Disse virksomheder opnår herved længere kredit med indbetaling af afgift  \r\n\r\n til toldvæsenet (halvårs- i stedet for kvartalsvis afregning). </P>  \r\n\r\n<P>Virksomheder optages i landbrugsregistret, selv om virksomheden også  \r\n\r\n sælger varer og afgiftspligtige ydelser, der ikke hidrører fra den  \r\n\r\n registrerede landbrugs- eller fiskerivirksomhed mv, når dette salg ikke  \r\n\r\n overstiger 10 000 kr årlig. Salg af varer, der er indkøbt til videresalg,  \r\n\r\n anses ikke for at hidrøre fra virksomheden, uanset om virksomheden i øvrigt  \r\n\r\n selv producerer og sælger tilsvarende varer, fx kartofler, grøntsager og  \r\n\r\n frugt. </P>  \r\n\r\n<P>Optagelse i landbrugsregistret sker også i tilfælde, hvor virksomheden  \r\n\r\n</P>  \r\n\r\n<P>- i mindre omfang leverer naturprodukter fra ejendommens område (fx grus  \r\n\r\n og tørv) </P>  \r\n\r\n<P>- leverer ydelser, hvortil virksomhedens driftsmidler mv benyttes </P>  \r\n\r\n<P>- afsætter elektricitet fra egen vindmølle. Vindmøller, der etableres i  \r\n\r\n selvstændige enheder, som fx interessentskaber eller en forening, skal  \r\n\r\n registreres i byregistret, selv om nogle eller alle deltagere er landmænd.  \r\n\r\n Vindmøllen sidestilles i dette tilfælde med el-forsyningsvirksomheder, idet  \r\n\r\n den eneste momspligtige aktivitet er slag af elektricitet. </P>  \r\n\r\n<P>- har aktiviteter i form af &#187;bondegårdsferie&#171;, jf side 5, eller  \r\n\r\n</P>  \r\n\r\n<P>- er frivillig registreret for bortforpagtning eller udlejning af  \r\n\r\n landbrugsvirksomheder (ejendomme og evt driftsmidler). Som eksempler kan  \r\n\r\n nævnes udlejning af bygningerne til lager-/udstillingslokaler, eller til en  \r\n\r\n nystartet virksomhed. </P>  \r\n\r\n<P>Som vejledende regel er det fastsat, at den årlige omsætning af varer og  \r\n\r\n ydelser under ovennævnte punkter kan udgøre indtil 1/3 af virksomhedens  \r\n\r\n samlede omsætning, dog højest 150 000 kr, uden at det får konsekvenser for  \r\n\r\n virksomhedens registrering i landbrugsregistreret. </P>  \r\n\r\n<P>Hvis ejeren af en bedrift inden for landbrug og fiskeri mv tillige driver  \r\n\r\n<I>anden virksomhed</I> i videre omfang end ovenfor nævnt, registreres den  \r\n\r\n pågældendes virksomhed under et i registret for byerhverv mv (byregistret).  \r\n\r\n Føres der særskilt regnskab for landbrugsbedriften mv, kan denne dog optages  \r\n\r\n (forblive) i landbrugsregistret, uanset omfanget af den del af virksomheden,  \r\n\r\n der optages i byregistret. </P>  \r\n\r\n<P> <B>Virksomheder, der optages i landbrugsregistret:</B>  </P>  \r\n\r\n<P>Landbrug mv </P>  \r\n\r\n<P>- Landbrug (jordbrug og husdyrbrug) </P>  \r\n\r\n<P>Hønserier </P>  \r\n\r\n<P>Ornecentraler </P>  \r\n\r\n<P>Tyrestationer </P>  \r\n\r\n<P>Gartnerier, planteskoler og frugtplantager, dvs virksomheder, der avler  \r\n\r\n frugt, grøntsager og blomster, eller som fremdriver planter. </P>  \r\n\r\n<P>- Pelsdyravl, herunder slagtning (pelsning) af dyr fra egen bedrift </P>  \r\n\r\n<P>- Biavl </P>  \r\n\r\n<P>- Stutterier </P>  \r\n\r\n<P>- Drift af afvandingssystemer for landbrugsjord, herunder landvindings-,  \r\n\r\n pumpe- og digelag </P>  \r\n\r\n<P>- Salg af vildt i tilknytning til udlejning af jagtrettigheder </P>  \r\n\r\n<P>Skovbrug mv </P>  \r\n\r\n<P>- Plantagedrift </P>  \r\n\r\n<P>- Småskovsskovridere for så vidt angår de ydelser (salgsformidling,  \r\n\r\n arbejdsledelse mv), der afsættes til skovejere </P>  \r\n\r\n<P>- Småskovsforeninger for så vidt angår de ydelser (konsulentbistand), der  \r\n\r\n afsættes til skovejere. </P>  \r\n\r\n<P>Fiskeri, herunder dambrug </P>  \r\n\r\n<P> <B>Virksomheder, der skal optages i byregistret.</B>  </P>  \r\n\r\n<P>Anlægsgartnerier (anlæg, tilplantning og vedligeholdelse af haver mv) </P>  \r\n\r\n<P>&#187;Bondegårdsferie&#171; (ophold med pension på landbrugsejendom) </P>  \r\n\r\n<P>Dyrlægevirksomhed </P>  \r\n\r\n<P>Fiskeauktioner </P>  \r\n\r\n<P>Hestepensionsvirksomhed (herunder fodring, pasning og træning af heste  \r\n\r\n samt boxleje) </P>  \r\n\r\n<P>Hjemmeslagtere </P>  \r\n\r\n<P>Hundekenneler </P>  \r\n\r\n<P>Landbrugsforeninger, herunder kvæg- og svinekontrolforeninger samt  \r\n\r\n regnskabs- og konsulentvirksomhed </P>  \r\n\r\n<P>Landbrugsmaskinstationer mv </P>  \r\n\r\n<P>Pelsberedning mv, herunder slagtning (pelsning) </P>  \r\n\r\n<P>Rideskoler </P>  \r\n\r\n<P>Råstofudvinding, fx gravning af ler, grus og sten mv. </P>  \r\n\r\n<P>De nævnte virksomheder kan dog optages i landbrugsregistret, hvis det  \r\n\r\n udførte arbejde (den momspligtige aktivitet) udøves i tilknytning til  \r\n\r\n landbrug mv, og omsætningen kun er af mindre omfang, jf de foranstående  \r\n\r\n regler herom. </P>  \r\n\r\n<P> <B>Andre særlige bestemmelser</B>  </P>  \r\n\r\n<P>Virksomheder i landbrugsregistret er principielt omfattet af lovens  \r\n\r\n almindelige bestemmelser vedrørende værdi, omsætning og tilsvar mv. </P>  \r\n\r\n<P>Der er dog i nedennævnte tilfælde fastsat særlige bestemmelser, der må  \r\n\r\n betragtes som forenklingsforanstaltninger. </P>  \r\n\r\n<P> <B>Privatforbrug i landbrugsvirksomheder</B>  </P>  \r\n\r\n<P>Virksomhederne skal beregne moms af varer, som udtages til forbrug i  \r\n\r\n indehaverens husholdning mv, herunder til kost til folkehold. </P>  \r\n\r\n<P>Momsen af varerne til privat forbrug beregnes med nogle nærmere fastsatte  \r\n\r\n beløb (&#187;standardsatser&#171;) pr person pr halvår, jf kap 2  \r\n\r\n (Bekendtgørelser), ad § 9. </P>  \r\n\r\n<P> <I>Satser for 1988 og 1989</I>  (pr kg): </P>  \r\n\r\n<P>Okse og kalvekød 3,20 kr. </P>  \r\n\r\n<P>Svinekød 1,65 kr. </P>  \r\n\r\n<P>Heste-, fåre- og lammekød 3,20 kr. Pr person pr halvår </P>  \r\n\r\n<P>Fjerkræ og æg 11,00 kr. </P>  \r\n\r\n<P>Mælk 23,00 kr. </P>  \r\n\r\n<P>For de efterfølgende år offentliggør direktoratet satserne i Statstidende  \r\n\r\n på grundlag af en meddelelse fra Ligningsrådet. </P>  \r\n\r\n<P>Landbrugsvirksomheder skal i momsregnskabet foretage notering, når der  \r\n\r\n udtages kød fra bedriften til eget forbrug, herunder til kost til folkehold.  \r\n\r\n</P>  \r\n\r\n<P>Beregning af moms med faste beløb bevirker ikke, at de pågældende  \r\n\r\n virksomheder opnår fradragsret for indgående moms i forbindelse med indkøb  \r\n\r\n til privat forbrug af tilsvarende varer, fx kød. </P>  \r\n\r\n<P>Landbrugsvirksomheder skal ikke betale moms af  <I>kartofler og havesager  \r\n\r\n af egen avl,</I> som direkte anvendes til eget forbrug, herunder til kost til  \r\n\r\n folkehold. </P>  \r\n\r\n<P>Landbrugsvirksomheder, der anvender en del af den i virksomheden  \r\n\r\n producerede  <I>halm til opvarmning i eget halmfyringsanlæg,</I> skal ikke  \r\n\r\n betale moms af værdien af denne halm. </P>  \r\n\r\n<P> <I>Indkøb af hønsefoder</I> til et fjerkræhold, der indgår som en  \r\n\r\n naturlig del i en traditionel landbrugsvirksomhed med flere produktionsgrene,  \r\n\r\n giver fradragsret for indgående moms, uanset at fjerkræholdet kun skal dække  \r\n\r\n familiens eget forbrug,  <I>forudsat</I> at eget forbrug af æg og fjerkræ  \r\n\r\n momses efter foranstående standardsatser </P>  \r\n\r\n<P>Vedrørende moms af  <I>driftsmidler,</I> som udtages af en momsregistreret  \r\n\r\n virksomhed til privat brug, henvises til § 2 i bekendtgørelsen i reglementets  \r\n\r\n kap 2. </P>  \r\n\r\n<P> <B>&#187;Bondegårdsferie&#171;</B>  </P>  \r\n\r\n<P>Momsen vedrørende &#187;bondegårdsferie&#171; kan efter tilladelse - i  \r\n\r\n stedet for opgørelse efter de almindelige regler - opgøres som 18,03 pct af  \r\n\r\n halvdelen af &#187;gæsteomsætningen&#171;, incl moms og eventuelle gebyrer  \r\n\r\n til turistbureauer mv. </P>  \r\n\r\n<P>Tilladelsen kan meddeles på betingelse af, </P>  \r\n\r\n<P>at &#187;bondegårdsferievirksomheden&#171; finder sted som indlogering  \r\n\r\n (med pension) af familier i gårdens sædvanlige faciliteter og ikke har  \r\n\r\n karakter af hotel- eller pensionslignende virksomhed, </P>  \r\n\r\n<P>at virksomheden ikke tager fradrag for indgående moms af indkøb til brug i  \r\n\r\n &#187;bondegårdsferievirksomheden&#171;, </P>  \r\n\r\n<P>at varer, som udtages fra landbrugsvirksomheden til  \r\n\r\n &#187;bondegårdsferievirksomheden&#171; momses efter lovens almindelige  \r\n\r\n regler om udtagelse til privat brug, jf ovenstående, og </P>  \r\n\r\n<P>at virksomhedens valg af den forenklede opgørelsesmetode er bindende for 5  \r\n\r\n regnskabsår ad gangen. </P>  \r\n\r\n<P>Ved afgørelse af, i hvilket register en kombineret  \r\n\r\n landbrugs-/&#187;bondegårdsferievirksomhed&#171; skal registreres, kan den  \r\n\r\n særlige regel om forholdet mellem omsætningerne (1/3, højst 150 000 kr), jf  \r\n\r\n side 3, anvendes. Dette gælder, uanset hvilken metode virksomheden har valgt  \r\n\r\n at anvende ved opgørelsen af momsen. </P>  \r\n\r\n<P>For så vidt angår virksomhedsformen &#187;ferie på landet&#171; henvises  \r\n\r\n til kap 3 (Afgiftspligt). </P>  \r\n\r\n<P> <B>Tilkørselsveje</B>  </P>  \r\n\r\n<P>Moms vedrørende anlæg og vedligeholdelse af veje, der bruges til kørsel  \r\n\r\n til både drifts- og beboelsesbygningerne i en registreret  \r\n\r\n landbrugsvirksomhed, kan medregnes til den indgående moms med 2/3. Hvis en  \r\n\r\n vej bruges udelukkende til kørsel til beboelsesbygning eller driftsbygninger  \r\n\r\n har virksomheden ingen, henholdsvis fuld fradragsret for afgift vedrørende  \r\n\r\n vejen. </P>  \r\n\r\n<P> <B>Stutterier m fl</B>  </P>  \r\n\r\n<P>Der gælder særlige momsregler for stutterier samt trav- og galoptrænere.  \r\n\r\n Disse regler er nærmere beskrevet i kap 16 (Specielle afgørelser). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen. </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19891830049"
        },
        {
            "displayName": "Entydig dokumentidentifikation",
            "displayValue": "CM022883"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Reglement"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18300"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "31/10/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Told- og Skatteregionerne"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}