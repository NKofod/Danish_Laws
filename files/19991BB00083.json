{
    "id": 93169,
    "title": "Forslag til folketingsbeslutning om dansk veto imod EU's direktiv om aktindsigt",
    "documentTypeId": "480",
    "isSagsforlobPeriodValid": true,
    "shortName": "1999/1 BSF 83",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\">Fremsat den 1. februar 2000 af Keld&nbsp;Albrechtsen&nbsp;(  \r\n\r\n EL)&nbsp;og&nbsp;S&oslash;ren&nbsp;Kolstrup&nbsp;(EL)</P>  \r\n\r\n<B><FONT SIZE=5><P ALIGN=\"CENTER\">Forslag til folketingsbeslutning</P>  \r\n\r\n</B>  \r\n\r\n<P ALIGN=\"CENTER\">om dansk veto imod EU s direktiv om aktindsigt</P>  \r\n\r\n</FONT>  \r\n\r\n<P>&nbsp;</P>  \r\n\r\n<P ALIGN=\"JUSTIFY\">Folketinget opfordrer regeringen til at nedl&aelig;gge  \r\n\r\n veto imod Europa-Kommissionens forslag til direktiv om aktindsigt i  \r\n\r\n dokumenter fra Europa-Kommissionen, Europa-Parlamentet og R&aring;det og i  \r\n\r\n stedet arbejde for,</P><DIR>  \r\n\r\n<P> &#9;at aktindsigten udvides til at omfatte lovforberedelsen, herunder  \r\n\r\n forberedelsen af hvidb&oslash;ger m.v., samt korrespondancen mellem EU's  \r\n\r\n institutioner og andre parter, herunder ogs&aring; i tilf&aelig;lde, hvor  \r\n\r\n tredjepart har &oslash;nsket fortrolighed, men hvor dette ikke er  \r\n\r\n velbegrundet,</P>  \r\n\r\n<P> &#9;samt at der i EU og i Danmark indf&oslash;res forbud imod selektiv  \r\n\r\n information.</P></DIR>  \r\n\r\n<I><P ALIGN=\"CENTER\">Bem&aelig;rkninger til forslaget</P>  \r\n\r\n</I>  \r\n\r\n<FONT SIZE=3><P ALIGN=\"JUSTIFY\">Europa-Kommissionens forslag til EU-direktiv  \r\n\r\n om aktindsigt i EU-bureaukratiets dokumenter, rapporter m.v. fremlagt af  \r\n\r\n Kommissionen den 26. januar 2000 kan i realiteten blive et tilbageskridt i  \r\n\r\n forhold til den praksis, som er blevet etableret i de seneste &aring;r imod  \r\n\r\n Kommissionens &oslash;nsker.</P>  \r\n\r\n<P ALIGN=\"JUSTIFY\">Kommissionens direktivforslag fors&oslash;ger p&aring;  \r\n\r\n overfladen at f&aring; direktivforslaget til at se ud som en v&aelig;sentlig  \r\n\r\n forbedring. Men det reelle indhold i forslaget   her t&aelig;nker  \r\n\r\n forslagsstillerne specielt p&aring; artikel 4   &aring;bner i realiteten op  \r\n\r\n for en strammere udleveringspraksis end den, som Kommissionen i de seneste  \r\n\r\n &aring;r er blevet p&aring;tvunget af EF-Domstolen. Her t&aelig;nker  \r\n\r\n forslagsstillerne p&aring; den sag, som det britiske daglad The Guardian  \r\n\r\n anlagde ved EF-Domstolen i 1995, og hvor det endte med, at Kommissionen fik  \r\n\r\n p&aring;lagt at udlevere en r&aelig;kke dokumenter, som det ellers havde  \r\n\r\n afvist at give dagbladet aktindsigt i.</P>  \r\n\r\n<P ALIGN=\"JUSTIFY\">Tidligere har den engelske journalist Tony Bunyan brugt  \r\n\r\n EU's ombudsmand til at f&aring; frigivet en r&aelig;kke dokumenter, som han  \r\n\r\n ellers ikke ville have f&aring;et udleveret, hvis det havde st&aring;et til  \r\n\r\n Europa-Kommissionen og dens embedsm&aelig;nd.</P>  \r\n\r\n<P ALIGN=\"JUSTIFY\">Hvis det nuv&aelig;rende direktivforslag vedtages, vil  \r\n\r\n Kommissionen med EU-lovgivningen i h&aring;nden kunne tilbagevise en lang  \r\n\r\n r&aelig;kke henvendelser fra offentligheden om aktindsigt. I stedet for som  \r\n\r\n nu at have en adf&aelig;rdskodeks og en administrativ restriktiv praksis, som  \r\n\r\n kan udfordres via EF-Domstolen, vil det med en vedtagelse af  \r\n\r\n aktindsigtdirektivet i de fleste tilf&aelig;lde v&aelig;re nyttel&oslash;st  \r\n\r\n at g&aring; til EF-Domstolen, da denne selvf&oslash;lgelig vil overholde den  \r\n\r\n EU-lovgivning, som er vedtaget.</P>  \r\n\r\n<P ALIGN=\"JUSTIFY\">Direktivforslaget viser, at de mange smukke ord i  \r\n\r\n Amsterdamtraktaten om, at »beslutningerne tr&aelig;ffes s&aring; &aring;bent  \r\n\r\n som muligt og s&aring; t&aelig;t p&aring; borgerne som muligt«, og de mange  \r\n\r\n politiske udtalelser fra b&aring;de R&aring;det og de forskellige statschefer  \r\n\r\n om, at Unionen skal komme borgerne ved, og om st&oslash;rre indsigt i  \r\n\r\n Kommissionens arbejde ikke skal tages for bogstaveligt.</P>  \r\n\r\n<P ALIGN=\"JUSTIFY\">Det er karakteristisk for arbejdet med direktivforslaget,  \r\n\r\n at Kommissionen oprindelig havde planlagt at producere et  \r\n\r\n diskussionsopl&aelig;g, lade dette cirkulere og p&aring; basis af denne  \r\n\r\n diskussion s&aring; lave et egentligt udkast til direktivforslag. Et udkast  \r\n\r\n til det oprindelige diskussionsopl&aelig;g blev sendt til tidsskriftet  \r\n\r\n Statewatch i april sidste &aring;r, som igen spredte det rundt til  \r\n\r\n politikere, NGO er m.fl. Efter st&aelig;rk kritik af dette udkast besluttede  \r\n\r\n Kommissionen at tr&aelig;kke udkastet tilbage og droppe den planlagte  \r\n\r\n procedure for ikke at f&aring; for megen offentlighed om indholdet i denne  \r\n\r\n proces.</P>  \r\n\r\n<P ALIGN=\"JUSTIFY\">Det er formodentlig denne erfaring, som bl.a. er  \r\n\r\n baggrunden for, at man i de indledende bem&aelig;rkninger til  \r\n\r\n direktivforslaget med billigelse citerer en »Committee of Independent  \r\n\r\n Experts« for, at »som alle politiske institutioner beh&oslash;ver  \r\n\r\n Kommissionen »luft til at t&aelig;nke« for at kunne formulere politik,  \r\n\r\n f&oslash;r man tr&aelig;der frem i fuld offentlighed«, og at for megen  \r\n\r\n offentlighed i den forberedende fase kan f&oslash;re til en d&aring;rlig  \r\n\r\n politik. I det f&oslash;rste udkast til direktivet, fra den 29. november  \r\n\r\n 1999, som tidsskriftet Statewatch offentliggjorde den 9. december 1999, skrev  \r\n\r\n Kommissionen ligeledes, at »for at sikre en ordentlig funktion af  \r\n\r\n EU-institutionerne er (man) n&oslash;dt til at beskytte den  \r\n\r\n tankem&aelig;ssige frihed og de interne forel&oslash;bige diskussioner«.</P>  \r\n\r\n<P ALIGN=\"JUSTIFY\">For at beskytte denne »frihed« skriver man i artikel 3, at  \r\n\r\n aktindsigten kun g&aelig;lder »administrative dokumenter«, det vil sige  \r\n\r\n dokumenter, som vedr&oslash;rer de politikker, aktiviteter og  \r\n\r\n afg&oslash;relser, som falder ind under den p&aring;g&aelig;ldende  \r\n\r\n EU-institutions ansvar. Men man udelukker dokumenter til intern brug  \r\n\r\n s&aring;som diskussionsdokumenter, vurderinger fra forskellige afdelinger og  \r\n\r\n uformelle meddelelser.</P>  \r\n\r\n<P ALIGN=\"JUSTIFY\">Hermed l&aelig;gges der op til, at det bliver de enkelte  \r\n\r\n EU-institutioners konkrete fortolkninger, som afg&oslash;r, om der gives  \r\n\r\n aktindsigt eller ej. For eksempel vil det f&oslash;rste udkast til direktivet  \r\n\r\n om aktindsigt fra den 29. november 1999 stadig kunne holdes hemmeligt, da det  \r\n\r\n kan defineres som et diskussionsopl&aelig;g, f&oslash;r det endelige  \r\n\r\n direktivforslag er vedtaget i Kommissionen.</P>  \r\n\r\n<P ALIGN=\"JUSTIFY\">Desuden skriver Europa-Kommissionen, at for at beskytte  \r\n\r\n den »offentlige interesse« og andre mere eller mindre specifikke »interesser«  \r\n\r\n er det n&oslash;dvendigt at etablere en hel r&aelig;kke af undtagelser fra  \r\n\r\n aktindsigt. Artikel 4 i forslaget handler udelukkende om alle disse  \r\n\r\n undtagelser.</P>  \r\n\r\n<P ALIGN=\"JUSTIFY\">I forhold til det f&oslash;rste udkast er der ikke sket  \r\n\r\n afg&oslash;rende &aelig;ndringer her. Der er opremset en lang r&aelig;kke  \r\n\r\n undtagelser, som vil kunne bruges til bl.a. at beskytte industriinteresser,  \r\n\r\n som retter henvendelse til Kommissionen og dens embedsm&aelig;nd for at  \r\n\r\n p&aring;virke arbejdet med EU-lovgivningen allerede i dens indledende  \r\n\r\n fase.</P>  \r\n\r\n<P ALIGN=\"JUSTIFY\">I indledningen til direktivforslaget skriver  \r\n\r\n Europa-Kommissionen, at dette direktiv ogs&aring; giver adgang til dokumenter  \r\n\r\n vedr&oslash;rende udenrigs- og sikkerhedspolitikken. Men i artikel 4 med dens  \r\n\r\n lange r&aelig;kke af undtagelser st&aring;r der, at Kommissionen kan  \r\n\r\n n&aelig;gte aktindsigt til disse dokumenter, hvis offentligg&oslash;relse af  \r\n\r\n disse dokumenter p&aring; afg&oslash;rende m&aring;de underminerer  \r\n\r\n beskyttelsen af forsvarsm&aelig;ssige og internationale relationer eller  \r\n\r\n interesser.</P>  \r\n\r\n<P ALIGN=\"JUSTIFY\">Reelt er dette en politisk gummiparagraf, fordi det helt  \r\n\r\n overlades til Kommissionens og dens embedsm&aelig;nds vurderinger. En  \r\n\r\n situation, som forslagsstillerne ikke har nogen s&aelig;rlig tiltro til,  \r\n\r\n n&aring;r man ser p&aring; en lang &aring;rr&aelig;kke af kampe for at  \r\n\r\n f&aring; indsigt i Kommissionens arbejde.</P>  \r\n\r\n<P ALIGN=\"JUSTIFY\">En anden undtagelse under artikel 4 er pkt. d, som siger,  \r\n\r\n at en tredjepart   uden for EU-institutionerne   kan kr&aelig;ve, at et  \r\n\r\n dokument, svar o. lign., som er sendt til den p&aring;g&aelig;ldende  \r\n\r\n EU-institution, ikke udleveres til andre instanser eller personer uden for  \r\n\r\n EU-institutionen.</P>  \r\n\r\n<P ALIGN=\"JUSTIFY\">Selv om dette forslag om aktindsigt nu ikke kun  \r\n\r\n g&aelig;lder de p&aring;g&aelig;ldende EU-institutioner, men ogs&aring;  \r\n\r\n dokumenter fra en tredjepart til de p&aring;g&aelig;ldende institutioner, kan  \r\n\r\n denne tredjepart forlange, at dokumentet ikke udleveres til andre, ogs&aring;  \r\n\r\n selv om  det p&aring;g&aelig;ldende dokument ellers ville falde ind under de  \r\n\r\n dokumenter, som Kommissionen ville udlevere, hvis det var Kommissionens eget  \r\n\r\n dokument.</P>  \r\n\r\n<P ALIGN=\"JUSTIFY\">I det hele taget m&aring; man sige, at artikel 4 s mange  \r\n\r\n opremsninger af undtagelser fra en generel aktindsigt og den mangel p&aring;  \r\n\r\n pr&aelig;cision, som ligger i opremsningen, giver Kommissionen rig lejlighed  \r\n\r\n til at tilbageholde mange dokumenter, som vil v&aelig;re vitale for  \r\n\r\n offentligheden, enkeltpersoner og NGO er i forbindelse med at &oslash;ve  \r\n\r\n indflydelse p&aring; EU-lovgivningsprocessen i dens indledende fase og ikke  \r\n\r\n f&oslash;rst, n&aring;r Kommissionens forslag til direktiv eller forordning  \r\n\r\n ligger der. Det er disse undtagelser, som g&oslash;r, at den svenske  \r\n\r\n demokratiminister, Britta Lejon, if&oslash;lge Ritzau den 27. januar 2000  \r\n\r\n siger, at selv om forslagene betyder forbedringer i forhold til de  \r\n\r\n nuv&aelig;rende regler, s&aring; vil der v&aelig;re »alt for store muligheder  \r\n\r\n for at begr&aelig;nse adgangen til dokumenter gennem upr&aelig;cise  \r\n\r\n bestemmelser for hemmeligholdelse og undtagelser for arbejdsdokumenter«.</P>  \r\n\r\n<P ALIGN=\"JUSTIFY\">Hun er ogs&aring; utilfreds med den gummiparagraf, som  \r\n\r\n b&aring;de kan undtage dokumenter med oplysninger om EU-systemets interne  \r\n\r\n overvejelser   alts&aring; arbejdsdokumenter   fra offentlighedsreglerne og  \r\n\r\n samtidig l&aelig;gger op til at undtage dokumenter, der kan skade  \r\n\r\n institutionernes »effektive arbejdsduelighed«, fra hovedreglen om fuld  \r\n\r\n &aring;benhed.</P>  \r\n\r\n<P ALIGN=\"JUSTIFY\">I artikel 3 skriver Europa-Kommissionen, at enhver borger  \r\n\r\n i Unionen har ret til at have s&aring; stor indsigt som muligt i  \r\n\r\n institutionens dokumenter, uden at man beh&oslash;ver at dokumentere en  \r\n\r\n speciel interesse i sagen. Men som det fremg&aring;r af direktivforslaget, er  \r\n\r\n der s&aring; mange begr&aelig;nsninger tilknyttet, at det m&aring;  \r\n\r\n konstateres, at der er langt mellem de smukke ord og den praktiske  \r\n\r\n udm&oslash;ntning af aktindsigten, som vi ser med dette forslag.</P>  \r\n\r\n<P ALIGN=\"JUSTIFY\">Berlingske Tidende skrev den 26. januar 2000, at Romano  \r\n\r\n Prodi havde udtalt, at han ville l&aelig;gge en postliste ud p&aring;  \r\n\r\n Internettet, s&aring; folk frit kunne se, hvad han fik og afsendte af post.  \r\n\r\n Det m&aring; karakteriseres som lidt af en pr-aktion, da det for det  \r\n\r\n f&oslash;rste kun er en oversigt, over, hvad han modtager eller afsender,  \r\n\r\n samtidig med at det, han definerer som privat korrespondance, er undtaget.  \r\n\r\n Samtidig kan afsenderen af breve og dokumenter til Prodi forlange, at de  \r\n\r\n heller ikke st&aring;r opf&oslash;rt p&aring; Prodis liste. Endelig vil  \r\n\r\n indholdet i breve/dokumenter, som st&aring;r opf&oslash;rt p&aring;  \r\n\r\n postlisten, ikke v&aelig;re tilg&aelig;ngelige p&aring; Internettet. Disse  \r\n\r\n breve og dokumenter skal behandles p&aring; samme m&aring;de som skitseret  \r\n\r\n ovenfor, bl.a. i forhold til artikel 4-undtagelserne.</P>  \r\n\r\n<P ALIGN=\"JUSTIFY\">I artikel 5 skriver Kommissionen, at en ans&oslash;gning  \r\n\r\n om aktindsigt skal besvares inden for en m&aring;ned. Denne tidsfrist kan  \r\n\r\n eventuelt forl&aelig;nges med yderligere en m&aring;ned. Men for alle  \r\n\r\n eventualiteters skyld skriver man til sidst, at s&aring;fremt  \r\n\r\n ans&oslash;geren ikke har modtaget et svar p&aring; sin ans&oslash;gning  \r\n\r\n inden for den vedtagne svarfrist, skal dette manglende svar tages som udtryk  \r\n\r\n for et negativet svar! Det kan man da kalde en gummiparagraf, der vil  \r\n\r\n noget.</P>  \r\n\r\n<P ALIGN=\"JUSTIFY\">I artikel 6   som handler om, at en ans&oslash;ger kan  \r\n\r\n klage over et afslag p&aring; en ans&oslash;gning   er der ogs&aring; en  \r\n\r\n tidsfrist p&aring; en m&aring;ned, som igen eventuelt kan forl&aelig;nges med  \r\n\r\n yderligere en m&aring;ned. Men her g&aelig;lder det, at hvis ans&oslash;geren  \r\n\r\n ikke har f&aring;et svar p&aring; sin fornyede ans&oslash;gning inden for den  \r\n\r\n fastsatte tidsfrist, s&aring; skal ans&oslash;gerens fornyede  \r\n\r\n ans&oslash;gning v&aelig;re at betragte som im&oslash;dekommet. Det  \r\n\r\n interessante ved denne sidste omvendte formulering er, at i det f&oslash;rste  \r\n\r\n udkast fra Kommissionen den 29. november 1999 var formuleringen i artikel 5  \r\n\r\n om, at et manglende svar skulle tages som udtryk for et negativt svar,  \r\n\r\n gentaget her. Nu er den &aelig;ndret til et positivt svar. En forbedring, men  \r\n\r\n ikke ligefrem afg&oslash;rende.</P>  \r\n\r\n<P ALIGN=\"JUSTIFY\">Hvis dette restriktive direktiv vedtages i EU, kommer det  \r\n\r\n samtidig til at g&aelig;lde for alle EU-landene, alts&aring; ogs&aring;  \r\n\r\n Danmark. Der st&aring;r klart og tydeligt i artikel 11, at dette direktiv  \r\n\r\n skal v&aelig;re bindende i sin helhed for alle EU's medlemslande og anvendes  \r\n\r\n i alle EU-landene.</P>  \r\n\r\n<P ALIGN=\"JUSTIFY\">I de indledende bem&aelig;rkninger skriver  \r\n\r\n Europa-Kommissionen, at sk&oslash;nt dette direktiv ikke har til form&aring;l  \r\n\r\n at &aelig;ndre den nationale lovgivning om aktindsigt, s&aring; er det  \r\n\r\n &aring;benbart, at medlemslandene   i overensstemmelse med de loyale  \r\n\r\n relationer, der hersker mellem EU-institutionerne og EU-landene   b&oslash;r  \r\n\r\n s&oslash;rge for ikke at underminere indholdet af dette direktiv! Et vink med  \r\n\r\n en vognstang fra Kommissionen til de nationale regeringer om ikke at g&aring;  \r\n\r\n p&aring; tv&aelig;rs af Kommissionens afg&oslash;relser og v&aelig;re mere  \r\n\r\n »liberale« i deres egen aktindsigt, end Europa-Kommissionen er.</P>  \r\n\r\n<P ALIGN=\"JUSTIFY\">Hvis dette direktiv vedtages, vil man   med  \r\n\r\n EU-lovgivningen i h&aring;nden   v&aelig;re tilbage til de &aring;r, hvor  \r\n\r\n EU-bureaukraterne suver&aelig;nt kunne afg&oslash;re, hvad borgerne skal have  \r\n\r\n indsigt i. Samtidig ved vi fra den praksis, som er udviklet i EU, at  \r\n\r\n Kommissionen og dens embedsm&aelig;nd selektivt l&aelig;kker relevante udkast  \r\n\r\n til direktiver og forordninger og &aelig;ndringer til samme til bestemte  \r\n\r\n vigtige lobbyister, specielt fra erhvervslivet, for at f&aring; deres  \r\n\r\n kommentarer til nye lovudkast, f&oslash;r de endeligt frems&aelig;ttes som  \r\n\r\n officielle forslag til direktiver eller forordninger.</P>  \r\n\r\n<P ALIGN=\"JUSTIFY\">Derfor er det vigtigt, at den danske regering g&aring;r  \r\n\r\n imod dette direktivforslag og om n&oslash;dvendigt nedl&aelig;gger veto.  \r\n\r\n Direktivet om aktindsigt m&aring; v&aelig;re helt uspiseligt for den danske  \r\n\r\n regering, hvis man ellers mener  noget med de mange udtalelser, som  \r\n\r\n b&aring;de statsministeren og udenrigsministeren er kommet med f&oslash;r,  \r\n\r\n under og efter Amsterdamtraktaten om mere &aring;benhed og bedre indsigt i  \r\n\r\n EU-institutionernes arbejde.</P>  \r\n\r\n<P ALIGN=\"JUSTIFY\">Dette direktivforslag m&aring; derfor tages af bordet. Der  \r\n\r\n er tv&aelig;rtimod brug for et nyt forslag, som g&aring;r videre i retning af  \r\n\r\n at udvide de reelle muligheder for aktindsigt i EU-bureaukratiets arbejde. En  \r\n\r\n aktindsigt, som stiller alle lige, hvad enten det er de magtfulde  \r\n\r\n industrilobbyister, NGO er eller den enkelte borger i EU-landene. Derfor  \r\n\r\n mener forslagsstillerne, at Danmark m&aring; g&oslash;re det klart for  \r\n\r\n Europa-Kommissonen, at dette forslag vil man ikke acceptere, og der skal et  \r\n\r\n helt nyt p&aring; bordet, som g&aring;r i den modsatte retning af det, som  \r\n\r\n Europa-Kommissionen l&aelig;gger op til.</P>  \r\n\r\n<P ALIGN=\"JUSTIFY\">Det nuv&aelig;rende system med den vedtagne  \r\n\r\n adf&aelig;rdskodeks er heller ikke godt nok. Vi ved, at der sker en uofficiel  \r\n\r\n l&aelig;kning fra Kommissionen og dens embedsm&aelig;nd til vigtige  \r\n\r\n lobbyistinteresser uden om denne adf&aelig;rdskodeks. Det skal bremses og  \r\n\r\n afl&oslash;ses af en aktindsigt, som stiller alle lige. Der skal derfor  \r\n\r\n indf&oslash;res forbud imod selektiv information, alts&aring; udlevering til  \r\n\r\n udvalgte lobbyister af dokumenter, som ellers er omfattet af fortrolighed.  \r\n\r\n Hvad enten det er magtfulde lobbyistinteresser, NGO er eller  \r\n\r\n enkeltpersoner.</P>  \r\n\r\n<P ALIGN=\"JUSTIFY\">Vi g&aring;r ind for, at alle dokumenter skal v&aelig;re  \r\n\r\n tilg&aelig;ngelige   og for alle. Hvis der skal v&aelig;re  \r\n\r\n begr&aelig;nsninger, s&aring; skal disse ogs&aring; v&aelig;re for alle, uden  \r\n\r\n undtagelse. Ellers kommer man i en situation, hvor de mest magtfulde  \r\n\r\n industriinteresser favoriseres. Ikke kun i forhold til NGO er og  \r\n\r\n enkeltpersoner, men ogs&aring; i forhold til knap s&aring; betydningsfulde  \r\n\r\n &oslash;konomiske interesser. Det er oplagt, at f.eks. danske  \r\n\r\n industriinteresser ikke st&aring;r &oslash;verst p&aring; den liste hos EU's  \r\n\r\n embedsm&aelig;nd over folk, som de vil l&aelig;kke et vigtigt forberedende  \r\n\r\n lovgivningsudkast til. Man kan sammenligne danske industriinteresser med den  \r\n\r\n forskelsbehandling, som Bryggeriet Vestfyn var udsat for i forhold til  \r\n\r\n bryggeriet Carlsberg.</P>  \r\n\r\n<P ALIGN=\"JUSTIFY\">Da Bryggeriet Vestfyn indleverede sin ans&oslash;gning om  \r\n\r\n godkendelse af en flaske, blev dette informeret videre til Carlsberg og andre  \r\n\r\n bryggerier. Men da Carlsberg indsendte sin ans&oslash;gning om godkendelse af  \r\n\r\n en plastflaske, blev dette holdt hemmeligt, og intet gik videre til andre  \r\n\r\n bryggerier herhjemme.</P>  \r\n\r\n<P ALIGN=\"JUSTIFY\">Dansk Industri og dansk fagbev&aelig;gelse vil som  \r\n\r\n interesseorganisationer ikke v&aelig;re s&aelig;rlig »interessante« for  \r\n\r\n Kommissionen og dens embedsm&aelig;nd, og de kan derfor heller ikke  \r\n\r\n v&aelig;re interesseret i, at der opretholdes en forskelsbehandling helt uden  \r\n\r\n om den officielle adf&aelig;rdskodeks. Almindelige danske borgere vil  \r\n\r\n v&aelig;re uendelig langt fra den kreds, som kan f&aring; adgang til selektiv  \r\n\r\n information.</P>  \r\n\r\n</FONT>  \r\n\r\n<I><P ALIGN=\"CENTER\">Skriftlig frems&aelig;ttelse</P>  \r\n\r\n</I>  \r\n\r\n<B><P>Keld Albrechtsen </B>(EL):</P>  \r\n\r\n<P ALIGN=\"JUSTIFY\">Som ordf&oslash;rer for forslagsstillerne tillader jeg mig  \r\n\r\n herved at frems&aelig;tte:</P>  \r\n\r\n<I><P ALIGN=\"JUSTIFY\">Forslag til folketingsbeslutning om dansk veto imod EU  \r\n\r\n s direktiv om aktindsigt.</P>  \r\n\r\n</I>  \r\n\r\n<P ALIGN=\"JUSTIFY\">(Beslutningsforslag nr. B 83).</P>  \r\n\r\n<P ALIGN=\"JUSTIFY\">Jeg henviser i &oslash;vrigt til de bem&aelig;rkninger,  \r\n\r\n der ledsager forslaget, og anbefaler det til Tingets velvillige  \r\n\r\n behandling.</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1999/1 BF 83",
            "stateLabel": "Bortfaldet",
            "references": [
                {
                    "shortName": "1999/1 BSF 83",
                    "title": "Forslag til folketingsbeslutning om dansk veto imod EU¿s direktiv om aktindsigt",
                    "presentationName": "Beslutningsforslag som fremsat",
                    "documentTypeId": 480,
                    "documentId": 93169,
                    "eliUri": "/eli/ft/19991BB00083",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19991/beslutningsforslag_oversigtsformat/B83.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "01/02/2000"
        },
        {
            "displayName": "Accession",
            "displayValue": "19991BB00083"
        },
        {
            "displayName": "Entydig dokumentidentifikation",
            "displayValue": "AX001507"
        },
        {
            "displayName": "Dato for førstegangsindlæggelse",
            "displayValue": "01/02/2000"
        },
        {
            "displayName": "Dato for indlæggelse",
            "displayValue": "01/02/2000"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}