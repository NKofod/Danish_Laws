{
    "id": 112777,
    "title": "1985 LSF 194   FORSLAG TIL LOV OM ÆNDRING AF LOV OM PRIVATE REGISTRE M.V. ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 194",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 194 </P>  \r\n\r\n<P></P>  \r\n\r\n<P>Forslag til Lov om ændring af lov om private registre m.v. </P>  \r\n\r\n<P></P>  \r\n\r\n<P>Fremsat af Leif Hermann (SF) Agerschou (SF) Carsten Andersen (SF) Gert  \r\n\r\n Petersen (SF) Ebba Strange (SF) </P>  \r\n\r\n<P></P>  \r\n\r\n<P>den 11. marts 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 293 af 8. juni 1978 om private registre m.v. foretages </P>  \r\n\r\n<P>følgende ændringer: </P>  \r\n\r\n<P>1. Kapitel 2 og kapitel 3 ophæves, og i stedet indsættes som nye </P>  \r\n\r\n<P>kapitler: </P>  \r\n\r\n<P>&#187;Kapitel 2 </P>  \r\n\r\n<P>Registrering, samkøring og videregivelse af oplysninger </P>  \r\n\r\n<P>§ 3. Erhvervsvirksomheder, erhvervsdrivende institutioner, foreninger </P>  \r\n\r\n<P>og lignende må kun foretage registrering af oplysninger, der er </P>  \r\n\r\n<P>almindeligt offentligt tilgængelige, og oplysninger, som den, </P>  \r\n\r\n<P>oplysningen vedrører, har givet samtykke til registrering af, </P>  \r\n\r\n<P>eller som omstændighederne nødvendiggør en registering af. </P>  \r\n\r\n<P>Stk. 2. Registrering af oplysninger om race, religion og hudfarve, om </P>  \r\n\r\n<P>politiske, seksuelle og strafbare forhold, om helbredsforhold, </P>  \r\n\r\n<P>sociale forhold af væsentlig betydning, misbrug af nydelsesmidler </P>  \r\n\r\n<P>og lignende må dog kun foretages, hvis den, oplysningen vedrører, </P>  \r\n\r\n<P>har givet samtykke til registeringen, eller omstændighederne </P>  \r\n\r\n<P>nødvendiggør en registrering. </P>  \r\n\r\n<P>Stk. 3. Registrering af de i stk. 1 og 2 nævnte oplysninger må dog </P>  \r\n\r\n<P>kun foretages i det omfang, registreringen er et naturligt og </P>  \r\n\r\n<P>nødvendigt led i den normale drift af virksomheder m.v. af den </P>  \r\n\r\n<P>pågældende art. </P>  \r\n\r\n<P>Stk. 4. Oplysninger som nævnt i stk. 1 og 2 må dog ikke registreres, </P>  \r\n\r\n<P>såfremt oplysningerne er mere end 5 år gamle. </P>  \r\n\r\n<P>§ 4. Registre, der indeholder oplysninger som nævnt i § 3, stk. 2, </P>  \r\n\r\n<P>skal godkendes af registertilsynet, der tillige skal godkende </P>  \r\n\r\n<P>forskrifter for registrenes drift og sikkerhed m.v. </P>  \r\n\r\n<P>§ 5. For registre, oprettet med henblik på at advare andre imod </P>  \r\n\r\n<P>forretningsforbindelse med eller ansættelsesforhold til en </P>  \r\n\r\n<P>registreret (advarselsregistre), gælder bestemmelserne i § 4 om </P>  \r\n\r\n<P>godkendelse tilsvarende. </P>  \r\n\r\n<P>§ 6. For registre, oprettet med henblik på at drive virksomhed med </P>  \r\n\r\n<P>registrering af oplysninger til bedømmelse af økonomisk soliditet </P>  \r\n\r\n<P>og kreditværdighed med henblik på videregivelse </P>  \r\n\r\n<P>(kreditoplysningsbureauer), gælder bestemmelserne i § 4 om </P>  \r\n\r\n<P>godkendelse tilsvarende. </P>  \r\n\r\n<P>§ 7. Andre registre end de i §§ 4-6 nævnte skal anmeldes til </P>  \r\n\r\n<P>registertilsynet. </P>  \r\n\r\n<P>Stk. 2. Justitsministeren kan fastsætte regler om, at anmeldelse kan </P>  \r\n\r\n<P>undlades for visse registre, hvis oplysninger og formål gør dette </P>  \r\n\r\n<P>ubetænkeligt. </P>  \r\n\r\n<P>§ 8. Samkøring af registre må kun finde sted efter forud indhentet </P>  \r\n\r\n<P>godkendelse fra registertilsynet. </P>  \r\n\r\n<P>Stk. 2. Registertilsynet kan kun meddele godkendelse til samkøring af </P>  \r\n\r\n<P>registre, såfremt hensynet til de registrerede ikke taler derimod </P>  \r\n\r\n<P>og samkøring er påkrævet som et nødvendigt led i virksomhedens </P>  \r\n\r\n<P>normale drift. </P>  \r\n\r\n<P>Stk. 3. Samkøring af private forskningsregistre med henblik på </P>  \r\n\r\n<P>kortlægning af enkeltpersoners eller gruppers adfærd eller </P>  \r\n\r\n<P>livsforløb kan ikke finde sted. </P>  \r\n\r\n<P>§ 9. Videregivelse af oplysninger som nævnt i § 3, stk. 2, må kun </P>  \r\n\r\n<P>ske, når </P>  \r\n\r\n<P>1) der foreligger samtykke til videregivelse fra den registrerede </P>  \r\n\r\n<P>eller den, der handler på den registreredes vegne, </P>  \r\n\r\n<P>2) videregivelse tjener til opfyldelse af samfundsmæssigt set </P>  \r\n\r\n<P>rimelige behov, </P>  \r\n\r\n<P>3) videregivelse er et naturligt, nødvendigt og normalt led i driften </P>  \r\n\r\n<P>af virksomheden m.v. og </P>  \r\n\r\n<P>4) oplysningerne ikke er over 5 år gamle. </P>  \r\n\r\n<P>Stk. 2. Kreditoplysningsbureauer, jfr. § 6, må ikke videregive </P>  \r\n\r\n<P>oplysninger, der er indhentet 6 måneder eller mere forud for </P>  \r\n\r\n<P>videregivelsestidspunktet. </P>  \r\n\r\n<P>Stk. 3. Andre oplysninger må kun videregives, såfremt den </P>  \r\n\r\n<P>registrerede har givet samtykke til videregivelse og oplysningerne </P>  \r\n\r\n<P>ikke er over 5 år gamle. </P>  \r\n\r\n<P>Stk. 4. Videregivelse af oplysninger må kun ske skriftligt. </P>  \r\n\r\n<P>Kapitel 3 </P>  \r\n\r\n<P>Egenacces, underretning om registrering og sletning </P>  \r\n\r\n<P>§ 10. Virksomheden m.v. skal inden 4 uger efter registreringen give </P>  \r\n\r\n<P>meddelelse til den, der første gang optages i registeret. </P>  \r\n\r\n<P>Meddelelsen skal indeholde oplysning om den registreredes adgang </P>  \r\n\r\n<P>til at få oplysninger fra registeret efter bestemmelserne i § 11. </P>  \r\n\r\n<P>Stk. 2. Sker der ændring i de registrerede oplysninger, skal </P>  \r\n\r\n<P>virksomheden en gang årligt give meddelelse til den registrerede </P>  \r\n\r\n<P>herom. </P>  \r\n\r\n<P>§ 11. Den registrerede har til enhver tid krav på fra virksomheden </P>  \r\n\r\n<P>m.v. inden 4 uger at få udleveret en fuldstændig registerudskrift </P>  \r\n\r\n<P>af oplysninger, der vedrører den registrerede. Dette gælder dog </P>  \r\n\r\n<P>ikke, hvis virksomheden har meddelt oplysninger i overensstemmelse </P>  \r\n\r\n<P>med § 10, stk. 2, inden for de sidste 6 måneder. </P>  \r\n\r\n<P>Stk. 2. Kreditoplysningsbureauer, jfr. § 6, skal endvidere til enhver </P>  \r\n\r\n<P>tid på begæring af den registrerede skriftligt oplyse, til hvem </P>  \r\n\r\n<P>registrerede oplysninger er videregivet. </P>  \r\n\r\n<P>§ 12. Oplysninger skal slettes, når de har været registreret i 5 år, </P>  \r\n\r\n<P>medmindre den registrerede giver sit samtykke til fortsat </P>  \r\n\r\n<P>registrering eller fortsat registrering er et led i en virksomheds </P>  \r\n\r\n<P>personaleadministration, patientkartotek eller lignende. </P>  \r\n\r\n<P>Overførsel til arkivering i offentlige arkiver af hensyn til </P>  \r\n\r\n<P>forskningsmæssige formål kan dog finde sted efter regler fastsat </P>  \r\n\r\n<P>af justitsministeren. </P>  \r\n\r\n<P>§ 13. Nægter virksomheden m.v. efter anmodning fra en registreret at </P>  \r\n\r\n<P>slette eller berigtige oplysninger, der angives at være urigtige </P>  \r\n\r\n<P>eller vildledende, eller at slette oplysninger, der ikke må </P>  \r\n\r\n<P>registreres, eller har virksomheden ikke inden 4 uger skriftligt </P>  \r\n\r\n<P>besvaret en henvendelse herom fra den registrerede, kan den </P>  \r\n\r\n<P>registrerede indbringe spørgsmålet for registertilsynet, der </P>  \r\n\r\n<P>træffer afgørelse om, hvorvidt der skal foretages sletning eller </P>  \r\n\r\n<P>berigtigelse. </P>  \r\n\r\n<P>Stk. 2. Registertilsynet kan pålægge virksomheden at give skriftlig </P>  \r\n\r\n<P>underretning om berigtigelsen til alle, der har modtaget </P>  \r\n\r\n<P>oplysningen inden for de sidste 6 måneder, før den registrerede </P>  \r\n\r\n<P>fremsatte sin anmodning over for virksomheden. Virksomheden skal </P>  \r\n\r\n<P>samtidig give den registrerede meddelelse om, hvem der har </P>  \r\n\r\n<P>modtaget underretning efter 1. pkt., og hvorfra oplysningen eller </P>  \r\n\r\n<P>bedømmelsen stammer.&#171; </P>  \r\n\r\n<P>2. § 21 affattes således: </P>  \r\n\r\n<P>&#187;§ 21. Oplysninger, der efter kapitel 2 ikke må videregives eller  \r\n\r\n</P>  \r\n\r\n<P>ikke må registreres, uden at registeret er godkendt af eller </P>  \r\n\r\n<P>anmeldt til registertilsynet, må ikke indsamles med henblik på </P>  \r\n\r\n<P>registrering i udlandet. </P>  \r\n\r\n<P>Stk. 2. Registre som nævnt i §§ 4-6 må ikke overlades til elektronisk </P>  \r\n\r\n<P>databehandling i udlandet. </P>  \r\n\r\n<P>Stk. 3. Justitsministeren kan til opfyldelse af internationale </P>  \r\n\r\n<P>aftaler eller i øvrigt til fremme af internationalt samarbejde om </P>  \r\n\r\n<P>regulering af den art af virksomhed, der omfattes af loven, </P>  \r\n\r\n<P>fastsætte, at bestemmelserne i stk. 1 og 2 ikke skal finde </P>  \r\n\r\n<P>anvendelse i forhold til bestemte andre lande eller bestemte typer </P>  \r\n\r\n<P>af registre. Det kan kun fastsættes efter indhentet udtalelse fra </P>  \r\n\r\n<P>registertilsynet, og såfremt det ikke vil medføre en væsentlig </P>  \r\n\r\n<P>forringelse af den beskyttelse af den registrerede, loven </P>  \r\n\r\n<P>tilsigter at sikre.&#171; </P>  \r\n\r\n<P>3. § 22, stk. 3, affattes således: </P>  \r\n\r\n<P>&#187;Stk. 3. For så vidt angår virksomhed, der er godkendelses- eller  \r\n\r\n</P>  \r\n\r\n<P>anmeldelsespligtig, har tilsynets medlemmer og personale til </P>  \r\n\r\n<P>enhver tid mod behørig legitimation uden retskendelse adgang til </P>  \r\n\r\n<P>alle lokaler, hvorfra registeret administreres eller kan benyttes, </P>  \r\n\r\n<P>samt til lokaler, hvor registeret eller de tekniske hjælpemidler </P>  \r\n\r\n<P>opbevares eller anvendes.&#171; </P>  \r\n\r\n<P>4. § 27, stk. 1, nr. 1, affattes således: </P>  \r\n\r\n<P>&#187;1) overtræder §§ 3-6, § 7, stk. 1, § 8, stk. 1, §§ 9-12, §§ 17-20  \r\n\r\n</P>  \r\n\r\n<P>og § 21, stk. 1 og 2,&#187;. </P>  \r\n\r\n<P>5. I § 27, stk. 1, nr. 2, ændres &#187;§ 5, stk. 1, eller § 15, stk. 2, 1.  \r\n\r\n</P>  \r\n\r\n<P>pkt.&#171; til: &#187;§ 13&#171;. </P>  \r\n\r\n<P>6. I § 28 ændres &#187;§ 3, stk. 3, § 8&#171; til: &#187;§§ 4-6&#171;.  \r\n\r\n</P>  \r\n\r\n<P>7. Efter § 28 indsættes i kapitel 7 som ny paragraf: </P>  \r\n\r\n<P>&#187;§ 28 a. Den, der benytter eller videregiver registrerede </P>  \r\n\r\n<P>oplysninger, der efter loven ikke må registreres eller er </P>  \r\n\r\n<P>urigtige, skal yde den registrerede erstatning for økonomisk tab, </P>  \r\n\r\n<P>der opstår som følge heraf. </P>  \r\n\r\n<P>Stk. 2. Drives virksomheden m.v. som aktieselskab, andelsselskab </P>  \r\n\r\n<P>eller lignende, kan erstatningsansvar pålægges selskabet som </P>  \r\n\r\n<P>sådant.&#171; </P>  \r\n\r\n<P>§ 2 </P>  \r\n\r\n<P>Stk. 1. Loven træder i kraft ved bekendtgørelsen i Lovtidende. </P>  \r\n\r\n<P>Stk. 2. Registre oprettet før lovens ikrafttræden skal dog først </P>  \r\n\r\n<P>anmeldes inden 1. januar 1995. </P>  \r\n\r\n<P>Stk. 3. Registre, som er nævnt i de ved lovens § 1, nr. 1, foreslåede </P>  \r\n\r\n<P>§§ 4-6, og som er oprettet inden lovens ikrafttræden, skal dog </P>  \r\n\r\n<P>godkendes af registertilsynet inden 1 år efter lovens </P>  \r\n\r\n<P>ikrafttræden. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Lov om private registre m.v. har siden sin ikrafttræden den 1. januar </P>  \r\n\r\n<P>1979 ikke haft nogen voldsomt omstridt tilværelse, hvilket også </P>  \r\n\r\n<P>synes at fremgå af registertilsynets årsberetninger. Imidlertid </P>  \r\n\r\n<P>fremkom det radikale venstre i folketingsåret 1983-84 (2. samling) </P>  \r\n\r\n<P>med et lovforslag til ændring af lov om private registre m.v. (se </P>  \r\n\r\n<P>Folketingstidende 1983-84 (2. samling), forhandlingerne sp. 1324 </P>  \r\n\r\n<P>og 3961 samt tillæg A sp. 1829). </P>  \r\n\r\n<P>Ligeledes fremsatte partiet venstresocialisterne et forslag til </P>  \r\n\r\n<P>ændring af straffeloven i folketingsåret 1984-85 med henblik på </P>  \r\n\r\n<P>forbud mod registrering af telefonsamtaler (se Folketingstidende </P>  \r\n\r\n<P>1984-85, forhandlingerne sp. 1280 og 2495 samt tillæg A sp. 1157). </P>  \r\n\r\n<P>Dette forslag genfremsattes i folketingsåret 1985-86 som </P>  \r\n\r\n<P>beslutningsforslag (B 21) (se Folketingstidende 1985-86, </P>  \r\n\r\n<P>forhandlingerne sp. 730 og 1952). Disse forslag bør inddrages i </P>  \r\n\r\n<P>revisionsovervejelserne. </P>  \r\n\r\n<P>Siden vedtagelsen af lov om private registre har folketinget </P>  \r\n\r\n<P>yderligere vedtaget en forvaltningslov, (se Folketingstidende </P>  \r\n\r\n<P>1985-86, forhandlingerne sp. 64, 472, 3345 og 3972), hvori der er </P>  \r\n\r\n<P>sat visse snævre grænser for videregivelse af oplysninger fra </P>  \r\n\r\n<P>offentlige myndigheder. Dermed er der tilvejebragt en tydeligere </P>  \r\n\r\n<P>beskyttelse af særlig følsomme personoplysninger, en beskyttelse, </P>  \r\n\r\n<P>der efter forslagsstillernes opfattelse bør udstrækkes til at </P>  \r\n\r\n<P>omfatte også oplysninger, der registreres og videregives som led i </P>  \r\n\r\n<P>privat erhvervsvirksomhed. </P>  \r\n\r\n<P>Folketinget har den 25. maj 1984 vedtaget lov om betalingskort, hvori </P>  \r\n\r\n<P>der er indeholdt regler om registrering og videregivelse af </P>  \r\n\r\n<P>oplysninger, der er knyttet til kortudstederens virksomhed. Efter </P>  \r\n\r\n<P>lov om betalingskort kan oplysninger om kortindehaver og </P>  \r\n\r\n<P>indbetalingsmodtager kun videregives, for så vidt dette er </P>  \r\n\r\n<P>nødvendigt til gennemførelse af betalingstransaktioner, </P>  \r\n\r\n<P>korrektioner og retshåndhævelse eller dette i øvrigt er bestemt i </P>  \r\n\r\n<P>henhold til anden lovgivning. Videre er det bestemt, at </P>  \r\n\r\n<P>oplysninger om benyttelse af betalingssystemer maksimalt skal </P>  \r\n\r\n<P>opbevares i 5 år. Misbrugsoplysninger skal dog slettes senest 2 år </P>  \r\n\r\n<P>efter registreringen. </P>  \r\n\r\n<P>Disse bestemmelser er meget restriktive og udpræget orienterede i </P>  \r\n\r\n<P>retning af forbrugerbeskyttelsessynspunkter. I videst muligt </P>  \r\n\r\n<P>omfang er sådanne synspunkter lagt til grund ved udarbejdelsen af </P>  \r\n\r\n<P>lovforslaget. </P>  \r\n\r\n<P>I forbindelse med sin almindelige virksomhed har Forbrugerrådet også </P>  \r\n\r\n<P>fulgt administrationen af lov om private registre m.v. og ved </P>  \r\n\r\n<P>forskellige lejligheder givet udtryk for rådets opfattelse af den </P>  \r\n\r\n<P>gældende retstilstand. Dette skete bl.a. i en kommentar til det </P>  \r\n\r\n<P>ovenfor omtalte forslag fra det radikale venstre. Forbrugerrådets </P>  \r\n\r\n<P>synspunkter er senere fulgt op i en skrivelse af 21. januar 1985, </P>  \r\n\r\n<P>hvori rådet kommenterede justitsministerens redegørelse af 12. </P>  \r\n\r\n<P>september 1985 og ministeriets beretning af 12. december 1984 om </P>  \r\n\r\n<P>erfaringerne med administrationen af registerlovgivningen. </P>  \r\n\r\n<P>På grundlag af dette materiale og som et led i forberedelsen af den </P>  \r\n\r\n<P>kommende revision af registerlovgivningen fremsætter </P>  \r\n\r\n<P>forslagsstillerne nærværende lovforslag og forslag til </P>  \r\n\r\n<P>folketingsbeslutning om revision af lov om offentlige myndigheders </P>  \r\n\r\n<P>registre, B 125. </P>  \r\n\r\n<P>Lovforslaget har som grundlæggende princip, at retsbeskyttelsen i </P>  \r\n\r\n<P>forhold til reglerne om offentlige myndigheders registre ikke bør </P>  \r\n\r\n<P>være ringere, når det drejer sig om privat registervirksomhed. </P>  \r\n\r\n<P>Dette har givet sig udslag i fastlæggelse af principper om </P>  \r\n\r\n<P>godkendelse af registre, der indeholder særlig følsomme </P>  \r\n\r\n<P>personoplysninger, idet forvaltningslovens sondring mellem rent </P>  \r\n\r\n<P>private forhold og andre fortrolige oplysninger forudsætningsvis </P>  \r\n\r\n<P>er lagt til grund. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1, nr. 1 </P>  \r\n\r\n<P>1. Lovforslaget indeholder nye regler om, hvilke oplysninger der må </P>  \r\n\r\n<P>registreres, samt om brugen af disse. Hovedprincippet er her et </P>  \r\n\r\n<P>krav om samtykke, medmindre det drejer sig om alment tilgængelige </P>  \r\n\r\n<P>oplysninger, der fremgår af dagspresse, opslagsværker og lignende. </P>  \r\n\r\n<P>Dog må oplysninger, der fremgår af opslagsværker, dagspresse og </P>  \r\n\r\n<P>lignende, men som kan rubriceres under begrebet rent private </P>  \r\n\r\n<P>oplysninger, ikke registreres uden samtykke. Begrebet rent private </P>  \r\n\r\n<P>oplysninger udvides i forhold til den gældende lovs § 3, stk. 2, </P>  \r\n\r\n<P>med oplysninger om sociale forhold af væsentlig betydning, jfr. </P>  \r\n\r\n<P>forvaltningslovens § 28, stk. 1. </P>  \r\n\r\n<P>Endvidere foreslås det, at registrering af oplysninger kun må </P>  \r\n\r\n<P>foretages, i det omfang registreringen er et naturligt og </P>  \r\n\r\n<P>nødvendigt led i driften af virksomheder af den pågældende art, og </P>  \r\n\r\n<P>at oplysninger ikke må videregives uden samtykke fra den </P>  \r\n\r\n<P>registrerede. </P>  \r\n\r\n<P>2. For &#187;følsomme registre&#171; (§ 4), advarselsregistre (§ 5) og  \r\n\r\n</P>  \r\n\r\n<P>kreditoplysningsbureauer (§ 6) foreslås det, at de inden </P>  \r\n\r\n<P>oprettelsen skal godkendes af registertilsynet, der også skal </P>  \r\n\r\n<P>godkende registerforskrifter. Allerede eksisterende registre skal </P>  \r\n\r\n<P>godkendes inden et år efter lovens ikrafttræden. </P>  \r\n\r\n<P>Forslagsstillerne har overvejet, hvorvidt kreditoplysningsvirksomhed </P>  \r\n\r\n<P>og oplysningsaktiviteter med henblik på advarsler mod økonomisk </P>  \r\n\r\n<P>usolide personer skulle reguleres gennem en særlig </P>  \r\n\r\n<P>autorisationsordning henlagt til forbrugerombudsmanden. Regler om </P>  \r\n\r\n<P>godkendelse og udfærdigelse af registerforskrifter gør dog dette </P>  \r\n\r\n<P>mindre påkrævet, så meget desto mere som der opstilles særlige </P>  \r\n\r\n<P>krav om godkendelse af eksisterende registre inden et år fra </P>  \r\n\r\n<P>lovens ikrafttræden. Administrativt skulle en sådan </P>  \r\n\r\n<P>godkendelsesordning gennem registertilsynet ikke volde </P>  \r\n\r\n<P>vanskeligheder, idet tilsynet i forvejen har modtaget anmeldelse </P>  \r\n\r\n<P>om virksomheden i henhold til den gældende lovs § 9. </P>  \r\n\r\n<P>3. For andre registre foreslås en anmeldelsespligt, idet dog visse </P>  \r\n\r\n<P>typer af registre i kraft af en bemyndigelsesbestemmelse kan </P>  \r\n\r\n<P>undtages. Sådanne undtagelser tænkes navnlig at komme på tale for </P>  \r\n\r\n<P>så vidt angår sportsforeningers registrering af medlemmer og </P>  \r\n\r\n<P>tilsvarende nødvendige og uproblematiske registre. </P>  \r\n\r\n<P>Da registeropbygningen i privat regie efter registertilsynets skøn </P>  \r\n\r\n<P>omfatter ca. 1/2 til 1 million registre (justitsministeriets </P>  \r\n\r\n<P>beretning s. 29), har forslagsstillerne måttet opgive at udforme </P>  \r\n\r\n<P>regler om godkendelse og anmeldelse af eksisterende registre. </P>  \r\n\r\n<P>Disse skal imidlertid gennemgå en sådan procedure inden for en </P>  \r\n\r\n<P>10-årig periode, hvilket forekommer nødvendigt, da hovedparten af </P>  \r\n\r\n<P>de eksisterende registre ellers fortsat vil kunne fungere uden </P>  \r\n\r\n<P>offentlig registrering. Dette forekommer yderligere begrundet på </P>  \r\n\r\n<P>baggrund af lovforslagets regler om kassation af </P>  \r\n\r\n<P>registeroplysninger, idet sådanne registre med hensyn til </P>  \r\n\r\n<P>oplysninger reelt fornys i løbet af 5 år fra den reviderede </P>  \r\n\r\n<P>private registerlovs ikrafttræden. </P>  \r\n\r\n<P>4. Justitsministeriet stiller sig i beretningen af 12. december 1984 </P>  \r\n\r\n<P>tvivlende over for behovet for regler om samkøring af registre i </P>  \r\n\r\n<P>privat regie, herunder særligt behovet for en forudgående </P>  \r\n\r\n<P>tilladelse. Det må imidlertid forventes, at navnlig brugen af </P>  \r\n\r\n<P>elektroniske betalingsordninger og kreditgivning m.v. vil øge </P>  \r\n\r\n<P>behovet for samkøring af private registre inden for bestemte </P>  \r\n\r\n<P>brancher som pengeinstitutter og forsikringsselskaber. Dermed </P>  \r\n\r\n<P>muliggøres udskillelse af enkeltpersoner og grupper, og en </P>  \r\n\r\n<P>skærpelse af reglerne synes derfor påkrævet. </P>  \r\n\r\n<P>5. I det ovenfor nævnte beslutningsforslag fremsat af </P>  \r\n\r\n<P>venstresocialisterne rejses spørgsmålet om registrering af </P>  \r\n\r\n<P>telefonsamtaler. En sådan registrering kan efter </P>  \r\n\r\n<P>forslagsstillernes opfattelse finde sted, for så vidt den kun </P>  \r\n\r\n<P>omfatter oplysninger, der er nødvendige for et lovligt formål. </P>  \r\n\r\n<P>Dette indebærer, at registrering via et tælleværk er lovlig, men </P>  \r\n\r\n<P>registrering af, hvilke telefonnumre der er foretaget opkald til, </P>  \r\n\r\n<P>er forbudt. Dette synspunkt forekommer i fuld overensstemmelse med </P>  \r\n\r\n<P>tankegangen bag reglen i retsplejelovens § 780, stk. 1, nr. 3, </P>  \r\n\r\n<P>hvorefter politiet efter retskendelse kan indhente oplysninger om, </P>  \r\n\r\n<P>hvilke telefoner der har været sat i forbindelse med hinanden. </P>  \r\n\r\n<P>6. Lovforslagets bestemmelser om videregivelse er, jfr. ovenfor under </P>  \r\n\r\n<P>de indledende bemærkninger, udformet som en sikring af </P>  \r\n\r\n<P>forbrugerbeskyttelsessynspunkter, således at personoplysninger kun </P>  \r\n\r\n<P>videregives, når der foreligger samtykke. Et sådant samtykke kan </P>  \r\n\r\n<P>indhentes forud i forbindelse med registreringen af oplysningerne, </P>  \r\n\r\n<P>ligesom oplysninger vedrørende helbredsforhold og lignende, hvis </P>  \r\n\r\n<P>videregivelse er nødvendig af hensyn til indgåelse af </P>  \r\n\r\n<P>forsikringsaftaler m.v., fortsat kan kræves og forudsættes </P>  \r\n\r\n<P>videregivet som et nødvendigt led i selskabets aktiviteter. </P>  \r\n\r\n<P>7. Den gældende lov om private registre m.v. indeholder ikke regler </P>  \r\n\r\n<P>om registerindsigt for den registrerede. Dette forekommer uheldigt </P>  \r\n\r\n<P>og ubegrundet, for så vidt egenacces er mulig i henhold til lov om </P>  \r\n\r\n<P>offentlige myndigheders registre. Det forhold, at registre føres i </P>  \r\n\r\n<P>privat regie, synes ikke at kunne begrunde denne forskel. </P>  \r\n\r\n<P>8. Der findes ingen bestemmelse om kassation af oplysninger i den </P>  \r\n\r\n<P>gældende lov om private registre bortset fra reglerne i §§ 6, 13 </P>  \r\n\r\n<P>og 15, der alene omfatter EDB-registre og urigtige og vildledende </P>  \r\n\r\n<P>oplysninger, der beror hos kreditoplysningsbureauer. Der foreslås </P>  \r\n\r\n<P>indført en regel om, at alle oplysninger som hovedregel skal </P>  \r\n\r\n<P>slettes 5 år efter registreringstidspunktet. Baggrunden herfor er, </P>  \r\n\r\n<P>at såvel helbredsoplysninger, der ikke indgår i lægers </P>  \r\n\r\n<P>patientkartoteker, som oplysninger om økonomiske forhold m.v. </P>  \r\n\r\n<P>typisk vil være uden værdi efter 5 års forløb. I de situationer, </P>  \r\n\r\n<P>hvor dette ikke er tilfældet, kræves samtykke, eller at fortsat </P>  \r\n\r\n<P>registrering er nødvendig af hensyn til registerets formål. </P>  \r\n\r\n<P>9. Lovforslaget supplerer de gældende bestemmelser om </P>  \r\n\r\n<P>kreditoplysningsbureauer, der kun giver adgang til </P>  \r\n\r\n<P>oplysningskilderne, hvis oplysningerne er urigtige eller </P>  \r\n\r\n<P>vildledende og videregivet. Disse meget begrænsede og skønsprægede </P>  \r\n\r\n<P>kriterier yder ikke fuld beskyttelse mod videregivelse eller </P>  \r\n\r\n<P>registrering af ukorrekte oplysninger, da den, oplysningerne </P>  \r\n\r\n<P>vedrører, almindeligvis ikke er bekendt med, hvorfra oplysningerne </P>  \r\n\r\n<P>stammer, da der ikke eksisterer nogen pligt til oplysning herom </P>  \r\n\r\n<P>bortset fra de situationer, der er nævnt i den gældende lovs § 14. </P>  \r\n\r\n<P>Hvis den registrerede oplyses om kilden til oplysningerne, vil det </P>  \r\n\r\n<P>ofte være lettere at korrigere fejlagtige oplysninger. </P>  \r\n\r\n<P>Til § 1, nr. 2 </P>  \r\n\r\n<P>Oplysninger, der ikke lovligt må registreres eller kun må optages i </P>  \r\n\r\n<P>registre, der er godkendt af eller anmeldt til registertilsynet, </P>  \r\n\r\n<P>bør ikke kunne indsamles med henblik på registrering i udlandet. </P>  \r\n\r\n<P>På samme måde bør registre, der ikke vil kunne oprettes her i </P>  \r\n\r\n<P>landet uden godkendelse eller anmeldelse til registertilsynet, </P>  \r\n\r\n<P>ikke kunne behandles i udlandet. </P>  \r\n\r\n<P>Til § 1, nr. 3-6 </P>  \r\n\r\n<P>De foreslåede ændringer er en konsekvens af de under § 1, nr. 1, </P>  \r\n\r\n<P>foreslåede ændringer. </P>  \r\n\r\n<P>Til § 1, nr. 7 </P>  \r\n\r\n<P>Det foreslås, at der indføres en objektiv ansvarsbestemmelse, således </P>  \r\n\r\n<P>at den registrerede, uanset hvor der er begået fejl, og uanset om </P>  \r\n\r\n<P>fejlen kan tilregnes nogen som uagtsom, uden videre kan tillægges </P>  \r\n\r\n<P>erstatning for den skade, uberettiget eller fejlagtig </P>  \r\n\r\n<P>registrering, videregivelse m.v. forårsager. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00194"
        },
        {
            "displayName": "Entydig dokumentidentifikation",
            "displayValue": "CL006179"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "194"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}