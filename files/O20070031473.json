{
    "id": 138958,
    "title": "Inspektion af rådhuset i Århus Kommune den 27. april 2004 - opfølgning nr. 4",
    "documentTypeId": "330",
    "isSagsforlobPeriodValid": true,
    "shortName": "ISP nr 2007.0314",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Inspektion af rådhuset i Århus Kommune den 27. april 2004 - opfølgning nr. 4</p>\r\n<p class=\"Tekst\" style=\"text-align: left;\">Den 5. juli 2006 udsendte jeg opfølgningsrapport (nr. 3) om inspektion af handicaptilgængelighed på rådhuset i Århus Kommune den 27. april 2004.</p>\r\n<p class=\"Tekst\" style=\"text-align: left;\">Jeg har herefter modtaget breve af 1. august 2006, 22. januar 2007 og 26. januar 2007 fra Århus Kommune samt breve af 25. september 2006, 16. november 2006 og 18. december 2006 fra Kulturarvsstyrelsen.</p>\r\n<p class=\"Tekst\" style=\"text-align: left;\">Jeg skal herefter meddele følgende:</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 3.</span> <span class=\"Bold\">Generelle forhold vedrørende Århus Kommune og rådhuset</span></p>\r\n<p class=\"Tekst\" style=\"text-align: left;\">I den endelige rapport opfordrede jeg Århus Kommune til – ud over de specifikke forhold som var behandlet i rapporten – at foretage en mere systematisk gennemgang af rådhuset med henblik på at afdække og om muligt at afhjælpe de åbenbare tilgængelighedsproblemer der er i rådhuset.</p>\r\n<p class=\"Tekst\" style=\"text-align: left;\">I brevet af 22. januar 2007 har Århus Kommune oplyst at kortlægningen af tilgængelighedsforhold på rådhuset er gennemført</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg beder om at modtage et eksemplar af den kortlægning der er sket af tilgængelighedsforholdene på Århus Rådhus.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 4.1.1. og 4.1.2.</span> <span class=\"Bold\">Handicapparkeringspladsen ved hovedindgang på Rådhuspladsen og ved indgangen på Park Allé</span></p>\r\n<p class=\"Tekst\" style=\"text-align: left;\">Jeg gik i den endelige rapport ud fra at Århus Kommune ville overveje eventuelle muligheder for at udjævne belægningen fra handicapparkeringspladserne til indgangene.</p>\r\n<p class=\"Tekst\" style=\"text-align: left;\">Århus Kommune har i brevet af 1. august 2006 oplyst at Kulturarvsstyrelsen mundtligt havde tilkendegivet en positiv holdning til kommunens forslag til en ændret belægning ved handicapparkeringspladsen ved tårnet, og at kommunen via rådgiver, Århus Kommune/Byarkitektur, havde fået opfattelsen af at en ændring af belægningen kunne udføres på det nævnte grundlag. Da projektet skulle realiseres, ønskede Kulturarvsstyrelsen alligevel et skitseprojekt. Skitseprojektet blev fremsendt til Kulturarvsstyrelsen den 26. juli 2006 og kommunen forventede en hurtig sagsbehandling så projektet kunne realiseres inden udgangen af 2006.</p>\r\n<p class=\"Tekst\" style=\"text-align: left;\">Kommunen har endvidere oplyst at ejendomsforvaltningen ikke agter at ændre belægningen på handicapparkeringspladsen på rådhusets forplads. Handicapparkeringspladsen benyttes dagligt af kørestolsbrugere i minibusser med lift og kommunen har ikke registreret at belægningen giver anledning til problemer for brugerne.</p>\r\n<p class=\"Tekst\" style=\"text-align: left;\">Det fremgår af brevet af 25. september 2006 fra Kulturarvsstyrelsen til Århus Kommune at styrelsen har givet tilladelse til regulering af en del af chausséstensbelægningen ved handicapparkeringen ved Park Allé med henblik på at ophæve det eksisterende niveauspring.</p>\r\n<p class=\"Tekst\" style=\"text-align: left;\">I brevet af 22. januar 2007 har Århus Kommune oplyst at handicapparkeringspladsen ved rådhusets tårnindgang er ombygget og befæstelsen omkring parkeringsarealet er udjævnet.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og foretager ikke videre vedrørende spørgsmålet.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 4.2.1.</span> <span class=\"Bold\">Hovedindgangen</span></p>\r\n<p class=\"Tekst\" style=\"text-align: left;\">I den endelige rapport henstillede jeg at kommunen undersøgte mulighederne for at gøre døren lettere at åbne.</p>\r\n<p class=\"Tekst\" style=\"text-align: left;\">I brevet af 1. august 2006 har Århus Kommune oplyst at kommunen har ladet udarbejde et skitseprojekt til ændret dørindretning ved hoved- og tårnindgang. Skitseprojektet beskriver hvilke typer dørpumper der kan anvendes til rådhusets spinkle dørplader uden at det forventelig vil forstyrre husets æstetik. Skitseprojektet beskriver ikke hvordan dørpumperne aktiveres.</p>\r\n<p class=\"Tekst\" style=\"text-align: left;\">Kommunen har endvidere oplyst at kommunen i samarbejde med Byarkitektur har vurderet hvilke løsningsmuligheder der kan være på aktiveringsproblemet. Det har ikke umiddelbart været muligt at finde en anvendelig løsning hvorfor kommunen nu har inddraget eksterne rådgivere og Handicaprådet i sagen.</p>\r\n<p class=\"Tekst\" style=\"text-align: left;\">Endelig har kommunen anført at det ikke er muligt på det tidspunkt at indikere et tidspunkt for sagens realisering da kommunen ikke kender projektets reelle indhold, omfang eller økonomi.</p>\r\n<p class=\"Tekst\" style=\"text-align: left;\">Det fremgår af brevet af 25. september 2006 fra Kulturarvsstyrelsen til Århus Kommune at styrelsen har givet tilladelse til etablering af gulvmonterede, automatiske døråbnere samt synlige trykknapper ved dørene til forhallen og til den lave fløj. Tilladelsen gives under forudsætning af at der til styrelsens godkendelse fremsendes detailprojekt til placering og udformning af de synlige trykknapper. Styrelsen henstiller at disse udformes så de bliver ”i familie” med tilkaldepanelet ved tårnindgangens indvendige rampeanlæg.</p>\r\n<p class=\"Tekst\" style=\"text-align: left;\">I brev af 22. januar 2007 har Århus Kommune anført at det under respekt af rådhusets fredning kan oplyses at Ejendomsforvaltningen i løbet af foråret 2007 agter at få belyst en politisk stillingtagen til etablering af nye aflastende dørpumper, dimensioneret i henhold til DS 3028. Jeg vil blive orienteret når der er nyt i sagen.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og afventer kommunens orientering om det videre forløb på dette punkt.</span>\r\n</p>\r\n<p class=\"Tekst\" style=\"text-align: left;\">I opfølgningsrapporten af 31. januar 2005 anførte jeg følgende om rampen fra Trafikhallen op til Rådhushallen:</p>\r\n<p class=\"Tekst\" style=\"text-align: left;\">\r\n   <span class=\"Italic\">”Jeg har ikke præcist kendskab til rampens hældning, men jeg husker – og har noteret den – som en meget stejl rampe.</span> <span class=\"Italic\">For bevægelseshæmmede (f.eks. kørestolsbrugere) er det af afgørende betydning så vidt muligt at være selvhjulpne og ikke skulle anmode om hjælp til at færdes.</span> <span class=\"Italic\">Specielt ved dette centrale adgangssted til rådhusets lokaler – der også fører til byrådssalen – er det efter min opfattelse meget problematisk (blot) at henvise til at der er personale til stede som kan tilkaldes, og som er indstillet på at yde hjælp til bevægelseshæmmede til at forcere rampen.</span> <span class=\"Italic\">Hertil kommer at kravene (de nutidige) til rampens hældningsgrad ikke alene sigter til vanskeligheder med at komme op ad rampen.</span> <span class=\"Italic\">Nedkørslen kan udgøre en vis fare bortset fra at det kan opfattes som ydmygende for en bevægelseshandicappet med sin kørestol at skulle ’suse’ ud i forhallen ved nedkørslen med relativ høj hastighed.</span> <span class=\"Italic\">Jeg bemærker hertil at der ikke ved det sted hvor nedkørslen påbegyndes, umiddelbart ses at være mulighed for (på en værdig måde) at tilkalde vagtpersonale til hjælp.</span> <span class=\"Italic\">Også på den baggrund henstiller jeg til Århus Kommune – eventuelt sammen med Kulturarvsstyrelsen – på ny at overveje hvorledes adgangsforholdene her kan gøres acceptable for bevægelseshæmmede.”</span></p>\r\n<p class=\"Tekst\" style=\"text-align: left;\">Århus Kommune har i brevet af 1. august 2006 oplyst at der er afgivet ordre på en ny rampe til Trafikhallen, og at rampen forventes leveret og monteret i september 2006.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og foretager ikke yderligere vedrørende dette spørgsmål.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 4.3.2.</span> <span class=\"Bold\">Skranke/modtagelsesområde i Kommune Information og Hovedkassen</span></p>\r\n<p class=\"Tekst\" style=\"text-align: left;\">I den endelige rapport henstillede jeg til kommunen at foretage ændringer i skranke/modtagelsesområdet i Kommune Information og Hovedkassen der gjorde det muligt for kørestolsbrugere fx at udfylde papirer og betjene en dankortterminal på tilfredsstillende vis.</p>\r\n<p class=\"Tekst\" style=\"text-align: left;\">Århus Kommune har i brevet af 1. august 2006 oplyst at kommuneinformationen på rådhuset blev nedlagt i april 2006, og at lokalerne nu er udlejet til Århus Sporveje og anvendes som billetsalg.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og foretager ikke yderligere vedrørende dette spørgsmål i forhold til Århus Kommune.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 4.4.</span> <span class=\"Bold\">Byrådssalen</span></p>\r\n<p class=\"Tekst\" style=\"text-align: left;\">I den endelige rapport henstillede jeg til kommunen at løse problemet med adgang til byrådssalen.</p>\r\n<p class=\"Tekst\" style=\"text-align: left;\">I brevet af 1. august 2006 har Århus Kommune oplyst at kommunens rådgivere (Byarkitektur) i samarbejde med Kulturarvsstyrelsen og formanden for DSI, Stig Langvad, har bearbejdet en del forskellige løsningsforslag, og at det bedst egnede forslag er en rampeløsning mellem ”Vandrehallen” og Byrådssalen.</p>\r\n<p class=\"Tekst\" style=\"text-align: left;\">Kommunen har endvidere oplyst at Byarkitektur ville fremsende et skitseprojekt til Kulturarvsstyrelsen primo uge 31/2006. Løsningsforslaget skulle efterfølgende vurderes internt i kommunen, men såfremt en rampeløsning blev valgt, kunne den forventelig realiseres inden udgangen af 2006.</p>\r\n<p class=\"Tekst\" style=\"text-align: left;\">Det fremgår af brevet af 25. september 2006 fra Kulturarvsstyrelsen til Århus Kommune at styrelsen så positivt på det fremsendte skitseforslag til rampen, idet endelig tilladelse dog forudsatte at der fremsendtes detailprojekt til styrelsens godkendelse. Kulturarvsstyrelsen påpegede at styrelsen ikke ville kunne godkende opsætning af værn (håndliste) ved overgangen mellem rampen og det oprindelige gulvniveau.</p>\r\n<p class=\"Tekst\" style=\"text-align: left;\">I brevet af 18. december 2006 fra Kulturarvsstyrelsen til Århus Kommune har styrelsen anført at den nye rampe udføres med belægning af egeparket svarende til gulvet under det eksisterende tæppe, egekant mod vinduesvæg med hulkehl, trinforkanter af mørkt eg eller anden mørk træsort og stødtrin på trin og rampe af eg på højkant som eksisterende fodpaneler i forrummet.</p>\r\n<p class=\"Tekst\" style=\"text-align: left;\">Kulturarvsstyrelsen har endvidere anført at styrelsen giver tilladelse til den nye rampe som vist og beskrevet på de fremsendte detailtegninger under forudsætning af at det faste tæppe i forrummet bliver fjernet, således at gulv og rampe materialemæssigt indgår i en helhed.</p>\r\n<p class=\"Tekst\" style=\"text-align: left;\">I brevet til mig af 22. januar 2007 har Århus Kommune oplyst at Kulturarvsstyrelsen har givet sit endelige samtykke til etablering af en rampe mellem Vandrehallen og Byrådssalen. Rampens hældning er 1:17 (for stejl i forhold til DS 3028) hvilket er accepteret af bygningsmyndigheden samt De Samvirkende Invalideorganisationer (v/formand Stig Langvad).</p>\r\n<p class=\"Tekst\" style=\"text-align: left;\">Kommunen har endvidere oplyst at rampen er under udarbejdelse og monteres i løbet af kort tid.</p>\r\n<p class=\"Tekst\" style=\"text-align: left;\">Århus Kommune har efterfølgende i brev af 26. januar 2007 til Kulturarvsstyrelsen bl.a. anført følgende:</p>\r\n<p class=\"Tekst\" style=\"text-align: left;\">”Orienterende kan oplyses, at projektet gennemføres som beskrevet af Planlægning &amp; Byggeri / Byarkitektur. Tæppet fjerner vi imidlertid ikke nu, da det vil gøre Vandrehallen uanvendelig grundet en kraftig forøgelse af efterklangstiden</p>\r\n<p class=\"Tekst\" style=\"text-align: left;\">Det er Ejendomsforvaltningens opfattelse, at kulturarven i Rådhuset ikke forstyrres af [at] lade tæppet blive. Ege-parketgulvet ligger trygt og godt neden under, og kan senere bringes frem for dagens lys, hvis det måtte ønskes. Det er vores opfattelse at Vandrehallens anvendelighed som arbejdslokale for byrådsmedlemmer må prioriteres højere end den æstetiske gevinst der opnås ved at fjerne tæppet nu.”</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg tager det oplyste til efterretning og foretager ikke yderligere vedrørende dette spørgsmål.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 4.5.1.</span> <span class=\"Bold\">Elevator i rådhushallen</span></p>\r\n<p class=\"Tekst\" style=\"text-align: left;\">I opfølgningsrapporten af 5. juli 2006 anførte jeg følgende:</p>\r\n<p class=\"Tekst\" style=\"text-align: left;\">”I brevet af 26. april 2006 har Århus Kommune igen konstateret at etableringen af en ny elevator vil blive særdeles omkostningskrævende. Skitseprojektet vil derfor fortsat i nogen tid være genstand for overvejelser og såfremt overvejelserne falder positivt ud, vil forvaltningen søge midler til projektets gennemførelse. Det kan tidligst ske i foråret 2007 i forbindelse med udmøntning af midler fra anlægsreserven, og forvaltningen forventer at vende tilbage senest medio 2007 med en tilkendegivelse af hvorvidt projektet kan realiseres.</p>\r\n<p class=\"Tekst\" style=\"text-align: left;\">Jeg har noteret mig det oplyste og afventer denne yderligere underretning.</p>\r\n<p class=\"Tekst\" style=\"text-align: left;\">Århus Kommune har i brevet af 2. november 2005 oplyst at Ejendomsforvaltningen ikke agtede at foretage ombygning af de 2 eksisterende elevatoranlæg. Ejendomsforvaltningen oplyste at problematikken omkring rådhusets elevatorer bliver vurderet samlet i forbindelse med etableringen af det nye elevatoranlæg.”</p>\r\n<p class=\"Tekst\" style=\"text-align: left;\">I brevet af 22. januar 2007 har Århus Kommune anført at det under respekt af rådhusets fredning kan oplyses at Ejendomsforvaltningen i løbet af foråret 2007 agter at få belyst en politisk stillingtagen til etablering af en ny elevator, dimensioneret i henhold til DS 3028. Jeg vil blive orienteret når der er nyt i sagen.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig at jeg senere vil blive orienteret om det videre forløb i sagen.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 4.5.2.</span> <span class=\"Bold\">Elevator ved indgangen på Park Allé</span></p>\r\n<p class=\"Tekst\" style=\"text-align: left;\">I opfølgningsrapporten af 5. juli 2006 bad jeg om underretning om hvorvidt fredningsdeklarationerne forhindrer at der monteres tilbagetrækshåndtag i elevatoren. Jeg bad desuden om at få tilsendt de fredningsdeklarationer som Århus Kommune henviser til i brevet af 2. november 2005.</p>\r\n<p class=\"Tekst\" style=\"text-align: left;\">I brevet af 1. august 2006 har Århus Kommune oplyst det ikke er muligt at justere dørpumperne på elevatordørene til fastholdelse i ”åbentstående stilling”. Montering af tilbagetrækningshåndtag er derfor ikke relevant.</p>\r\n<p class=\"Tekst\" style=\"text-align: left;\">I forbindelse med fredningssagen på den seneste ombygning af elevatorerne havde man en indgående drøftelse af problemet vedrørende automatik på elevatordørene. Drøftelserne resulterede i at der ikke blev etableret automatiske døre på tårnelevatorerne. Århus Kommune/Byarkitektur vil fremsende en redegørelse til mig vedrørende fredningssagen i forbindelse med nævnte ombygning af elevatorerne ved tårnindgangen.</p>\r\n<p class=\"Tekst\" style=\"text-align: left;\">Ejendomsforvaltningen agter ikke at foretage sig yderligere vedrørende dørene til tårnelevatorerne.</p>\r\n<p class=\"Tekst\" style=\"text-align: left;\">Endvidere har kommunen vedrørende etablering af tilkaldeknappen ved tårnelevatorerne oplyst at Ejendomsforvaltningen afventer Byarkitektur og Kultur-</p>\r\n<p class=\"Tekst\" style=\"text-align: left;\">arvsstyrelsens sagsbehandling. Den tekniske side af sagen er løst og tilkaldeknappen kan etableres umiddelbart efter accept af skitseprojektet, forventelig inden udgangen af 2006.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og foretager ikke yderligere vedrørende dette spørgsmål.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Ad punkt 4.6.2.</span> <span class=\"Bold\">Trappen til Turist Århus</span></p>\r\n<p class=\"Tekst\" style=\"text-align: left;\">I den endelige rapport bad jeg kommunen om at oplyse om eventuelle planer for markering med kontrastfarve på trinforkanter af trappen til Turist Århus.</p>\r\n<p class=\"Tekst\" style=\"text-align: left;\">Århus Kommune har i brevet af 1. august 2006 oplyst at Turist Århus fraflyttede rådhuset i april måned 2006. Lokalerne anvendes nu af Århus Kommunes Borgerservice.</p>\r\n<p class=\"Tekst\" style=\"text-align: left;\">Kommunen har endvidere oplyst at Ejendomsforvaltningen, i samarbejde med Byarkitektur, har vurderet adskillige løsningsforslag hvor hensynet til gang- og synskomforten henholdsvis bevares og forbedres. De bedste løsninger er de mere langsigtede med nye typer i såvel gulvbelægning som kanter. Fælles for disse løsningsforslag er at de er for omkostningskrævende set i forhold til kommunens gældende budgetniveau.</p>\r\n<p class=\"Tekst\" style=\"text-align: left;\">Endelig har kommunen oplyst at Ejendomsforvaltningen har valgt at forbedre synskomforten ved at udskifte den grå forkant med en sort. Arbejdet vil blive sat i værk snarest muligt, og jeg vil blive underrettet i forbindelse med næste orientering.</p>\r\n<p class=\"Tekst\" style=\"text-align: left;\">Århus Kommune har i brevet af 22. januar 2007 oplyst at trappen til Borgerservice (Lav Fløj/tidligere Turist Århus) har fået etableret sorte forkanter i skridtsikkert materiale.</p>\r\n<p class=\"Tekst\" style=\"text-align: left;\">\r\n   <span class=\"Italic\">Jeg har noteret mig det oplyste og foretager ikke yderligere vedrørende dette spørgsmål.</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">Opfølgning</span>\r\n</p>\r\n<p class=\"Tekst\" style=\"text-align: left;\">Jeg afventer fortsat underretning fra Århus Kommune om hvad der sker med hensyn til at etablere en ny elevator og aflastende dørpumper.</p>\r\n<p class=\"Tekst\" style=\"text-align: left;\">\r\n   <span class=\"Bold\">Underretning</span>\r\n</p>\r\n<p class=\"Tekst\" style=\"text-align: left;\">Denne opfølgningsrapport sendes til Århus Kommune, Center for Ligebehandling af handicappede, Erhvervs- og Byggestyrelsen, Kulturarvsstyrelsen og Folketingets Retsudvalg</p>\r\n<p class=\"Tekst\" style=\"text-align: left;\">Lennart Frandsen</p>\r\n<p class=\"Tekst\" style=\"text-align: left;\">Inspektionschef</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/10/2011"
        },
        {
            "displayName": "Accession",
            "displayValue": "O20070031473"
        },
        {
            "displayName": "Entydig dokumentidentifikation",
            "displayValue": "AX013554"
        },
        {
            "displayName": "Dato for førstegangsindlæggelse",
            "displayValue": "26/10/2011"
        },
        {
            "displayName": "Dato for indlæggelse",
            "displayValue": "26/10/2011"
        },
        {
            "displayName": "Dokumenttype",
            "displayValue": "Opfølgning til inspektionssager"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "0314"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Kommunerne"
        },
        {
            "displayName": "Underskriftdato",
            "displayValue": "01/01/2007"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Andre spørgsmål",
            "parents": [
                "Forvaltningsret",
                "Kommunale forhold"
            ]
        }
    ],
    "hasFobTags": true
}