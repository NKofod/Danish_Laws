{
    "id": 106081,
    "title": "1985 BSF 121   FORSLAG TIL FOLKETINGSBESLUTNING OM AFGIFT PÅ KUNSTGØDNING ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 121",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 121 </P>  \r\n\r\n<P></P>  \r\n\r\n<P>Forslag til folketingsbeslutning om afgift på kunstgødning </P>  \r\n\r\n<P></P>  \r\n\r\n<P>Fremsat af Camre (S) Dorte Bennedsen (S) Ritt Bjerregaard (S) Hjortnæs (S)  \r\n\r\n Erik Holst (S) Tove Lindbo Larsen (S) Henning Nielsen (S) Løvig Simonsen (S)  \r\n\r\n</P>  \r\n\r\n<P></P>  \r\n\r\n<P>den 20. februar 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforlag om en </P>  \r\n\r\n<P>afgift på 1 kr. pr. kg kvælstof i kunstgødning. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Kortlægningen af nitratforureningen i Danmark har vist, at 60-70 pct. </P>  \r\n\r\n<P>af nitraten i vandet stammer fra landbruget. Der er ikke i Danmark </P>  \r\n\r\n<P>gennemført analyser, som viser, hvor meget af forureningen der </P>  \r\n\r\n<P>stammer fra naturgødning, og hvor meget der stammer fra </P>  \r\n\r\n<P>kunstgødning. Officielle analyser viser imidlertid, at </P>  \r\n\r\n<P>kvælstofovergødskningen i 1981-82 var på 8 pct., i 1982-83 på 10 </P>  \r\n\r\n<P>pct., i 1983-84 på 11 pct. og i 1984-85 på 12-13 pct. </P>  \r\n\r\n<P>Nitratforekomsterne i drikkevand og grundvand må antages at indebære </P>  \r\n\r\n<P>en øget risiko for mavekræft og forgiftning af spædbørn, og der er </P>  \r\n\r\n<P>generel tilslutning til en indsats for at nedbringe tilgangen af </P>  \r\n\r\n<P>nitrat til drikkevandet. </P>  \r\n\r\n<P>De to væsentligste kilder til grundvandsforureningen fra landbruget </P>  \r\n\r\n<P>stammer fra: </P>  \r\n\r\n<P>1. Udsivning fra ajle- og gyllebeholdere, ensilagestakke samt afløb </P>  \r\n\r\n<P>af almindeligt spildevand (gårdbidrag). </P>  \r\n\r\n<P>2. Udvaskning og overfladeafstrømning af nitrat fra landbrugsjorden. </P>  \r\n\r\n<P>Størrelsen af bidraget afhænger af mange forhold, bl.a. afgrødens </P>  \r\n\r\n<P>art, jordtype og dyrkningspraksis, herunder ikke mindst tilførslen </P>  \r\n\r\n<P>af natur- og kunstgødning (markbidrag). </P>  \r\n\r\n<P>På trods heraf har folketinget hidtil alene haft lejlighed til at </P>  \r\n\r\n<P>tage stilling til en indsats mod den grundvandsforurening, der </P>  \r\n\r\n<P>stammer fra naturgødningen (jfr. L 71, 1985-86, forslag til lov om </P>  \r\n\r\n<P>støtte til miljøforbedrende investeringer i landbrug m.v.), medens </P>  \r\n\r\n<P>der ikke er taget initiativer til begrænsning af forureningen fra </P>  \r\n\r\n<P>kunstgødning. </P>  \r\n\r\n<P>Forureningen fra kunstgødning (handelsgødning) kan nedbringes ved at </P>  \r\n\r\n<P>pålægge kunstgødningen en afgift, der er knyttet til mængden af </P>  \r\n\r\n<P>kvælstofindholdet. Dette vil være både en effektiv og </P>  \r\n\r\n<P>administrativt let håndterlig metode, idet afgiften indeholdes i </P>  \r\n\r\n<P>landbrugets købspris. Derved bliver der et klart økonomisk </P>  \r\n\r\n<P>incitament til at overveje, om andre dyrkningsmetoder, andre </P>  \r\n\r\n<P>afgrøder eller andre gødningsformer kan være mere hensigtsmæssige, </P>  \r\n\r\n<P>og hvis ikke, da at reducere anvendelsen af den beskattede type </P>  \r\n\r\n<P>kunstgødning. </P>  \r\n\r\n<P>I det omfang der ikke findes et alternativ til den anvendte </P>  \r\n\r\n<P>gødningstype, vil en afgift indirekte tilskynde til øget forskning </P>  \r\n\r\n<P>og udvikling af andre gødningstyper, andre afgrøder og forsøg med </P>  \r\n\r\n<P>andre dyrkningsmetoder. Umiddelbart vil afgiften være et økonomisk </P>  \r\n\r\n<P>incitament til øget udnyttelse af naturgødningen og vil således </P>  \r\n\r\n<P>gennem en mere effektiv spredning af naturgødning nedsætte den </P>  \r\n\r\n<P>grundvandsforurening, der stammer fra naturgødningen. </P>  \r\n\r\n<P>Når der har været indvendinger mod anvendelsen af afgifter på </P>  \r\n\r\n<P>kunstgødning, skyldes dette primært usikkerheden over for, om </P>  \r\n\r\n<P>moderate afgifter som den her foreslåede vil påvirke landbruget </P>  \r\n\r\n<P>til at indskrænke kunstgødningsanvendelsen. Der er tillige henvist </P>  \r\n\r\n<P>til, at en regulering gennem afgifter vil indebære en reduktion af </P>  \r\n\r\n<P>den enkelte landmands økonomiske udbytte. På lidt længere sigt </P>  \r\n\r\n<P>behøver dette ingenlunde at være tilfældet, under forudsætning af </P>  \r\n\r\n<P>at afgiftens provenu ledes tilbage til landbrugssektoren og </P>  \r\n\r\n<P>anvendes til fremme af en økologisk mere hensigtsmæssig </P>  \r\n\r\n<P>produktion, bedre dyrkningsmetoder og bedre landbrugsprodukter. </P>  \r\n\r\n<P>Både for landbruget og for samfundsøkonomien kan en afgift således </P>  \r\n\r\n<P>være af stor positiv værdi. </P>  \r\n\r\n<P>En afgift på 1 kr. pr. kg kvælstof i kunstgødning vil give et årligt </P>  \r\n\r\n<P>provenu på 350-400 mill. kr. </P>  \r\n\r\n<P>Af provenuet af afgiften bør der anvendes 50 mill. kr. til forskning </P>  \r\n\r\n<P>og forsøgsvirksomhed vedrørende landbrugets miljøproblemer. </P>  \r\n\r\n<P>Af det resterende provenu bør der gives støtte til de i forslag til </P>  \r\n\r\n<P>lov om støtte til miljøforbedrende investeringer i landbrug m.v. </P>  \r\n\r\n<P>(lovforslag nr. L 71, 1985-86) nævnte formål og efter de i nævnte </P>  \r\n\r\n<P>lovforslag indeholdte principper. </P>  \r\n\r\n<P>Støtte kan endvidere gives til transportanlæg og transportsystemer </P>  \r\n\r\n<P>til naturgødning og halm, til biogasanlæg, andre </P>  \r\n\r\n<P>gødningsbehandlingsanlæg og anlæg til udnyttelse af halm, som ikke </P>  \r\n\r\n<P>er støttet gennem energistøttelovgivningen, til forebyggelse og </P>  \r\n\r\n<P>genopretning af nitratskader på drikkevandsforsyning m.v. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00121"
        },
        {
            "displayName": "Entydig dokumentidentifikation",
            "displayValue": "CL005720"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "121"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}