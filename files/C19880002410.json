{
    "id": 55046,
    "title": "Cirkulærskrivelse vedrørende parkeringsordningen for statsansatte på og ved Slotsholmen (Til ministerier og styrelser) ",
    "documentTypeId": "210",
    "isSagsforlobPeriodValid": false,
    "shortName": "CIS nr 24 af 15/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse vedrørende parkeringsordningen  \r\n\r\n for statsansatte på og ved Slotsholmen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til ministerier og styrelser) </P>  \r\n\r\n<BR>  \r\n\r\n<P>Baggrund og overvejelser </P>  \r\n\r\n<P>Efter udsendelsen af Boligministeriets cirkulærskrivelse af 20. december  \r\n\r\n 1966 om parkeringsordningen for statsansatte på og ved Slotsholmen er det -  \r\n\r\n navnlig i de senere år - konstateret, at der i stigende grad parkeres i strid  \r\n\r\n med reglerne og ikke sjældent tillige til betydelig gene for kolleger og for  \r\n\r\n afviklingen af lokaltrafikken på parkeringsområderne i det hele taget. </P>  \r\n\r\n<P>Et andet problem er, at parkeringstilladelser, som er ophørt, f.eks. på  \r\n\r\n grund af fratræden eller på grund af flytning til en kontoradresse uden for  \r\n\r\n Slotsholmsområdet ikke tilbageleveres. Endvidere at ændring af  \r\n\r\n bilregistreringsnummer m.m. ikke bliver meddelt til Boligministeriets  \r\n\r\n Ejendomsdirektorat, Vagtafdelingen, som administrerer ordningen. Dette  \r\n\r\n vanskeliggør etablering af en kontakt med den pågældende for en påkrævet  \r\n\r\n hurtig flytning af en bil og vanskeliggør en nødvendig løbende ajourføring af  \r\n\r\n registeret over parkeringstilladelser, såvel som en effektiv vagtkontrol med  \r\n\r\n medarbejderparkeringen. </P>  \r\n\r\n<P>En væsentlig årsag til de anstrengte parkeringsforhold skal naturligvis  \r\n\r\n søges i den øgede motorisering af medarbejderstaben. Der er p.t. udstedt ca.  \r\n\r\n 4000 parkeringstilladelser mod ca. 2500 i slutningen af 1960'erne. Endvidere  \r\n\r\n er parkeringskapaciteten ikke øget, men udgør i dag stadig kun ca. 600  \r\n\r\n pladser. </P>  \r\n\r\n<P>Det har været overvejet - men det er indtil videre skrinlagt - at  \r\n\r\n fastsætte strengere betingelser end hidtil vedrørende kontoradresser,  \r\n\r\n privatbopæl eller andre behovskriterier for derved at kunne bringe  \r\n\r\n parkeringstilladelserne ned på et antal, der står i et mere passende forhold  \r\n\r\n til antallet af parkeringspladser. Ordningen vil således, hvad  \r\n\r\n behovskriterier angår fortsat gælde for statsansatte medarbejdere på og ved  \r\n\r\n Slotsholmen, men vil dog fremdeles kunne ændres eller ophæves efter nærmere  \r\n\r\n meddelelse. Endvidere vil der - bortset fra de til særlige formål  \r\n\r\n (ministerbiler, handicapkøretøjer etc.) reserverede og derom afmærkede  \r\n\r\n pladser - fortsat ikke være andre rettigheder til en ledig plads end den  \r\n\r\n førstes ret. Det understreges, at parkeringsordningen ikke er nogen ret, men  \r\n\r\n et medarbejdergode, og at modtagelsen af en parkeringstilladelse betragtes  \r\n\r\n som en akcept af de for ordningen gældende regler. </P>  \r\n\r\n<P>Antallet af parkeringspladser vil også fremover kunne variere. Nogle  \r\n\r\n pladser vil kunne inddrages eller nye komme til. Andre vil kunne blive  \r\n\r\n inddraget midlertidigt på grund af bygge- og anlægsarbejder eller på grund af  \r\n\r\n risiko for nedfald (is, sne, bygningsmaterialer) fra hustage el.lign. I en  \r\n\r\n konkret situation vil enkelte pladser eller et parkeringsområde kunne være  \r\n\r\n afmærket om risiko for sådant nedfald. </P>  \r\n\r\n<P>Det er besluttet til fremme af overholdelsen af parkeringsreglerne og til  \r\n\r\n forbedring af parkeringsforholdene </P>  \r\n\r\n<UL CLASS=PLAIN-LIST>  \r\n\r\n<LI>a) at foretage supplerende afstribninger og/eller skiltninger af områder  \r\n\r\n indenfor hvilke parkering er tilladt </LI>  \r\n\r\n<LI>b) at effektivisere vagtkontrollen </LI>  \r\n\r\n<LI>c) at revidere reglerne for parkeringsordningen og herunder fastsætte nye  \r\n\r\n og mere direkte sanktioner overfor regelbrud, </LI>  \r\n\r\n<LI>d) at øge indsatsen mod ikke-parkeringsberettigedes parkering på og ved  \r\n\r\n Slotsholmen, </LI>  \r\n\r\n</UL>  \r\n\r\n<P>samt med henblik på en ajourføring af registeret over  \r\n\r\n parkeringstilladelser </P>  \r\n\r\n<UL CLASS=PLAIN-LIST>  \r\n\r\n<LI>e) at foretage en nyregistrering og ombytning af alle  \r\n\r\n parkeringstilladelser inden den 1. juli 1988, fra hvilken dato de hidtidige  \r\n\r\n parkeringskort vil være ugyldige. </LI>  \r\n\r\n</UL>  \r\n\r\n<P>Ad c) </P>  \r\n\r\n<P>En parkeringsberettigets regelstridige parkeringer vil fremover blive mødt  \r\n\r\n med en advarsel, inddragelse af parkeringskortet i 3 måneder, 6 måneder og  \r\n\r\n for bestandig i nævnte rækkefølge. I tilfælde af en regelstridig, særligt  \r\n\r\n generende parkering vil køretøjet tillige kunne blive bortslæbt ved  \r\n\r\n Vagtafdelingens foranstaltning. Sådan bortslæbte køretøjer vil indtil videre  \r\n\r\n kunne afhentes på Boligministeriets Ejendomsdirektorat, Transportafdelingens  \r\n\r\n plads, Fisketorvet 38, 1561 København V, mandag-fredag mellem kl. 8-16. Inden  \r\n\r\n bortslæbningen vil tilladelsesindehaveren blive søgt underrettet og givet  \r\n\r\n lejlighed til selv at flytte køretøjet. Alle parkeringstilladelser er udstedt  \r\n\r\n på vilkår, at modtageren akcepterer denne og andre sanktioner i anledning af  \r\n\r\n regelstridig parkering. </P>  \r\n\r\n<P>Ad d) </P>  \r\n\r\n<P>Ikke-parkeringsberettigedes køretøjer vil blive bedt bortslæbt ved  \r\n\r\n politiets foranstaltning. Det vil forinden blive undersøgt i registeret over  \r\n\r\n parkeringstilladelser, om der måtte være udstedt en (ikke forskriftsmæssigt  \r\n\r\n anbragt) parkeringstilladelse til køretøjet, og i bekræftende fald vil der  \r\n\r\n blive søgt kontakt med indehaveren. </P>  \r\n\r\n<P>Gennemførelse </P>  \r\n\r\n<P>Samtidig med eller kort efter udsendelsen af nærværende cirkulærskrivelse  \r\n\r\n vil ministerier og styrelser modtage en udskrift af registeret for  \r\n\r\n parkeringstilladelser. Denne udskrift bedes ajourført og <B>inden den 1.  \r\n\r\n april 1988 tilbagesendt til Boligministeriets Ejendomsdirektorat,  \r\n\r\n Vagtafdelingen, Slotsholmsgade 12, 1216 København K.</B> Ajourføringen skal  \r\n\r\n bestå i sletning af medarbejdere, der er fratrådt eller ikke længere har  \r\n\r\n tjenestested på eller ved Slotsholmen. Endvidere i foretagelse af evt.  \r\n\r\n ændringer i kontoradresse, privatbopæl eller køretøjets registreringsnummer.  \r\n\r\n Såfremt udskriften (og registeret) mangler nogle af disse oplysninger, skal  \r\n\r\n de tilføjes forinden tilbagesendelsen. </P>  \r\n\r\n<P>Ajourføringen af udskriften vil blive betragtet som  \r\n\r\n ministeriets/styrelsens anmodning om udstedelse af nye parkeringskort. De nye  \r\n\r\n kort vil blive udskrevet sektorvis i perioden frem til 1. juli 1988 og blive  \r\n\r\n tilsendt til udlevering til medarbejderne sammen med et eksemplar af  \r\n\r\n nærværende cirkulæreskrivelse. De allerede udstedte parkeringskort er  \r\n\r\n gyldige, indtil et nyt er udskrevet, dog ikke efter udløbet af juni måned  \r\n\r\n 1988. </P>  \r\n\r\n<P>På grund af det begrænsede antal parkeringspladser henstilles det  \r\n\r\n generelt, at ministerier og styrelser m.v. viser tilbageholdenhed med hensyn  \r\n\r\n til at fremme anmodninger om parkeringstilladelser. Som kriterier ved sådanne  \r\n\r\n afvejelser kan der peges på forudsætningen om kontoradressens beliggenhed på  \r\n\r\n eller lige opad Slotsholmen, og på afstanden mellem privatbopælen og  \r\n\r\n kontoradressen såvel som de helt konkrete behov for brug af bil i stedet for  \r\n\r\n kollektiv befordring. Endvidere kan det undersøges, om medarbejderen  \r\n\r\n personlig eller dennes ægtefælle er indregistreret som ejer eller bruger af  \r\n\r\n det automobil, som der søges parkeringstilladelse til. Ændringer i en  \r\n\r\n tilladelsesindehavers data og tilbagelevering af parkeringskort, jfr.pkt. 5  \r\n\r\n og 5.1 nedenfor, skal indrapporteres, respektive effektueres uden unødigt  \r\n\r\n ophold. </P>  \r\n\r\n<P>Under henvisning til foranstående fastsættes herefter følgende: </P>  \r\n\r\n<P>Regler for parkeringsordningen for statsansatte på og ved Slotsholmen </P>  \r\n\r\n<P CLASS=PUNKT> <B>1.</B> Efter ministerier og styrelsers anmodning udstedes  \r\n\r\n der til medarbejdere med kontoradresse på eller ved Slotsholmen en tilladelse  \r\n\r\n til i forbindelse med tjenesten at parkere en personbil på statens i <B>bilag  \r\n\r\n 1</B> nævnte parkeringsarealer i dette område. </P>  \r\n\r\n<P>1.1 Anmodningen fremsættes ved anvendelse af den som <B>bilag 2</B>  \r\n\r\n  gengivne formular, der indsendes til Boligministeriets Ejendomsdirektorat,  \r\n\r\n Vagtafdelingen, Slotsholmsgade 12, 1216 København K, der administrerer  \r\n\r\n parkeringsordningen. </P>  \r\n\r\n<P>1.2. Tilladelsen er personlig, og der kan kun udstedes eet parkeringskort.  \r\n\r\n</P>  \r\n\r\n<P>1.3. Tilladelsen udleveres sammen med et eksemplar af nærværende  \r\n\r\n cirkulærskrivelse med regler for parkeringsordningen. Medarbejderens  \r\n\r\n modtagelse af parkeringskortet er en akcept af disse regler. </P>  \r\n\r\n<P CLASS=PUNKT> <B>2.</B> Parkeringskortet angiver på forsiden den  \r\n\r\n parkeringsberettigedes navn, kontoradresse samt bilens registreringsnummer.  \r\n\r\n</P>  \r\n\r\n<P>2.1. Parkeringskortet <B>skal</B> anvendes ved parkering på de i bilag 1  \r\n\r\n nævnte arealer. </P>  \r\n\r\n<P>2.2. Det skal anbringes på eller ved køretøjets forrude eller sideruder på  \r\n\r\n en sådan måde, at de i pkt. 2 nævnte data kan læses udefra. </P>  \r\n\r\n<P CLASS=PUNKT> <B>3.</B> Tilladelsen giver ret til benyttelse af en ledig  \r\n\r\n parkeringsplads  <B>inden for</B> de ved afstribning og/eller skiltning  \r\n\r\n afgrænsede parkeringsarealer, jfr. <B>bilag 1.</B> Parkering uden for disse  \r\n\r\n må ikke finde sted. </P>  \r\n\r\n<P>3.1. Pladser, der er reserveret til særlige formål, f.eks. ministerbiler  \r\n\r\n og handicapbiler, vil være særligt afmærket herom og må ikke benyttes af  \r\n\r\n andre. </P>  \r\n\r\n<P>3.2. Pladser, der er midlertidigt afspærrede p.gr. af bygge- og  \r\n\r\n anlægsarbejder m.m., må ikke benyttes. </P>  \r\n\r\n<P>3.3. Parkering på pladser eller inden for områder, der i en konkret  \r\n\r\n situation er afmærket ved skiltning og/eller på anden måde om risiko for  \r\n\r\n nedfald fra bygninger m.v. (is, sne, bygningsdele etc.) sker på den  \r\n\r\n parkeringsberettigedes eget ansvar. Statens selvforsikring vil under sådanne  \r\n\r\n forhold ikke anerkende et ellers evt. foreliggende grundejeransvar for en  \r\n\r\n nedfaldsskade. </P>  \r\n\r\n<P CLASS=PUNKT> <B>4.</B> De parkeringsberettigede skal køre med forsigtighed  \r\n\r\n og hensyntagen i parkeringsområderne. Henstillinger som vagtpersonalet måtte  \r\n\r\n give om parkering eller om trafikkens afvikling skal følges. </P>  \r\n\r\n<P CLASS=PUNKT> <B>5.</B> Såfremt der sker ændringer i  \r\n\r\n tilladelsesindehaverens navn, kontoradresse, privatadresse eller  \r\n\r\n bilregistreringsnummer, skal dette meddeles til Boligministeriets  \r\n\r\n Ejendomsdirektorat, Vagtafdelingen, Slotsholmsgade 12, 1216 København K ved  \r\n\r\n anvendelse af formularen i bilag 2. Der vil i fornødent omfang blive  \r\n\r\n udskrevet et nyt parkeringskort, og det tidligere skal afleveres. </P>  \r\n\r\n<P>5.1. Såfremt tilladelsesindehaveren fratræder statstjenesten eller får  \r\n\r\n kontoradresse uden for området på eller ved Slotsholmen, ophører  \r\n\r\n parkeringstilladelsen. Parkeringskortet skal i så fald afleveres på den i  \r\n\r\n pkt. 5 nævnte adresse. Det samme gælder, såfremt parkeringstilladelsen  \r\n\r\n inddrages, jfr. pkt. 6. </P>  \r\n\r\n<P>5.2. Parkeringsordningen på eller ved Slotsholmen kan til enhver tid  \r\n\r\n ændres eller ophæves efter nærmere meddelelse. </P>  \r\n\r\n<P CLASS=PUNKT> <B>6.</B> Tilsidesættelse af foranstående regler kan medføre  \r\n\r\n en advarsel, inddragelse af parkeringstilladelsen i 3 måneder, i 6 måneder  \r\n\r\n eller for bestandig i nævnte rækkefølge. </P>  \r\n\r\n<P>6.1. I tilfælde af en særligt generende, regelstridig parkering vil  \r\n\r\n køretøjet kunne blive bortslæbt. </P>  \r\n\r\n<P CLASS=PUNKT> <B>7.</B> En advarsel og en tilladelsesinddragelse vil blive  \r\n\r\n meddelt skriftligt til parkeringstilladelsens indehaver og vil tillige blive  \r\n\r\n indført i registeret over parkeringstilladelser. </P>  \r\n\r\n<P CLASS=PUNKT> <B>8.</B> Nærværende regler træder i kraft den 1. marts 1988.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligministeriet Ejendomsdirektoratet,  \r\n\r\n den 15. februar 1988 </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>JØRGEN SKOV </P>  \r\n\r\n<P CLASS=MINISTER ALIGN=RIGHT>/Poul Erik Bugge </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P> <B>Fortegnelse over områder på og ved Slotsholmen, hvor parkering er  \r\n\r\n tilladt inden for de derom afmærkede arealer.</B>  </P>  \r\n\r\n<P> <B>Christiansborg Slots ridebane</B>  </P>  \r\n\r\n<P>Til- og frakørsel over Marmorbroen. </P>  \r\n\r\n<P> <B>Areal mellem Proviantgården og Bibliotekshaven og foran Det kgl.  \r\n\r\n Bibliotek.</B>  </P>  \r\n\r\n<P>Enkelte pladser er forbeholdt besøgende til biblioteket. </P>  \r\n\r\n<P>Til- og udkørsel fra Rigsdagsgården eller Christians Brygge. </P>  \r\n\r\n<P> <B>Gårdarealerne mellem Staldmestergården, Tøjhusmuseet og  \r\n\r\n Administrationsbygningen, Frederiksholms Kanal 25-27.</B>  </P>  \r\n\r\n<P>Indkørsel ad Frederiksholms Kanal 25-27, udkørsel mod Tøjhusgade. </P>  \r\n\r\n<P> <B>&#187;Langgården&#171;, Frederiksholms Kanal 26.</B>  </P>  \r\n\r\n<P>Indkørsel ad Frederiksholms Kanal 26, og udkørsel mod Vester Voldgade.  \r\n\r\n</P>  \r\n\r\n<P> <B>&#187;Bryghusgrunden&#171; ved Bryghusgade.</B>  </P>  \r\n\r\n<P>Ind- og udkørsel ad Frederiksholms Kanal. </P>  \r\n\r\n<P> <B>&#187;Trekantarealet&#171;, Slotsholmsgade 12.</B>  </P>  \r\n\r\n<P>Til- og frakørsel ad Christians Brygge. </P>  \r\n\r\n<P> <B>Parkeringskælderen, Slotsholmsgade 12.</B>  </P>  \r\n\r\n<P>Til- og frakørsel ad Christians Brygge. </P>  \r\n\r\n<P> <B>Gårdene ved Stormgade 8-12 og Løngangsstræde 21.</B>  </P>  \r\n\r\n<P>Ind- og udkørsel ad Løngangsstræde 21. </P>  \r\n\r\n<P> <B>Bilag 2</B>  </P>  \r\n\r\n<P> <B>Ansøgning om parkeringstilladelse</B>  </P>  \r\n\r\n<P>til de afmærkede parkeringsarealer på og ved Slotholmen for ansatte i </P>  \r\n\r\n<PRE>  \r\n\r\n --------------------------------------------------------------------  \r\n\r\n                    ministerium/styrelse  \r\n\r\n   (anvendes tillige ved indrapportering af ændringer  \r\n\r\n                    i nedennævnte data)  \r\n\r\n</PRE>  \r\n\r\n<P>På nedenstående fortegnelse opføres de ejere af motorkøretøjer, der ønskes  \r\n\r\n henført under den i Boligministeriets Ejendomsdirektoratets cirkulærskrivelse  \r\n\r\n af 15. februar 1988 omhandlede parkeringsordning. </P>  \r\n\r\n<P>I rubrikken &#187;Særlige bemærkninger&#171; kan det f.eks. angives, hvis  \r\n\r\n tilladelsen ønskes til et automobil, der ved officiel skiltning er betegnet  \r\n\r\n som &#187;Invalidevogn&#171;, eller om der er tale om en ændring af data etc.  \r\n\r\n</P>  \r\n\r\n<P>Fortegnelsen bedes underskrevet af ministeriets/styrelsens personalechef  \r\n\r\n og indsendt til Boligministeriets Ejendomsdirektorat, Vagtafdelingen,  \r\n\r\n Slotsholmsgade 12, 1216 København K. </P>  \r\n\r\n<PRE>  \r\n\r\n ------------------------------------------------------------------  \r\n\r\n Navn    Kontoradresse    Privatadresse    Køretøjets    Særlige  \r\n\r\n                                             reg.nr.   bemærkninger  \r\n\r\n ------------------------------------------------------------------  \r\n\r\n ------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/03/1988"
        },
        {
            "displayName": "Accession",
            "displayValue": "C19880002410"
        },
        {
            "displayName": "Entydig dokumentidentifikation",
            "displayValue": "CM013933"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "15/02/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Slots- og Ejendomsstyrelsen"
        },
        {
            "displayName": "Ressortministeriets journalnummer",
            "displayValue": "Boligmin. BE, j.nr.16.3-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}