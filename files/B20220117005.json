{
    "id": 232483,
    "title": "Bekendtgørelse om forretningsorden for Det Psykiatriske Patientklagenævn",
    "documentTypeId": "60",
    "isSagsforlobPeriodValid": true,
    "shortName": "BEK nr 1170 af 09/08/2022",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id63229fab-5ca1-4ba2-ab3f-7c3d7d89acc0\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Det Psykiatriske Patientklagenævns sammensætning og opgaver</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id32e92816-c619-4d51-8ec1-1106b3df31df\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Forberedelse af sagerne</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idc6479b0d-94fb-48c7-9b7f-dbda0eb6fd31\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Afholdelse af møder</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idbd23042a-37bd-4e38-a060-8b4bc812831f\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Afgørelser m.v.</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id088d3940-9933-4aed-97e4-6795efacf592\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Klageadgang og klagevejledning</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id870fceeb-39fa-4675-b6a8-fd61c1e3291b\">Kapitel 6</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Tavshedspligt</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id4654ab2e-ff32-4ee9-9bfc-5c179b8c26bf\">Kapitel 7</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ikrafttrædelses- og overgangsbestemmelser</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Det Psykiatriske Patientklagenævn</p>\r\n<p class=\"Indledning2\">I medfør af § 36, stk. 4, i lov om anvendelse af tvang i psykiatrien m.v., jf. lovbekendtgørelse nr. 185 af 1. februar 2022, fastsættes:</p>\r\n<p class=\"Kapitel\" id=\"id63229fab-5ca1-4ba2-ab3f-7c3d7d89acc0\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Det Psykiatriske Patientklagenævns sammensætning og opgaver</span>\r\n</p>\r\n<p class=\"Paragraf\" id=\"id6f77dbff-4966-42af-92ff-da578f289e14\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter § 34 i lov om anvendelse af tvang i psykiatrien m.v. oprettes et psykiatrisk patientklagenævn ved Nævnenes Hus.</p>\r\n<p class=\"Paragraf\" id=\"idecb43a71-a2fe-4000-aafe-4c715a841db1\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Det Psykiatriske Patientklagenævn behandler klager over tvangsindlæggelse, tvangstilbageholdelse, tilbageførsel, tvangsbehandling, tvangsfiksering, anvendelse af fysisk magt, indgivelse af et beroligende middel med magt, beskyttelsesfiksering, anvendelse af personlige alarm- og pejlesystemer og særlige dørlåse, personlig skærmning, der uafbrudt varer mere end 24 timer, aflåsning af døre i afdelingen samt oppegående tvangsfiksering og aflåsning af patientstue på Sikringsafdelingen under Retspsykiatrisk afdeling, Region Sjælland, på de psykiatriske afdelinger, der hører under den eller de sygehusmyndigheder, som er beliggende i den pågældende region.</p>\r\n<p class=\"Stk2\">\r\n   <span class=\"StkNr\" id=\"ideb221e6c-c314-430f-a77f-8a5ea3306365\">Stk. 2.</span> Parter i sagen er patienten og sygehusmyndigheden. Er klagen tillige rettet mod nærmere angivne sundhedspersoner, har de pågældende ligeledes stilling som parter.</p>\r\n<p class=\"Paragraf\" id=\"idde83d6df-787a-4a4f-9b7a-122660309f26\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ved afgørelsen af den enkelte sag består Det Psykiatriske Patientklagenævn af 3 personer: Direktøren for Nævnenes Hus eller ansatte, som direktøren har bemyndiget hertil som formand, et medlem beskikket efter indhentet udtalelse fra Lægeforeningen samt et medlem beskikket efter indhentet udtalelse fra Danske Handicaporganisationer eller en tilsvarende beskikket stedfortræder for et medlem.</p>\r\n<p class=\"Stk2\">\r\n   <span class=\"StkNr\" id=\"idfd74cb15-758b-4b32-9829-6bc46d8ec2a0\">Stk. 2.</span> Nævnenes Hus varetager Det Psykiatriske Patientklagenævns sekretariatsopgaver og afholder udgifterne ved nævnets virksomhed, herunder vederlag til nævnets medlemmer og stedfortrædere.</p>\r\n<p class=\"Kapitel\" id=\"id32e92816-c619-4d51-8ec1-1106b3df31df\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Forberedelse af sagerne</span>\r\n</p>\r\n<p class=\"Paragraf\" id=\"id2c350e67-ac59-438c-a812-82c0bf6516db\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Efter lovens § 35 skal sygehusmyndigheden efter anmodning fra patienten eller patientrådgiveren indbringe sagen for Det Psykiatriske Patientklagenævn.</p>\r\n<p class=\"Stk2\">\r\n   <span class=\"StkNr\" id=\"idf4c32d7b-a837-4fab-a2a4-9e6f5455cbfb\">Stk. 2.</span> Patienten og patientrådgiveren har endvidere mulighed for selv at indbringe sagen direkte for Det Psykiatriske Patientklagenævn.</p>\r\n<p class=\"Paragraf\" id=\"id73680095-bdf5-4212-82bb-ea8bda69b589\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ved sagens modtagelse træffer nævnets formand afgørelse om, hvorvidt klagen falder inden for nævnets kompetenceområde. Er det utvivlsomt, at klagen falder uden for nævnets kompetence, videresender formanden sagen til rette myndighed og underretter parterne herom. I andre tilfælde behandles spørgsmålet af Det Psykiatriske Patientklagenævn.</p>\r\n<p class=\"Paragraf\" id=\"ide7241292-d683-43cc-a338-a723f819e9a2\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved sagens modtagelse påser Det Psykiatriske Nævns formand, at de nødvendige oplysninger er medsendt, herunder en angivelse af, hvad der klages over, en udskrift af tvangsprotokollen, en erklæring fra den behandlingsansvarlige overlæge samt behandlingsplanen.</p>\r\n<p class=\"Stk2\">\r\n   <span class=\"StkNr\" id=\"id9d8dbe8d-c8d5-4871-8acd-6273ec569e37\">Stk. 2.</span> Indbringer patienten eller patientrådgiveren klagen direkte for Det Psykiatriske Patientklagenævn, underretter nævnets formand sygehusmyndigheden om klagen og anmoder samtidig sygehusmyndigheden om at fremsende de fornødne oplysninger til nævnet, jf. stk. 1.</p>\r\n<p class=\"Stk2\">\r\n   <span class=\"StkNr\" id=\"id4876bb4b-2c5f-4286-ac73-0a665962bad3\">Stk. 3.</span> Nævnets formand sørger i øvrigt for sagens oplysning og træffer bestemmelse om tilvejebringelse af eventuelle yderligere erklæringer m.v.</p>\r\n<p class=\"Paragraf\" id=\"id3c0c88f7-497d-4950-ae6a-82748f4968b2\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Nævnet eller et af dettes medlemmer, der af nævnet bemyndiges hertil, kan i forbindelse med behandlingen af en konkret sag besigtige vedkommende psykiatriske afdeling.</p>\r\n<p class=\"Kapitel\" id=\"idc6479b0d-94fb-48c7-9b7f-dbda0eb6fd31\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Afholdelse af møder</span>\r\n</p>\r\n<p class=\"Paragraf\" id=\"id850f9892-ee8d-4055-b65c-a6b83f18cd54\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Formanden fastsætter tid og sted for møderne og leder nævnets møder.</p>\r\n<p class=\"Stk2\">\r\n   <span class=\"StkNr\" id=\"id09b69423-c1c0-4cb1-b94b-576046ed5b27\">Stk. 2.</span> Møderne kan afholdes som videomøder på den psykiatriske afdeling, hvor patienten er eller har været indlagt i forbindelse med det tvangsindgreb, der klages over, såfremt den psykiatriske afdeling har det nødvendige udstyr, jf. dog stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"id1012803c-d0ab-4668-8fb4-a999134373f3\">Stk. 3.</span> Møderne kan undtagelsesvist afholdes som telemøder, såfremt der sker elektronisk nedbrud eller lignende i forbindelse med afholdelse af videomøde.</p>\r\n<p class=\"Stk2\">\r\n   <span class=\"StkNr\" id=\"id04454d92-7ddc-417a-b683-cf42a80567c0\">Stk. 4.</span> Såfremt patienten ikke ønsker, at mødet afholdes som video- eller telemøde, skal mødet i stedet afholdes på psykiatrisk afdeling, hvor patienten er eller har været indlagt i forbindelse med det tvangsindgreb, der klages over, medmindre afholdelse af møde på den psykiatriske afdeling ikke kan anses for hensigtsmæssigt for patienten, eller der er tale om klagesager om tvangsbehandling, der er tillagt opsættende virkning, jf. lovens § 36, stk. 3, 1. pkt.</p>\r\n<p class=\"Stk2\">\r\n   <span class=\"StkNr\" id=\"ide16015ee-1e5d-45fc-b567-0bf4aa6d6806\">Stk. 5.</span> Formanden kan bestemme, at sager af særlig hastende karakter, herunder klager over beslutning om tvangsbehandling, der efter lovens § 32, stk. 3, i almindelighed har opsættende virkning, skal behandles forud for tidligere indkomne sager.</p>\r\n<p class=\"Stk2\">\r\n   <span class=\"StkNr\" id=\"id518ae37a-58bd-4b8c-9e41-89c6c65c3ce6\">Stk. 6.</span> Patienten, patientrådgiveren, sygehusmyndigheden, vedkommende overlæge og eventuelt andre involverede sundhedspersoner underrettes om tid og sted for det møde i Det Psykiatriske Patientklagenævn, hvor den pågældende sag skal behandles.</p>\r\n<p class=\"Paragraf\" id=\"id0e8073da-9876-41aa-9a14-90fb1efbddea\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Patientrådgiveren skal så vidt muligt være til stede ved klagens behandling i nævnet, jf. lovens § 24, stk. 2, 3. pkt. Det samme gælder for den læge, der har besluttet det tvangsindgreb, der klages over.</p>\r\n<p class=\"Stk2\">\r\n   <span class=\"StkNr\" id=\"ide1ae2bcb-38ed-4211-9648-9cb7ac69d8ec\">Stk. 2.</span> Efter lovens § 36, stk. 2, har patienten og patientrådgiveren ret til mundtligt at forelægge sagen for nævnet. Samme ret har repræsentanter for sygehusmyndigheden, vedkommende overlæge og eventuelt andre involverede sundhedspersoner.</p>\r\n<p class=\"Stk2\">\r\n   <span class=\"StkNr\" id=\"iddf2efd85-7237-43f0-a10f-b29c1c4ee5cb\">Stk. 3.</span> I særlige tilfælde, hvor hensynet til patientens helbred eller til sagens behandling i nævnet afgørende taler herfor, kan nævnet bestemme, at patienten helt eller delvis skal være udelukket fra at deltage i forhandlingerne, jf. lovens § 36, stk. 2, 2. pkt.</p>\r\n<p class=\"Paragraf\" id=\"id995bba7a-854b-40c2-8e08-a8220a6d156d\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Det Psykiatriske Patientklagenævns møder er ikke offentlige.</p>\r\n<p class=\"Kapitel\" id=\"idbd23042a-37bd-4e38-a060-8b4bc812831f\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Afgørelser m.v.</span>\r\n</p>\r\n<p class=\"Paragraf\" id=\"idef5f8275-2e0e-4fc4-9bc0-23a36015442f\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Det Psykiatriske Patientklagenævn skal træffe afgørelse i klagesager om tvangsbehandling, der er tillagt opsættende virkning, jf. lovens § 32, stk. 3, inden 7 hverdage efter, at klagen er modtaget af nævnet, jf. lovens § 36, stk. 3, 1. pkt.</p>\r\n<p class=\"Stk2\">\r\n   <span class=\"StkNr\" id=\"id0f01a4eb-3443-47d7-9b27-f42128d162ce\">Stk. 2.</span> I sager om oppegående tvangsfiksering på Sikringsafdelingen under Retspsykiatrisk afdeling, Region Sjælland, skal Det Psykiatriske Patientklagenævn træffe afgørelse senest 14 dage efter klagens modtagelse, jf. lovens § 36, stk. 3, 2. pkt.</p>\r\n<p class=\"Stk2\">\r\n   <span class=\"StkNr\" id=\"ida2489b64-f086-4b56-9f8b-f99ed8f4f7d7\">Stk. 3.</span> I andre sager skal Det Psykiatriske Patientklagenævn træffe afgørelse snarest muligt. Er afgørelse ikke truffet inden 14 dage efter, at klagen er modtaget af nævnet, skal nævnet underrette patienten og patientrådgiveren om grunden hertil samt om, hvornår afgørelse kan forventes at foreligge.</p>\r\n<p class=\"Paragraf\" id=\"ida3535e58-9b2d-48fc-93b8-31e0da15bd5e\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Det Psykiatriske Patientklagenævns afgørelser træffes efter mundtlig votering ved stemmeflerhed.</p>\r\n<p class=\"Stk2\">\r\n   <span class=\"StkNr\" id=\"ide06105f0-90c2-4e93-9e65-e43df7223797\">Stk. 2.</span> Afgørelsen indføres i en beslutningsprotokol. Et medlem kan kræve tilført protokollen en kort begrundelse for sit standpunkt.</p>\r\n<p class=\"Stk2\">\r\n   <span class=\"StkNr\" id=\"id89b5c375-0cc5-41d9-b3b3-1fbd338a3119\">Stk. 3.</span> Det Psykiatriske Patientklagenævns afgørelser udfærdiges skriftligt, med begrundelse og med angivelse af, om det er et enigt nævn eller et flertal af nævnets medlemmer, der har truffet afgørelsen. Nævnets afgørelser underskrives af formanden eller den, formanden bemyndiger hertil.</p>\r\n<p class=\"Paragraf\" id=\"id4784c827-4cb4-48d3-962d-bcac5e638409\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Det Psykiatriske Patientklagenævns afgørelse sendes til sagens parter.</p>\r\n<p class=\"Paragraf\" id=\"idebf2bd52-b056-4e04-86ba-0e33dc0261f4\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Det Psykiatriske Patientklagenævns afgørelser kan gå ud på, at tvangsindgrebet godkendes, eller at indgrebet findes at være foretaget med urette.</p>\r\n<p class=\"Stk2\">\r\n   <span class=\"StkNr\" id=\"id4a885314-edf4-44dd-ac44-8f79d5a8496f\">Stk. 2.</span> Ved klage over beslutning om tvangsbehandling kan nævnet godkende eller tilsidesætte beslutningen. Dette gælder også, hvis klagen angår det præparat eller den dosering, der er angivet i beslutningen. Det Psykiatriske Patientklagenævn kan således ikke anvise et andet præparat eller dosering.</p>\r\n<p class=\"Stk2\">\r\n   <span class=\"StkNr\" id=\"idf0073603-e816-4382-bf54-6fdb1a5e0dc6\">Stk. 3.</span> Er klagen tillige rettet mod den eller de sundhedsperson(er), der har deltaget i den påklagede tvangsudøvelse, tager Det Psykiatriske Patientklagenævn stilling til, om der i den anledning er grundlag for at udtale kritik over for de(n) pågældende.</p>\r\n<p class=\"Paragraf\" id=\"id05fdbddc-10a4-48da-a889-255c8251584b\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Det Psykiatriske Patientklagenævn offentliggør hvert år en beretning om sin virksomhed. Beretningen udarbejdes i samarbejde med vedkommende psykiatriske afdelinger.</p>\r\n<p class=\"Kapitel\" id=\"id088d3940-9933-4aed-97e4-6795efacf592\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Klageadgang og klagevejledning</span>\r\n</p>\r\n<p class=\"Paragraf\" id=\"idaeaad17d-f05e-4256-9ee4-eeaa54ded9ff\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Det Psykiatriske Patientklagenævn skal efter anmodning fra patienten eller patientrådgiveren indbringe sine afgørelser vedrørende tvangsindlæggelse, tvangstilbageholdelse, tilbageførsel, tvangsfiksering, beskyttelsesfiksering, oppegående tvangsfiksering på Sikringsafdelingen under Retspsykiatrisk afdeling, Region Sjælland og aflåsning af døre i afdelingen for retten efter reglerne i retsplejelovens kapitel 43 a. Forelæggelse for retten skal finde sted inden 5 hverdage efter anmodningens fremsættelse.</p>\r\n<p class=\"Stk2\">\r\n   <span class=\"StkNr\" id=\"idec1af626-11c2-4737-aac9-e566975b9a93\">Stk. 2.</span> Det Psykiatriske Patientklagenævns afgørelser om tvangsbehandling, anvendelse af fysisk magt, indgivelse af et beroligende middel med magt, personlige alarm- og pejlesystemer og særlige dørlåse, personlig skærmning, der uafbrudt varer mere end 24 timer, samt aflåsning af patientstue på Sikringsafdelingen, under Retspsykiatrisk afdeling, Region Sjælland, kan påklages til Det Psykiatriske Ankenævn, jf. § 38, stk. 1, i lov om anvendelse af tvang i psykiatrien m.v.</p>\r\n<p class=\"Paragraf\" id=\"id6f5b43ec-9589-4670-a61f-bfee569a0d15\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Det Psykiatriske Patientklagenævn skal vejlede patienten og patientrådgiveren om adgangen til domstolsprøvelse efter retsplejelovens kapitel 43 a. Nævnet skal endvidere vejlede om, at begæring om sagens indbringelse for retten efter reglerne i retsplejelovens kapitel 43 a skal fremsættes inden 4 uger fra nævnets afgørelse i sagen, samt om at senere fremsættelse af begæringen indtil 6 måneder efter nævnets afgørelse i sagen undtagelsesvis kan tillades af retten, når der foreligger særlig grund til at fravige fristen. Det Psykiatriske Patientklagenævn skal endvidere gøre patienten og patientrådgiveren bekendt med, at sagen vil blive indbragt for retten af nævnet, og at retten beskikker en advokat for patienten, medmindre den pågældende selv har antaget en advokat.</p>\r\n<p class=\"Stk2\">\r\n   <span class=\"StkNr\" id=\"id2510c45e-222a-4466-8959-b2bc159bdd2d\">Stk. 2.</span> Nævnet skal endvidere vejlede sagens parter om adgangen til at klage over nævnets afgørelser vedrørende de øvrige tvangsindgreb til Det Psykiatriske Ankenævn, herunder om fristerne herfor.</p>\r\n<p class=\"Kapitel\" id=\"id870fceeb-39fa-4675-b6a8-fd61c1e3291b\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">\r\n   <span class=\"Italic\">Tavshedspligt</span>\r\n</p>\r\n<p class=\"Paragraf\" id=\"ide06f043e-103e-4d50-afb4-9fe60bf4b3bb\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Der påhviler Det Psykiatriske Patientklagenævns medlemmer tavshedspligt.</p>\r\n<p class=\"Kapitel\" id=\"id4654ab2e-ff32-4ee9-9bfc-5c179b8c26bf\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ikrafttrædelses- og overgangsbestemmelser</span>\r\n</p>\r\n<p class=\"Paragraf\" id=\"id8c11cf94-11db-4c0d-8651-d5fb2960cc0d\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Bekendtgørelsen træder i kraft den 16. august 2022.</p>\r\n<p class=\"Stk2\">\r\n   <span class=\"StkNr\" id=\"idba980c97-f349-4515-8233-4ca1ca3036e5\">Stk. 2.</span> Bekendtgørelse nr. 1077 af 27. oktober 2019 om forretningsorden for Det Psykiatriske Patientklagenævn ophæves.</p><div class=\"Givet\" id=\"Givet\"><p class=\"Givet\" align=\"center\">Sundhedsministeriet, den 9. august 2022</p><p class=\"Sign1\" align=\"center\">Magnus Heunicke</p><p class=\"Sign2\" align=\"right\">/ Nina Fjord Fromberg</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/08/2022"
        },
        {
            "displayName": "Accession",
            "displayValue": "B20220117005"
        },
        {
            "displayName": "Entydig dokumentidentifikation",
            "displayValue": "DI000696"
        },
        {
            "displayName": "Dato for førstegangsindlæggelse",
            "displayValue": "16/08/2022"
        },
        {
            "displayName": "Dato for indlæggelse",
            "displayValue": "24/02/2023"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1170"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "09/08/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin., j.nr. 2114304"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}