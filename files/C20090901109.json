{
    "id": 123157,
    "title": "Cirkulære om rammeaftale om nye lønsystemer",
    "documentTypeId": "150",
    "isSagsforlobPeriodValid": true,
    "shortName": "CIR nr 9011 af 21/01/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#B1\"></a></p>\r\n      <p class=\"Indholdsfortegnelse\"><a href=\"#B2\">Bilag 1</a></p><div class=\"bjelke\">Den fulde tekst</div><p class=\"Titel2\">Cirkulære om rammeaftale om nye lønsystemer</p>\r\n      <p class=\"Tekst\"><span class=\"Italic\">Generelle bemærkninger</span></p>\r\n      <p class=\"Tekst\"><span class=\"Bold\">1.</span> Finansministeriet og centralorganisationerne har som led i aftale- og overenskomstforhandlingerne i 2008 indgået vedlagte rammeaftale om nye lønsystemer.</p>\r\n      <p class=\"Tekst\"><span class=\"Bold\">2.</span> I forbindelse med aftalefornyelsen er der aftalt følgende væsentlige ændringer:</p>\r\n      <p class=\"Tekst\">Parterne er enige om, at fælleserklæringen optrykkes som et bilag til aftalen.</p>\r\n      <p class=\"Tekst\">Det kan lokalt aftales, at der indbetales pensionsbidrag af engangsvederlag og resultatløn fastsat efter § 4. stk. 7, § 5. stk. 3 og § 6.</p>\r\n      <p class=\"Tekst\"><span class=\"Bold\">3.</span> For at lette overblikket er cirkulærebemærkninger, der relaterer til en enkelt bestemmelse, nu opført som bemærkning til denne bestemmelse. Andre bemærkninger er opført under ”Generelle bemærkninger”. Denne redaktionelle ændring medfører ikke nogen ændringer i bestemmelsernes, henholdsvis bemærkningernes retlige status.</p>\r\n      <p class=\"Tekst\"><span class=\"Bold\">4.</span> Cirkulæret har virkning fra 1. april 2008. Samtidig ophæves Finansministeriets cirkulære af 19. november 2003 om rammeaftale om nye lønsystemer (Perst. nr. 076-03).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Personalestyrelsen, den 21. januar 2009</I></P><P CLASS=SIGN1 ALIGN=\"CENTER\">Nanna Thorn Poulsen</P><P CLASS=SIGN2 ALIGN=\"RIGHT\"></P></FONT></DIV><a id=\"B1\"><hr class=\"BilagStreg\"></a><p class=\"BilagTekst\">Rammeaftale om nye lønsystemer</p>\r\n      <p class=\"Paragraftekst\"><span class=\"Bold\">§ 1.</span> <span class=\"Bold\">Dækningsområde</span></p>\r\n      <p class=\"Paragraftekst\">Aftalen omfatter</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Tjenestemænd og tjenestemandslignende ansatte</p>\r\n        <p class=\"Liste1\"><span class=\"Liste1Nr\" id=\"\">2)</span> Ansatte omfattet af overenskomster og organisationsaftaler mv. indgået på den ene side af eller efter bemyndigelse fra Finansministeriet og på den anden side af de underskrivende centralorganisationer eller organisationer, der er tilsluttet disse,</p>\r\n      </p>\r\n      <p class=\"Paragraftekst\">for hvilke, der indgås aftale om nye lønsystemer.</p>\r\n      <p class=\"Stk\"><span class=\"Italic\">Stk. 2.</span> Undtaget fra aftalen er ansatte, der er omfattet af overenskomster indgået mellem Finansministeriet og Akademikernes Centralorganisation eller mellem Finansministeriet og AC-organisationer. Endvidere er ansatte, der er omfattet af cheflønspuljen undtaget fra aftalen.</p>\r\n      <p class=\"Stk\"><span class=\"Italic\">Stk. 3.</span> Der kan med vedkommende (central)organisation aftales, at konkrete stillinger/stillingsgrupper undtages fra aftalen.</p>\r\n      <p class=\"Paragraftekst\"><span class=\"Bold\">§ 2.</span> <span class=\"Bold\">Aftaler om nye lønsystemer</span></p>\r\n      <p class=\"Paragraftekst\">Finansministeriet og vedkommende forhandlingsberettigede (central)­organisation kan indgå aftaler om lønsystemer for de i § 1, stk. 1 omhandlede ansatte. Lokale aftaler i tilknytning hertil kan forhandles og aftales efter bestemmelserne i § 12.</p>\r\n      <p class=\"Stk\"><span class=\"Italic\">Stk. 2.</span> De nye lønsystemer omfatter alle fremtidigt ansatte inden for aftalernes område.</p>\r\n      <p class=\"Stk\">I forbindelse med indgåelse af de enkelte aftaler om nyt lønsystem, tages der stilling til, hvorvidt aftalen omfatter allerede ansatte, eller hvorvidt allerede ansatte kan vælge at forblive på det gamle lønsystem.</p>\r\n      <p class=\"Paragraftekst\"><span class=\"Bold\">§ 3.</span> <span class=\"Bold\">Modeller for nye lønsystemer</span></p>\r\n      <p class=\"Paragraftekst\">Nye lønsystemer kan aftales som basislønsystemer, intervallønsystemer eller andre lønsystemer.</p>\r\n      <p class=\"Stk\"><span class=\"Italic\">Stk. 2.</span> De konkrete aftaler om nyt lønsystem indgås mellem Finansministeriet og vedkommende forhandlingsberettigede (central)organisation inden for rammerne af denne aftale.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 3:</span></p>\r\n      <p class=\"Paragraftekst\"><span class=\"Italic\">Det er ikke et formål med lønreformen, at denne skal medføre besparelser i lønsummen.</span> <span class=\"Italic\">Formålet er at opnå en fortsat målrettet og hensigtsmæssig anvendelse af lønsumsmidlerne.</span></p>\r\n      <p class=\"Paragraftekst\"><span class=\"Italic\">Basislønnen henholdsvis lønintervallet fastsættes i den enkelte aftale bl.a. på grundlag af det hidtidige lønniveau og -forløb og en vurdering af, hvorledes dette for den enkelte personalegruppe bedst tilpasses de nye lønsystemer.</span></p>\r\n      <p class=\"Paragraftekst\"><span class=\"Italic\">I forhandlingerne om fastsættelse af basislønnen henholdsvis lønintervallet indgår en stillingtagen til en eventuel hidtidig stedtillægsordning.</span> <span class=\"Italic\">Der skal således i forbindelse med indgåelsen af den enkelte aftale konkret tages stilling til, hvorvidt behovet for geografisk differentiering af lønningerne fremover sker via den lokale tillægsdannelse, eller hvorvidt der er behov for en centralt fastsat geografisk differentiering af lønnen.</span></p>\r\n      <p class=\"Paragraftekst\"><span class=\"Bold\">§ 4.</span> <span class=\"Bold\">Basisløn</span></p>\r\n      <p class=\"Paragraftekst\">Ved et basislønsystem aftales basislønnen for de enkelte grupper mellem</p>\r\n      <p class=\"Paragraftekst\">Finansministeriet og vedkommende forhandlingsberettigede (central)organisation. Basislønnen vil kunne indeholde et eller flere anciennitetstrin.</p>\r\n      <p class=\"Stk\"><span class=\"Italic\">Stk. 2.</span> Basislønnen kan suppleres med <span class=\"Italic\">centralt </span>aftalte tillæg baseret på tværgående funktioner, der er knyttet til en stillingsgruppe.</p>\r\n      <p class=\"Stk\"><span class=\"Italic\">Stk. 3.</span> Basislønnen vil tilsvarende kunne suppleres med <span class=\"Italic\">centralt </span>aftalte tillæg baseret på særlige kvalifikationskrav, som er knyttet til en stillingsgruppe.</p>\r\n      <p class=\"Stk\"><span class=\"Italic\">Stk. 4.</span> Herudover kan der <span class=\"Italic\">lokalt </span>aftales tillæg for særlige <span class=\"Italic\">funktioner</span>, der varetages i stillingen eller stillingsgruppen, herunder arbejdsbestemte tillæg, der ydes for de timer/det tidsrum, hvori den pågældende funktion udføres.</p>\r\n      <p class=\"Stk\"><span class=\"Italic\">Stk. 5.</span> Tilsvarende kan der <span class=\"Italic\">lokalt </span>aftales tillæg for <span class=\"Italic\">kvalifikationer mv.</span> , dvs. på grundlag af den ansattes faglige og personlige kvalifikationer, kvaliteten i opgavevaretagelsen, balancen i forhold til tilsvarende stillinger på det øvrige arbejdsmarked eller af hensyn til rekruttering og fastholdelse.</p>\r\n      <p class=\"Stk\"><span class=\"Italic\">Stk. 6.</span> Tillæg efter stk. 4 og 5 kan aftales i form af varige tillæg eller midlertidige tillæg. Tillæggene angives i grundbeløb (niveau 1/10 1997).</p>\r\n      <p class=\"Stk\"><span class=\"Italic\">Stk. 7.</span> Herudover kan der <span class=\"Italic\">lokalt </span>aftales engangsvederlag, f.eks. som honorering af en særlig indsats.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 4:</span></p>\r\n      <p class=\"Paragraftekst\"><span class=\"Italic\">I de nye lønsystemer erstattes de hidtil centralt fastlagte lønforløb i et vist omfang af en lokal løndannelse.</span> <span class=\"Italic\">Det er dog parternes hensigt, at medarbejdernes løn som hidtil udvikles i takt med den enkeltes faglige udvikling.</span> <span class=\"Italic\">Det er således forudsat, at basislønningerne suppleres med en lokal tillægsdannelse.</span></p>\r\n      <p class=\"Paragraftekst\"><span class=\"Italic\">Hvis der lokalt indgås aftale om, at et tillæg ydes til ansatte, der har gennemgået et givent kursus eller en given efteruddannelse, bør alle i den pågældende personalegruppe, for hvem kurset/efteruddannelsen er relevant, have adgang til at gennemgå kurset/efteruddannelsen.</span></p>\r\n      <p class=\"Paragraftekst\"><span class=\"Italic\">Kvalifikationstillæg ydes som hovedregel i form af varige tillæg, men kan også, hvis forholdene taler herfor, aftales som midlertidige tillæg.</span></p>\r\n      <p class=\"Paragraftekst\"><span class=\"Italic\">Der kan lokalt indgås forhåndsaftaler om ydelse af individuelle tillæg for en enkelt medarbejder eller en nærmere afgrænset gruppe af medarbejdere, jf. § 12, stk. 3.</span></p>\r\n      <p class=\"Paragraftekst\"><span class=\"Italic\">Engangsvederlag vil typisk være relevante, hvis der er tale om en efterfølgende honorering af en særlig indsats.</span></p>\r\n      <p class=\"Paragraftekst\"><span class=\"Bold\">§ 5.</span> <span class=\"Bold\">Intervalløn</span></p>\r\n      <p class=\"Paragraftekst\">Ved et intervallønsystem aftales intervallet for de enkelte grupper mellem Finansministeriet og vedkommende forhandlingsberettigede (central)­organisation.</p>\r\n      <p class=\"Paragraftekst\"><span class=\"Italic\">Cirkulærebemærkning til § 5, stk. 1:</span></p>\r\n      <p class=\"Paragraftekst\"><span class=\"Italic\">Den enkeltes indplacering i intervallet sker ved lokal aftale.</span></p>\r\n      <p class=\"Stk\"><span class=\"Italic\">Stk. 2.</span> Intervallønnen kan suppleres med <span class=\"Italic\">centralt </span>aftalte tillæg baseret på tværgående funktioner, der er knyttet til en stillingsgruppe.</p>\r\n      <p class=\"Stk\"><span class=\"Italic\">Stk. 3.</span> Herudover kan der <span class=\"Italic\">lokalt </span>aftales engangsvederlag f.eks. som honorering af en særlig indsats.</p>\r\n      <p class=\"Paragraftekst\"><span class=\"Italic\">Cirkulærebemærkning til § 5, stk. 2 og 3:</span></p>\r\n      <p class=\"Paragraftekst\"><span class=\"Italic\">Tillæg og engangsvederlag efter stk. 2 og 3 ydes uafhængigt af lønintervallet.</span></p>\r\n      <p class=\"Paragraftekst\"><span class=\"Bold\">§ 6.</span> <span class=\"Bold\">Resultatløn</span></p>\r\n      <p class=\"Paragraftekst\">Der kan lokalt aftales supplerende resultatbaserede lønordninger i henhold til fællesoverenskomsternes og lønjusteringsaftalens bestemmelser.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 6:</span></p>\r\n      <p class=\"Paragraftekst\"><span class=\"Italic\">Der henvises til bemærkningerne om resultatløn i den relevante fællesoverenskomst samt i lønjusteringsaftalen.</span></p>\r\n      <p class=\"Paragraftekst\"><span class=\"Italic\">Resultatløn afholdes inden for lønsumsloftet* i institutioner omfattet af en driftsbevilling.</span> <span class=\"Italic\">Hvor resultatlønsordninger indgår som led i en effektivisering der resulterer i dokumenterede besparelser, kan udgiften afholdes uden for lønsumsloftet, hvis den samtidig ligger inden for den samlede driftsbevilling, og angives som sådan på tillægsbevillingsloven og i årsrapporten\".</span></p>\r\n      <p class=\"Paragraftekst\"><span class=\"Italic\">* For yderligere forklaring af lønsumsloftet henvises til bestemmelserne i Finansministeriets budgetvejledning 2006 (BV 2.6.5).</span></p>\r\n      <p class=\"Paragraftekst\"><span class=\"Bold\">§ 7.</span> <span class=\"Bold\">Overgang til det nye lønsystem</span></p>\r\n      <p class=\"Paragraftekst\">For allerede ansatte skal den samlede, faste løn ved overgangen til det nye lønsystem mindst svare til lønnen forud for overgangen.</p>\r\n      <p class=\"Stk\"><span class=\"Italic\">Stk. 2.</span> Hvis den samlede faste løn ved indplacering i lønintervallet, henholdsvis basislønnen, inkl. eventuelle nye tillæg, er lavere end den hidtidige samlede, faste løn, ydes et personligt tillæg til udligning af forskellen. Hidtidige midlertidige tillæg indgår ikke i den samlede faste løn, men opretholdes som midlertidige tillæg i den aftalte periode.</p>\r\n      <p class=\"Stk\">For ansatte, der er omfattet af et basislønsystem, ydes tillægget som et lokalt kvalifikationstillæg i henhold til § 4, stk. 5 eller eventuelt, hvis der lokalt er enighed herom, et lokalt funktionstillæg i henhold til § 4, stk. 4.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 7, stk. 2:</span></p>\r\n      <p class=\"Paragraftekst\"><span class=\"Italic\">I den hidtidige faste løn indgår skalalønnen samt eventuelle varige tillæg, som ikke videreføres i det nye lønsystem (ekskl. rådigheds- og merarbejdstillæg mv.), herunder tillæg ydet af lokallønspuljer.</span></p>\r\n      <p class=\"Paragraftekst\"><span class=\"Italic\">Der kan i den enkelte aftale indgå overgangsordninger om hidtidige arbejdsbestemte tillæg i forbindelse med bortfald af disse tillæg.</span> <span class=\"Italic\">Eksisterende tillæg, der som led i ophævelsen af aftalen om arbejdsbestemte tillæg er videreført som en del af ministeriernes lokallønsordninger, opretholdes som en del af det nye lønsystem, medmindre de opsiges, eller der lokalt indgås aftale om ændringer.</span></p>\r\n      <p class=\"Stk\"><span class=\"Italic\">Stk. 3.</span> I aftaler om nyt lønsystem med obligatorisk overgang for allerede ansatte gælder følgende:</p>\r\n      <p class=\"Stk\">Allerede ansatte, der ved overgangen til det nye lønsystem ikke oppebærer slutløn i det hidtidige lønforløb, sikres endvidere et tillæg/en tillægsforhøjelse svarende til værdien af førstkommende anciennitetsstigning med virkning fra det tidspunkt, da anciennitetsoprykningen ville være sket efter det hidtidige lønsystem. Tillægget/tillægsforhøjelsen ydes dog kun, i det omfang der ikke i forbindelse med overgangen til det nye lønsystem eller senere er aftalt en samlet løn, der er højere end hidtidig løn inkl. førstkommende anciennitetstrin.</p>\r\n      <p class=\"Stk\">For ansatte, der er omfattet af et basislønsystem, ydes tillægget som et lokalt kvalifikationstillæg i henhold til § 4, stk. 5 eller eventuelt, hvis der lokalt er enighed herom, et lokalt funktionstillæg i henhold til § 4, stk. 4.</p>\r\n      <p class=\"Stk\"><span class=\"Italic\">Stk. 4.</span> For ansatte, der ved overgangen til det nye lønsystem, er omfattet af et etableret forsøg med nye lønsystemer (jf. aftale om forsøg med nye lønsystemer), fastsættes overgangsreglerne i den enkelte aftale.</p>\r\n      <p class=\"Paragraftekst\"><span class=\"Bold\">§ 8.</span> <span class=\"Bold\">Regulering</span></p>\r\n      <p class=\"Paragraftekst\">Intervallønnen, henholdsvis basislønnen, funktionstillæg og eventuelle centralt aftalte kvalifikationstillæg reguleres med de generelle stigninger, der aftales centralt ved aftale- og overenskomstfornyelserne og/eller udmøntes via en generel reguleringsordning.</p>\r\n      <p class=\"Paragraftekst\"><span class=\"Italic\">Cirkulærebemærkning til § 8, stk. 1:</span></p>\r\n      <p class=\"Paragraftekst\"><span class=\"Italic\">Med intervalløn refereres der til såvel det centralt aftalte løninterval som den enkeltes aflønning inden for intervallet.</span></p>\r\n      <p class=\"Stk\"><span class=\"Italic\">Stk. 2.</span> Tilsvarende gælder for lokalt aftalte kvalifikationstillæg, medmindre andet aftales.</p>\r\n      <p class=\"Paragraftekst\"><span class=\"Bold\">§ 9.</span> <span class=\"Bold\">Pension – tjenestemænd m.fl.</span></p>\r\n      <p class=\"Paragraftekst\">Pensionsforhold for tjenestemandsgrupper og grupper af andre ansatte med ret til tjenestemandspension, der aflønnes på nye lønsystemer, er fastsat i aftale om pensionsforhold for tjenestemandsgrupper o.lign. i forbindelse med nye lønsystemer.</p>\r\n      <p class=\"Stk\"><span class=\"Italic\">Stk. 2.</span> Det kan lokalt aftales, at der indbetales pensionsbidrag af engangsvederlag og resultatløn, fastsat efter § 4, stk. 7, § 5, stk. 3, og § 6. Pensionsbidrag beregnes med den bidragssats, der i øvrigt er fastsat på det pågældende overenskomst-/aftaleområde.</p>\r\n      <p class=\"Paragraftekst\"><span class=\"Bold\">§ 10.</span> <span class=\"Bold\">Pension – overenskomstansatte m.fl.</span></p>\r\n      <p class=\"Paragraftekst\">For overenskomstansatte m.fl., der er omfattet af forsikringsmæssige pensionsordninger, indbetales der pensionsbidrag af den aftalte løn indenfor lønintervallet, henholdsvis basislønnen samt af varige og midlertidige tillæg, fastsat efter § 4, stk. 2-5 og § 5, stk. 2.</p>\r\n      <p class=\"Paragraftekst\">Herudover kan det lokalt aftales, at der indbetales pensionsbidrag af engangsvederlag og resultatløn, fastsat efter § 4, stk. 7, § 5, stk. 3 og § 6.</p>\r\n      <p class=\"Paragraftekst\">Finansministeriet og den forhandlingsberettigede (central)organisation kan dog i den enkelte aftale om nyt lønsystem aftale ikke-pensionsgivende tillæg efter § 4, stk. 2-3 og § 5, stk. 2.</p>\r\n      <p class=\"Stk\"><span class=\"Italic\">Stk. 2.</span> Indbetaling af pensionsbidrag efter stk. 1 sker efter de regler, der i øvrigt er fastsat i vedkommende fællesoverenskomst, organisationsaftale, overenskomst eller aftale.</p>\r\n      <p class=\"Paragraftekst\"><span class=\"Bold\">§ 11.</span> <span class=\"Bold\">Arbejdstidsbestemte tillæg mv.</span></p>\r\n      <p class=\"Paragraftekst\">Ud over den løn, der aftales som led i et nyt lønsystem, ydes der arbejdstidsbestemte tillæg mv. efter de hidtil gældende regler, medmindre andet aftales i den enkelte aftale mv. om nye lønsystemer.</p>\r\n      <p class=\"Paragraftekst\"><span class=\"Bold\">§ 12.</span> <span class=\"Bold\">Forhandlinger og indgåelse af aftaler mv.</span></p>\r\n      <p class=\"Paragraftekst\">Aftaler om nye lønsystemer forhandles og indgås mellem Finansministeriet og vedkommende (central)organisation. I organisationsaftalerne mv. kan indgå en tidsramme mv. for den lokale implementering.</p>\r\n      <p class=\"Stk\"><span class=\"Italic\">Stk. 2.</span> Lokale aftaler forhandles og indgås mellem de parter, der er bemyndiget hertil.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 12, stk. 2:</span></p>\r\n      <p class=\"Paragraftekst\"><span class=\"Italic\">Et væsentligt element i de nye og decentralt orienterede lønsystemer er, at den lokale lønfastsættelse integreres i den lokale personalepolitik.</span> <span class=\"Italic\">Det er derfor en forudsætning, at der er den fornødne aftalekompetence til stede på det lokale niveau.</span> <span class=\"Italic\">På denne baggrund delegerer aftalens parter kompetencen efter nedenstående retningslinjer:</span></p>\r\n      <p class=\"Paragraftekst\"><span class=\"Italic\">Finansministeriet bemyndiger de enkelte ministerier mv. til at føre forhandlinger om og indgå lokale aftaler.</span> <span class=\"Italic\">Finansministeriet forudsætter endvidere, at ministerierne mv. videredelegerer denne kompetence i videst muligt omfang med henblik på, at samtlige aftaler, der alene vedrører løndannelsen ved den pågældende institution mv., kan indgås af den lokale ledelse.</span></p>\r\n      <p class=\"Paragraftekst\"><span class=\"Italic\">Offentligt Ansattes Organisationer, Statstjenestemændenes Centralorganisation II, Lærernes Centralorganisation og Overenskomstansattes Centralorganisation bemyndiger organisationerne til at føre forhandlinger om og indgå lokale aftaler.</span> <span class=\"Italic\">Ovennævnte centralorganisationer forudsætter endvidere, at organisationerne videredelegerer denne kompetence i videst muligt omfang med henblik på, at samtlige aftaler, der alene vedrører løndannelsen ved den pågældende institution mv., kan indgås af den lokale tillidsrepræsentant.</span> <span class=\"Italic\">I de tilfælde, hvor der for en personalegruppe ikke er valgt en tillidsrepræsentant, indgås de lokale aftaler med vedkommende organisations lokale afdeling eller direkte med organisationen.</span> <span class=\"Italic\">Hvis der lokalt er tvivl om aftalerettens placering, anbefales det, at denne præciseres i et protokollat eller lignende.</span> <span class=\"Italic\">På tilsvarende måde forudsætter Akademikernes Centralorganisation, at organisationerne i videst muligt omfang delegerer kompetencen til det lokale niveau.</span></p>\r\n      <p class=\"Paragraftekst\"><span class=\"Italic\">Det er parternes overordnede hensigt, at forhandlingerne skal finde sted og aftalerne indgås på parallelle niveauer.</span> <span class=\"Italic\">Parterne er således enige om, at ved forhandlinger på den enkelte arbejdsplads bør aftaler indgås mellem den lokale ledelse og den stedlige tillidsrepræsentant.</span></p>\r\n      <p class=\"Paragraftekst\"><span class=\"Italic\">Den lokale ledelse og tillidsrepræsentanterne kan i forbindelse med de lokale forhandlinger lade sig bistå af repræsentanter fra ministeriet mv., henholdsvis (central)organisationen.</span></p>\r\n      <p class=\"Stk\"><span class=\"Italic\">Stk. 3.</span> Der kan indgås forhåndsaftaler/aftales retningslinjer, hvori kriterierne og formen for lønændringer er fastlagt. Løntillæggene udmøntes i overensstemmelse hermed, når en eller flere medarbejdere opfylder de aftalte kriterier.</p>\r\n      <p class=\"Stk\"><span class=\"Italic\">Stk. 4.</span> Forslag til lønændringer kan fremsættes af begge parter. Forhandlinger skal finde sted mindst én gang om året, hvis en af parterne begærer det. Løn­ændringer kan i øvrigt aftales løbende, hvis parterne er enige herom.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 12, stk. 4:</span></p>\r\n      <p class=\"Paragraftekst\"><span class=\"Italic\">For at sikre en god lokal proces er det væsentligt, at forslag om lønforbedringer samt eventuelle afvisninger af sådanne forslag begrundes konkret.</span></p>\r\n      <p class=\"Paragraftekst\"><span class=\"Italic\">Ligeledes er det et element i en god lokal proces, at de lokale parter er i besiddelse af relevant lønstatistisk materiale.</span> <span class=\"Italic\">Dette kan f.eks. være oplysning om lønniveau, lønudvikling samt om den lokale tillægsanvendelse/-fordeling, kombineret med oplysninger om køn og anciennitet.</span></p>\r\n      <p class=\"Paragraftekst\"><span class=\"Italic\">Endvidere bør lønstatistik, som en part ønsker at lade indgå i de lokale forhandlinger, udleveres i kopi til forhandlingsmodparten.</span></p>\r\n      <p class=\"Paragraftekst\"><span class=\"Italic\">Spørgsmålet om det lønstatistiske grundlag for de lokale forhandlinger kan evt. indgå som et element i lønpolitikken.</span></p>\r\n      <p class=\"Paragraftekst\"><span class=\"Bold\">§ 13.</span> <span class=\"Bold\">Uenighed</span></p>\r\n      <p class=\"Paragraftekst\">Kan der ved en lokal forhandling ikke opnås enighed, kan forhandlingerne, såfremt en af parterne begærer det, videreføres med deltagelse af repræsentanter fra vedkommende (central)organisation.</p>\r\n      <p class=\"Paragraftekst\">Forhandlingen afholdes inden for en frist af 1 måned efter modtagelsen af forhandlingsbegæringen, medmindre andet aftales.</p>\r\n      <p class=\"Stk\"><span class=\"Italic\">Stk. 2.</span> Opnås der ikke enighed ved denne forhandling, kan forhandlingerne, såfremt en af parterne begærer det, videreføres mellem organisationsaftalens/overenskomstens/aftalens parter. Forhandlingen afholdes inden for en frist af 1 måned efter modtagelsen af forhandlingsbegæringen, medmindre andet aftales.</p>\r\n      <p class=\"Stk\"><span class=\"Italic\">Stk. 3.</span> Hvis der ikke kan opnås enighed ved forhandling mellem parterne, kan sagen ikke videreføres.</p>\r\n      <p class=\"Stk\"><span class=\"Italic\">Stk. 4.</span> Brud på og fortolkning af lokale aftaler behandles efter de sædvanlige fagretlige regler.</p>\r\n      <p class=\"Paragraftekst\"><span class=\"Bold\">§ 14.</span> <span class=\"Bold\">Opsigelse af lokale aftaler</span></p>\r\n      <p class=\"Paragraftekst\">Lokale aftaler om funktionstillæg, kvalifikationstillæg og resultatløn kan opsiges i overensstemmelse med reglerne i den enkelte aftale, eller kan ændres ved enighed mellem aftalens parter.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 14:</span></p>\r\n      <p class=\"Paragraftekst\"><span class=\"Italic\">Ved opsigelse af aftale om </span><span class=\"BoldItalic\">kvalifikationstillæg</span><span class=\"Italic\"> bevarer den enkelte ansatte tillægget som en personlig ordning, medmindre andet aftales.</span></p>\r\n      <p class=\"Paragraftekst\"><span class=\"Italic\">Ved opsigelse af aftale om </span><span class=\"BoldItalic\">funktionstillæg</span><span class=\"Italic\"> gives der skriftlig meddelelse til den enkelte ansatte om aftalens opsigelse, og at tillægget bortfalder med et varsel svarende til den enkeltes individuelle opsigelsesvarsel, medmindre andet aftales.</span></p>\r\n      <p class=\"Paragraftekst\"><span class=\"Italic\">Funktionstillæg bortfalder i øvrigt, når funktionen ophører, og det af aftalen fremgår, at tillægget er knyttet til varetagelsen af den pågældende funktion.</span> <span class=\"Italic\">Hvis den funktion, som ligger til grund for tillægget, må anses for at være en afgørende del af selve stillingsindholdet, f.eks. hvor funktionstillægget kan sidestilles med udnævnelse i en ny stilling, kan funktionen og dermed funktionstillægget kun bringes til ophør efter de almindelige regler, der gælder for opsigelse af ansættelsesforholdet.</span></p>\r\n      <p class=\"Paragraftekst\"><span class=\"BoldItalic\">Midlertidige tillæg </span><span class=\"Italic\">bortfalder i overensstemmelse med de bestemmelser, der er fastsat om tidsbegrænsningen.</span></p>\r\n      <p class=\"Paragraftekst\"><span class=\"Bold\">§ 15.</span> <span class=\"Bold\">Øvrige bestemmelser</span></p>\r\n      <p class=\"Paragraftekst\">Ansatte, der aflønnes efter et nyt lønsystem, er ikke omfattet af lokal- og cheflønsordningen.</p>\r\n      <p class=\"Paragraftekst\"><span class=\"Italic\">Cirkulærebemærkning til § 15:</span></p>\r\n      <p class=\"Paragraftekst\"><span class=\"Italic\">Den lokale løndannelse i de nye lønsystemer er ikke underlagt lokalløns- og cheflønspulje­ordningen eller anden form for puljebegrænsning.</span> <span class=\"Italic\">Rammerne for den lokale økonomiske dispositionsfrihed er således alene fastlagt ved de bevillings- og budgetmæssige forhold, herunder en eventuel lønsumsbegrænsning.</span></p>\r\n      <p class=\"Paragraftekst\"><span class=\"Bold\">§ 16.</span> <span class=\"Bold\">Overgangsbestemmelser for eksisterende aftaler om nyt lønsystem</span></p>\r\n      <p class=\"Paragraftekst\">Indgåede aftaler om forsøg med nye lønsystemer og etablerede forsøg i tilknytning til disse løber videre, indtil der indgås aftale om permanent, nyt lønsystem, dog længst indtil 1. januar 2003, medmindre andet aftales mellem</p>\r\n      <p class=\"Paragraftekst\">Finansministeriet og den forhandlingsberettigede (central) organisation.</p>\r\n      <p class=\"Paragraftekst\"><span class=\"Italic\">Cirkulærebemærkning til § 16, stk. 1:</span></p>\r\n      <p class=\"Paragraftekst\"><span class=\"Italic\">Principper for overgang fra forsøgsordning til permanent nyt lønsystem aftales for det enkelte aftaleområde mellem Finansministeriet og den forhandlingsberettigede (central)organisation, idet det dog forudsættes, at der ikke sker lønnedgang i forbindelse med overgangen.</span></p>\r\n      <p class=\"Stk\"><span class=\"Italic\">Stk. 2.</span> Der optages forhandling mellem Finansministeriet og den forhandlingsberettigede (central)organisation om eventuel tilpasning af allerede indgåede aftaler om permanente nye lønsystemer, der er indgået før den 1. januar 2002.</p>\r\n      <p class=\"Paragraftekst\"><span class=\"Italic\">Cirkulærebemærkninger til § 16, stk. 2:</span></p>\r\n      <p class=\"Paragraftekst\"><span class=\"Italic\">Følgende bestemmelser i denne aftale overføres umiddelbart til allerede indgåede aftaler om permanente nye lønsystemer:</span></p>\r\n      <p class=\"Paragraftekst\"><span class=\"Italic\">§ 10 for så vidt angår pension af midlertidige tillæg, idet allerede aftalte tillæg dog ikke berøres af ændringen</span></p>\r\n      <p class=\"Paragraftekst\"><span class=\"Italic\">§ 14 om opsigelse af lokale aftaler.</span></p>\r\n      <p class=\"Paragraftekst\"><span class=\"Bold\">§ 17.</span> <span class=\"Bold\">Ikrafttræden og opsigelse</span></p>\r\n      <p class=\"Paragraftekst\">Denne aftale har virkning fra 1. april 2008, og kan af hver af parterne opsiges skriftligt med 3 måneders varsel til en 31. marts, dog tidligst til den 31. marts 2011.</p>\r\n      <p>\r\n        <div style=\"width:100%\">\r\n          <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 364 364;\" width=\"728\">\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">København, den 21. januar 2009</div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\"> </td>\r\n            </tr>\r\n            <tr>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">Offentligt Ansattes Organisationer</div>\r\n                <div class=\"TabelTekst\"><span class=\"Bold\">Flemming Vinther</span></div>\r\n                <div class=\"TabelTekst\">Statstjenestemændenes</div>\r\n                <div class=\"TabelTekst\">Centralorganisation II</div>\r\n                <div class=\"TabelTekst\"><span class=\"Bold\">Peter Ibsen</span></div>\r\n                <div class=\"TabelTekst\">Akademikernes Centralorganisation</div>\r\n                <div class=\"TabelTekst\"><span class=\"Bold\">Sine Sunesen</span></div>\r\n                <div class=\"TabelTekst\">Lærernes Centralorganisation</div>\r\n                <div class=\"TabelTekst\"><span class=\"Bold\">Anders B. Christensen</span></div>\r\n                <div class=\"TabelTekst\">Overenskomstansattes Centralorganisation</div>\r\n                <div class=\"TabelTekst\"><span class=\"Bold\">J. K. Hansen</span></div>\r\n              </td>\r\n              <td style=\"padding-left: 0.249cm; padding-right: 0.249cm; padding-top: 0cm; padding-bottom: 0cm\" width=\"364\">\r\n                <div class=\"TabelTekst\">Finansministeriet</div>\r\n                <div class=\"TabelTekst\">P.M.V.</div>\r\n                <div class=\"TabelTekst\">E.B.</div>\r\n                <div class=\"TabelTekst\"><span class=\"Bold\">Søren Rotvig Erichsen</span></div>\r\n              </td>\r\n            </tr>\r\n          </table>\r\n        </div>\r\n      </p><a id=\"B2\"><hr class=\"BilagStreg\"></a><p class=\"Bilag\"><span id=\"Bil2\">Bilag 1</span></p>\r\n      <p class=\"BilagTekst\">Fælles erklæring om nye lønsystemer 2008</p>\r\n      <p class=\"Paragraftekst\">Finansministeren og CFU’s forhandlingsudvalg har i forbindelse med overenskomstforhandlingerne drøftet funktionaliteten af de nye lønsystemer.</p>\r\n      <p class=\"Paragraftekst\">Det er afgørende vigtigt, at den lokale løndannelse fungerer i praksis, og der er derfor enighed om følgende:</p>\r\n      <p class=\"Paragraftekst\"><span class=\"Bold\">1.</span> Det er vigtigt, at den lokale løndannelse kommer til at virke alle steder.</p>\r\n      <p class=\"Paragraftekst\">Parterne har et fælles ansvar for, at de nye lønsystemer anvendes i overensstemmelse med de indgåede aftaler, og at intentionerne bag de nye lønsystemer efterleves i praksis. Den lokale løndannelse skal bidrage til at understøtte udvikling og kvalitet i opgaveløsningen og den ansattes engagement og kvalitet i arbejdslivet. Samtidig bør den lokale løndannelse medvirke til at understøtte den enkelte medarbejders kompetenceudvikling, rekruttering og fastholdelse samt at løse de ubalancer, der kan opstå mellem personalegrupper i en offentlig sektor, der skal tilpasse sig en dynamisk samfundsudvikling.</p>\r\n      <p class=\"Paragraftekst\"><span class=\"Bold\">2.</span> Udgangspunktet for de nye lønsystemer er, at den lokale løndannelse fastlægges lokalt på den enkelte institution. En forudsætning for dette er, at den fornødne forhandlings- og aftaleret er til stede på det lokale niveau. På denne baggrund er parterne enige om, at forhandlings- og aftaleretten i videst muligt omfang skal delegeres til det lokale niveau.</p>\r\n      <p class=\"Paragraftekst\"><span class=\"Bold\">3.</span> Den lokale løndannelse sker inden for rammerne af institutionernes økonomi. Det er ledelsens ansvar gennem prioritering at sikre, at der er midler til rådighed til lokal løndannelse.</p>\r\n      <p class=\"Paragraftekst\">Den lokale løndannelse normeres således ikke af en af parterne centralt aftalt minimum- eller maksimumpulje. Den lokale løndannelse normeres heller ikke gennem centrale direktiver fra én af parterne om kun at udmønte tillæg som engangsvederlag, varige tillæg eller lignende.</p>\r\n      <p class=\"Paragraftekst\">Engangsvederlag indgår som en del af de nye lønsystemer. Der kan lokalt aftales supplerende resultatbaserede lønordninger.</p>\r\n      <p class=\"Paragraftekst\">Åremålstillæg og ulempegodtgørelser ydes som honorering for midlertidighed i ansættelsen, henholdsvis konkrete ulemper, der er knyttet til opgavevaretagelsen. Der kan herudover forhandles lokal løndannelse.</p>\r\n      <p class=\"Paragraftekst\">Departementerne og andre overordnede myndigheder kan komme med vejledende udmeldinger til institutionerne om deres anvendelse af nye lønsystemer. De enkelte organisationer kan tilsvarende komme med vejledende udmeldinger til tillidsrepræsentanterne.</p>\r\n      <p class=\"TekstoverskriftVenstreN\">Erklæring fra Finansministeriet</p>\r\n      <p class=\"Paragraftekst\">I tilknytning til fælleserklæringen erklærer Finansministeriet vedr. pkt. 3., at en overordnet myndighed efter almindelige regler om forholdet mellem myndigheder om nødvendigt kan komme med bindende udmeldinger til institutionerne.</p>\r\n      <p class=\"Paragraftekst\">Finansministeriet forventer, at der kun i særlige tilfælde vil være behov herfor.</p>",
    "isHistorical": true,
    "editorialNotes": [
        "Udsendt som Perst.nr. 001-09"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/01/2009"
        },
        {
            "displayName": "Accession",
            "displayValue": "C20090901109"
        },
        {
            "displayName": "Entydig dokumentidentifikation",
            "displayValue": "AE001435"
        },
        {
            "displayName": "Dato for førstegangsindlæggelse",
            "displayValue": "22/01/2009"
        },
        {
            "displayName": "Dato for indlæggelse",
            "displayValue": "22/01/2009"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9011"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "21/01/2009"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Personalestyrelsen, j.nr. 08-400-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}