{
    "id": 122219,
    "title": "Medlemmet, der modtog efterløn efter den gamle efterlønsordning, ønskede at få sin efterløn udbetalt uden fradrag for feriepenge. Hun blev stillet, som om hun ved overgangen til efterløn havde været korrekt vejledt også om sin mulighed for at overgå til fleksibel efterløn og dermed denne ordnings regler for feriepenge",
    "documentTypeId": "240",
    "isSagsforlobPeriodValid": true,
    "shortName": "KEN nr 9792 af 17/04/2008",
    "documentHtml": "<div class=\"bjelke\">Den fulde tekst</div><p class=\"Titel2\">Medlemmet, der modtog efterløn efter den gamle efterlønsordning, ønskede at få sin efterløn udbetalt uden fradrag for feriepenge. Hun blev stillet, som om hun ved overgangen til efterløn havde været korrekt vejledt også om sin mulighed for at overgå til fleksibel efterløn og dermed denne ordnings regler for feriepenge</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Sagen drejede sig om et medlem, der var omfattet af den gamle efterlønsordning for medlemmer af en a-kasse, som er født før 1. juli 1999.</div>\r\n        </p>\r\n        <p class=\"Tekst2\">\r\n          <div>Hun overgik til efterløn den 1. januar 2005.</div>\r\n        </p>\r\n        <p class=\"Tekst2\">\r\n          <div>A-kassen havde, i forbindelse med at hun overgik til efterløn, vejledt hende om reglerne for arbejde samtidig med efterlønnen. Medlemmet havde valgt at arbejde efter 200 timers ordningen.</div>\r\n        </p>\r\n        <p class=\"Tekst2\">\r\n          <div>For så vidt angik feriepenge havde a-kassen vejledt hende om, at feriegodtgørelse ville medføre fradrag i efterlønnen.</div>\r\n        </p>\r\n        <p class=\"Tekst2\">\r\n          <div>Nævnet henviste til, at et medlem, der vælger 200 timers ordningen vil blive anset for at være ophørt på arbejdsmarkedet og dermed være berettiget til udbetaling af sine feriepenge ved overgangen til efterlønnen.</div>\r\n        </p>\r\n        <p class=\"Tekst2\">\r\n          <div>Nævnet henviste videre til, at et medlem, der vælger at arbejde efter den fleksible efterlønsordning, derimod ikke anses for at have forladt arbejdsmarkedet. Medlemmet er dermed ikke berettiget til at få sine feriepenge udbetalt ved overgang til efterløn. Feriepengene bliver udbetalt i forbindelse med afholdelse af ferie, men medlemmet har mulighed for at undlade at afholde ferie og få feriepengene udbetalt ved ferieårets slutning.</div>\r\n        </p>\r\n        <p class=\"Tekst2\">\r\n          <div>Da a-kassen i forbindelse med medlemmets overgang til efterløn kun havde vejledt om reglerne for feriepenge i forbindelse med 200 timers ordningen, fandt nævnet, at medlemmet skulle stilles, som om hun havde været vejledt også om reglerne for feriepenge efter den fleksible efterlønsordning.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 17. april 2008.</p>\r\n      <p class=\"Tekst\">Nævnet traf denne</p>\r\n      <p class=\"Tekstoverskrift\"><span class=\"Bold\">A F G Ø R E L S E</span></p>\r\n      <p class=\"Tekst\">De har ikke modtaget tilstrækkelig vejledning i forbindelse med overgang til efterløn.</p>\r\n      <p class=\"Tekst\">De skal stilles, som om De havde været vejledt fuldt ud i forbindelse med Deres overgang til efterløn.</p>\r\n      <p class=\"Tekst\">Ankenævnet ændrer således Arbejdsdirektoratets afgørelse af 13. juni 2007.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De er født den xxx og omfattet af den gamle efterlønsordning,</p>\r\n        <p class=\"Liste1\"><span class=\"Liste1Nr\">–</span> De overgik til efterløn den 1. januar 2005,</p>\r\n        <p class=\"Liste1\"><span class=\"Liste1Nr\">–</span> a-kassen i forbindelse med Deres overgang til efterløn vejledte Dem om, at De havde mulighed for at arbejde i efterlønsperioden,</p>\r\n        <p class=\"Liste1\"><span class=\"Liste1Nr\">–</span> De valgte arbejde efter 200 timers ordningen, og</p>\r\n        <p class=\"Liste1\"><span class=\"Liste1Nr\">–</span> a-kassen for så vidt angik feriepenge vejledte Dem om, at udbetalt feriegodtgørelse ville medføre fradrag i efterlønnen.</p>\r\n      </p>\r\n      <p class=\"Tekst\">Ifølge ferieloven udbetales feriegodtgørelse for tidligere og løbende optjeningsår til lønmodtageren, hvis lønmodtageren forlader arbejdsmarkedet af alders- eller helbredsmæssige årsager for eksempel ved at overgå til efterløn.</p>\r\n      <p class=\"Tekst\">Ifølge ferieloven udbetales feriegodtgørelse, der ikke er hævet af lønmodtageren inden udløbet af ferieåret, og som er optjent i et ansættelsesforhold, der er ophørt senest ved udløbet af ferieåret, under visse betingelser til lønmodtageren.</p>\r\n      <p class=\"Tekst\">Feriepengene kan kun udbetales efter godkendelse af direktøren for Arbejdsdirektoratet, hvis modtageren har fået arbejdsløshedsdagpenge, ydelser efter lov om børnepasningsorlov eller kontanthjælp i ferieåret. Antallet af dage med de nævnte ydelser skal trækkes fra det antal dage, de uhævede feriepenge svarer til.</p>\r\n      <p class=\"Tekst\">Medlemmer, der er fyldt 60 år før den 1. juli 1999, kan vælge at arbejde i sammenlagt 200 timer i kalenderåret uden fradrag i efterlønnen, den gamle efterlønsordning, eller at arbejde efter reglerne for fleksibel efterløn, hvorefter en efterlønsmodtager mod fradrag i efterlønnen kan have lønarbejde uden begrænsning.</p>\r\n      <p class=\"Tekst\">Medlemmer, der vælger efterløn med mulighed for at arbejde efter reglen om 200 timer pr. kalenderår uden fradrag, anses for at have forladt arbejdsmarkedet og har derfor mulighed for at få udbetalt sine feriepenge ved overgangen til efterløn. Det fremgår af Arbejdsdirektoratets bekendtgørelse nr. 108 af 19. februar 2004 om arbejde og indtægt mv. i efterlønsperioden (for medlemmer som er fyldt 60 år før 1. juli 1999- dvs. overgår til den gamle efterlønsordning), at feriegodtgørelse, der kan udbetales i forbindelse med overgang til efterløn, skal fradrages i efterlønnen. Fradraget foretages ved overgangen til efterløn.</p>\r\n      <p class=\"Tekst\">Medlemmer, der vælger at arbejde efter den fleksible efterlønsordning, anses derimod ikke for at have forladt arbejdsmarkedet og har dermed ikke mulighed for at få udbetalt feriepenge i forbindelse med overgangen til efterløn. Som følge heraf medfører ferie med feriegodtgørelse fradrag på ferietidspunktet i forhold til det antal feriedage, der holdes, men medlemmet kan også undlade at holde ferie og få feriepengene udbetalt efter ferieårets udløb uden fradrag, idet efterløn ikke specifikt er nævnt i ferielovens bestemmelse vedrørende fradrag i overførselsindkomster.</p>\r\n      <p class=\"Tekst\">Efter lov om arbejdsløshedsforsikring m.v. skal a-kassen vejlede medlemmet om de rettigheder og pligter, der følger af loven, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">Af bekendtgørelse om en a-kasses pligt til at vejlede fremgår, at en a-kasse altid skal give det enkelte medlem individuel og personlig behandling, hvis medlemmet har særlig behov herfor. Dette indebærer, at der skal vejledes, når et medlem for eksempel står over for at miste en ret, eller at medlemmet har misforstået noget omkring sine rettigheder og pligter.</p>\r\n      <p class=\"Tekst\">På denne baggrund finder nævnet, at a-kassen i forbindelse med Deres overgang til efterløn udover at have vejledt Dem om Deres muligheder for arbejde også burde have vejledt Dem om feriereglerne og ikke kun om de regler, der ville finde anvendelse ved overgang til efterløn efter gammel ordning, men også om de regler, der ville være gældende, såfremt De valgte at arbejde efter den fleksible efterlønsordning.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 65, stk. 1 og 5, § 74 e, stk. 1, § 74 h, stk. 1, § 75 a, stk. 1, § 75 c, stk. 1 og § 75 g, stk. 1 i lov om arbejdsløshedsforsikring mv., jf. lovbekendtgørelse nr. 708 af 13. august 2003,</p>\r\n        <p class=\"Liste1\"><span class=\"Liste1Nr\">–</span> § 1 og § 5 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede,</p>\r\n        <p class=\"Liste1\"><span class=\"Liste1Nr\">–</span> § 18, stk. 1 i Arbejdsdirektoratets bekendtgørelse nr. 108 af 19. februar 2004 om arbejde og indtægter m.v. i efterlønsperioden ( for medlemmer, som er fyldt 60 år før 1. juli 1999),</p>\r\n        <p class=\"Liste1\"><span class=\"Liste1Nr\">–</span> § 34, stk. 2 i Arbejdsdirektoratets bekendtgørelse nr. 872 af 20. august 2004 om fleksibel efterløn og</p>\r\n        <p class=\"Liste1\"><span class=\"Liste1Nr\">–</span> § 30, stk. 1 og § 34 b, stk. 2, 3 og 4 i ferieloven, jf. lovbekendtgørelse nr. 407 af 28. maj 2004.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"Tekstoverskrift\">På ankenævnets vegne</p>\r\n      <p class=\"Tekstoverskrift\">xxx</p>\r\n      <p class=\"Tekstoverskrift\">fuldmægtig</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">xxx</p>\r\n      <p class=\"Tekst\">Arbejdsdirektoratet, Stormgade 10, Postboks 1103, 1009 København K. J.nr. xxx</p>\r\n      <p class=\"Tekstoverskrift\"><span class=\"BoldUnderline\">Regler</span></p>\r\n      <p class=\"Tekstoverskrift\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 708 af 13. august 2003</span></p>\r\n      <p class=\"Tekst\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"Tekst\">…</p>\r\n      <p class=\"Tekstoverskrift\">Efterløn</p>\r\n      <p class=\"Tekstoverskrift\">Efterløn til medlemmer, der fylder 60 år den 1. juli 1999 eller senere</p>\r\n      <p class=\"Tekstoverskrift\">Betingelser for ret til efterløn</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 74 e</span>. En efterlønsmodtager kan mod fradrag i efterlønnen have lønarbejde uden begrænsning. Arbejdet må dog ikke udføres i en selvstændig virksomhed, der ejes eller drives af medlemmets ægtefælle, eller i en virksomhed, som er bortforpagtet af medlemmet eller af medlemmets ægtefælle.</p>\r\n      <p class=\"Tekst\"><span class=\"Bold\">§ 74 h.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler om, hvilken betydning arbejde og indtægter i efterlønsperioden skal have for efterlønnens størrelse.</p>\r\n      <p class=\"Tekstoverskrift\">Efterløn til medlemmer, der er fyldt 60 år før den 1. juli 1999</p>\r\n      <p class=\"Tekst\"><span class=\"Bold\">§ 75 a.</span> Efterløn ydes efter ansøgning til ældre medlemmer, der helt eller delvist forlader arbejdslivet før det fyldte 67. år. Overgang til efterløn kan ske fra beskæftigelse, delpension eller ledighed.</p>\r\n      <p class=\"Tekst\"><span class=\"Bold\">…</span></p>\r\n      <p class=\"Tekst\"><span class=\"Bold\">§ 75 c. </span>Et medlem kan i efterlønsperioden vælge at</p>\r\n      <p>\r\n        <p class=\"Liste1\"><span class=\"Liste1Nr\">1)</span> arbejde i sammenlagt højst 200 timer inden for et kalenderår uden fradrag i efterlønnen eller</p>\r\n        <p class=\"Liste1\"><span class=\"Liste1Nr\">2)</span> arbejde mod fradrag i efterlønnen efter de regler, der er fastsat i §§ 74 e, 74 f og 74 h.</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 75 g.</span> Beskæftigelsesministeren fastsætter efter indstilling fra direktøren for Arbejdsdirektoratet, der har forhandlet med Beskæftigelsesrådet, regler om, hvilken betydning arbejde og indtægt i efterlønsperioden skal have for størrelsen af efterlønnen.</p>\r\n      <p class=\"Tekst\">…</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.</span></p>\r\n      <p class=\"Tekst\"><span class=\"Bold\">§ 1.</span> En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.</p>\r\n      <p class=\"Tekst\"><span class=\"Bold\">§ 5.</span> En a-kasse skal altid give det enkelte medlem individuel og personlig vejledning, hvis medlemmet har særligt behov herfor.</p>\r\n      <p class=\"Tekst\"><span class=\"Italic\">Stk. 2.</span> Vejledningen kan under hensyntagen til et medlems behov gives skriftligt eller ved en personlig samtale.</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 108 af 19. februar 2004 om arbejde og indtægter mv. i efterlønsperioden (for medlemmer, som er fyldt 60 år før 1. juli 1999)</span></p>\r\n      <p class=\"Tekst\"><span class=\"Bold\">§ 18.</span> Feriegodtgørelse, der kan udbetales i forbindelse med overgang til efterløn i henhold til § 30, stk. 1, i ferieloven, medfører fradrag i efterlønnen. Fradraget sker fra tidspunktet for overgang til efterløn. Det gælder, uanset om en udbetaling sker i perioden med efterløn eller før overgang til efterløn.</p>\r\n      <p class=\"Tekst\">…</p>\r\n      <p class=\"Tekstoverskrift\"><span class=\"Bold\">Arbejdsdirektoratets bekendtgørelse nr. 872 af 20. august 2004 om fleksibel efterløn.</span></p>\r\n      <p class=\"Tekst\"><span class=\"Bold\">§ 34.</span> Ferie med løn medfører fradrag i efterlønnen. Fradraget sker på det tidspunkt, hvor ferien holdes og med antallet af løntimer i ferieperioden.</p>\r\n      <p class=\"Tekst\"><span class=\"Italic\">Stk. 2.</span> Ferie med feriegodtgørelse medfører fradrag på ferietidspunktet i forhold til det antal feriedage, der holdes. For hver feriedag, et medlem holder, fratrækkes 1/5 af efterlønnen for en uge. Der afrundes til hele eller halve feriedage. Feriedage, der er optjent i en 6 dages uge, skal ganges med 5/6.</p>\r\n      <p class=\"Tekst\"><span class=\"Italic\">Stk. 3.</span> Udgør feriegodtgørelsen i ferieperioden et mindre beløb end fradraget i efterlønnen, kan medlemmet få udbetalt differencen som efterløn.</p>\r\n      <p class=\"Tekst\">…</p>\r\n      <p class=\"Tekstoverskrift\"><span class=\"Bold\">Ferieloven, jf. lovbekendtgørelse nr. 407 af 28. maj 2004</span></p>\r\n      <p class=\"Tekst\"><span class=\"Bold\">§ 30.</span> Feriegodtgørelse for tidligere og løbende optjeningsår udbetales til lønmodtageren af arbejdsgiveren, FerieKonto eller den, der i medfør af § 31 administrerer feriegodtgørelsen,</p>\r\n      <p>\r\n        <p class=\"Liste1\"><span class=\"Liste1Nr\">1)</span> hvis lønmodtageren forlader arbejdsmarkedet af alders- eller helbredsmæssige årsager, eller</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 34 b.</span></p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 2.</span> Feriegodtgørelse, der ikke er hævet af lønmodtageren inden udløbet af ferieåret, og som er optjent i et ansættelsesforhold, der er ophørt senest ved udløbet af ferieåret, udbetales efter anmodning til lønmodtageren af FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at ansættelsesforholdet er ophørt.</p>\r\n      <p class=\"Tekst\"><span class=\"Italic\">Stk. 3.</span> Feriegodtgørelse, der ikke er hævet af lønmodtageren inden udløbet af ferieåret, eller løn under ferie eller ferietillæg, der ikke er udbetalt til lønmodtageren inden udløbet af ferieåret, og som vedrører optjent ferie for beskæftigelse ud over 9½ måneds samlet varighed i et optjeningsår, og som ikke er aftalt overført efter §§ 19 eller 40, udbetales efter anmodning til lønmodtageren af arbejdsgiveren, FerieKonto eller den, der i medfør af § 31 administrerer feriegodtgørelsen, jf. dog stk. 4. Det er en betingelse, at lønmodtageren skriftligt erklærer, at beløbet vedrører optjent ferie for beskæftigelse ud over 9½ måneds samlet varighed i et optjeningsår, som ikke er aftalt overført efter §§ 19 eller 40.</p>\r\n      <p class=\"Tekst\"><span class=\"Italic\">Stk. 4.</span> Har lønmodtageren fået arbejdsløshedsdagpenge, ydelse efter lov om børnepasningsorlov eller kontanthjælp i ferieåret, kan udbetaling efter stk. 2 og 3 kun ske efter direktøren for Arbejdsdirektoratets forudgående godkendelse. Antallet af dage med de nævnte ydelser skal trækkes fra det antal dage, de uhævede feriepenge svarer til. Hvis der herefter resterer et antal feriedage, meddeler direktøren for Arbejdsdirektoratet arbejdsgiveren, FerieKonto eller den, der i medfør af § 31 administrerer feriegodtgørelsen, for hvor mange dage der kan udbetales til lønmodtageren.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/11/2008"
        },
        {
            "displayName": "Accession",
            "displayValue": "W20080979225"
        },
        {
            "displayName": "Entydig dokumentidentifikation",
            "displayValue": "BE003116"
        },
        {
            "displayName": "Dato for indlæggelse",
            "displayValue": "21/11/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9792"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "17/04/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j. nr. 5100361-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}