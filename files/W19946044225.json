{
    "id": 40077,
    "title": "Socialt bedrageri, undersøgelse, kontrol, social bistand, skatteforvaltningen, udveksling (*1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60442 af 22/12/1994",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en undersøgelse, der havde til formål at kontrollere, i  \r\n\r\n hvilket omfang modtagere af bistandsydelser samtidig har indkomst, ikke kunne  \r\n\r\n finde sted, da de personer, der ville blive berørt af undersøgelsen, ikke  \r\n\r\n havde fået meddelelse om kontrolordningen, inden de i sin tid afgav  \r\n\r\n oplysninger til kommunen i forbindelse med ansøgningen om bistandshjælp. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Socialt bedrageri, undersøgelse, kontrol, social  \r\n\r\n bistand, skatteforvaltningen, udveksling (*1) </H1>  \r\n\r\n<P></P>  \r\n\r\n<BR>  \r\n\r\n<P>*Kommunernes *Landsforening anmodede Registertilsynet om en udtalelse  \r\n\r\n vedrørende en påtænkt undersøgelse, skulle have til formål at klarlægge, i  \r\n\r\n hvilket omfang modtagere af bistandsydelser samtidig har indkomst. </P>  \r\n\r\n<P>Undersøgelsen skulle gennemføres ved, at en kommune i *Told- og  \r\n\r\n *Skattestyrelsens Slutligningsregister udsøgte undersøgelsens personkreds  \r\n\r\n efter nærmere angivne kriterier. </P>  \r\n\r\n<P>Det var oplyst, at i alt 200-300 personer forventedes at blive udsøgt til  \r\n\r\n kontrol. For denne personkreds ville man, ved at slå hver enkelt af de  \r\n\r\n udsøgte personer op i gennemstillingsløsning 3 II (der er en samkøring med  \r\n\r\n henblik på udskrivning af en række faste skærmbilleder med oplysninger fra de  \r\n\r\n statslige skatte- og indtægtsregistre og fra fælleskommunale registre)  \r\n\r\n foretage en sammenligning mellem indkomstoplysninger og oplysninger om  \r\n\r\n periode, udbetalt beløb og sagstype i Det fælleskommunale Bistandssystem.  \r\n\r\n Hvis der ikke blev konstateret sammenfald mellem indkomst- og  \r\n\r\n kontanthjælpsoplysningerne, ville kontrollen blive afsluttet. Hvis der blev  \r\n\r\n konstateret overlapning af perioder for indtægt og kontanthjælp, ville man  \r\n\r\n foretage yderligere undersøgelser af sagen ved henvendelse enten til  \r\n\r\n arbejdsgiveren eller til kontanthjælpsmodtageren. Ved begrundet mistanke om  \r\n\r\n bedrageri ville kommunen foretage politianmeldelse. </P>  \r\n\r\n<P>Undersøgelsen ønskedes gennemført af personale, der til daglig gjorde  \r\n\r\n tjeneste i kommunens skatteforvaltning, således at skatteforvaltningens  \r\n\r\n personale i fornødent omfang skulle autoriseres til Bistandssystemets  \r\n\r\n oplysninger om udbetalt kontanthjælp i undersøgelsesperioden.  \r\n\r\n Socialforvaltningens personale ville bistå med faglig ekspertise og relevante  \r\n\r\n oplysninger. </P>  \r\n\r\n<P>Sagen blev behandlet på et møde i Registerrådet. </P>  \r\n\r\n<P>Registertilsynet bemærkede indledningsvis, at ud fra de foreliggende  \r\n\r\n oplysninger ville den påtænkte kontrolundersøgelse ikke indebære en samkøring  \r\n\r\n i registerlovens forstand. </P>  \r\n\r\n<P>Med hensyn til udveksling af oplysninger mellem kommunale forvaltninger,  \r\n\r\n her skatteforvaltningen og socialforvaltningen, bemærkede Registertilsynet,  \r\n\r\n at der ikke findes generelle bestemmelser herom i lov om offentlige  \r\n\r\n myndigheders registre. </P>  \r\n\r\n<P>I lovens § 12, stk. 1, er det imidlertid foreskrevet, at der skal træffes  \r\n\r\n de fornødne sikkerhedsforanstaltninger mod, at registrerede oplysninger  \r\n\r\n misbruges eller kommer til uvedkommendes kendskab. Det kan ifølge  \r\n\r\n bemærkningerne til loven bl.a. ske gennem en organisatorisk - personalemæssig  \r\n\r\n opdeling, således at de forskellige arbejdsgrupper kun får adgang og kendskab  \r\n\r\n til en del af registeroplysningerne, f.eks. således at kun de sagsbehandlere,  \r\n\r\n der varetager den opgave, oplysningerne forudsættes anvendt i forbindelse  \r\n\r\n med, får adgang til dem. </P>  \r\n\r\n<P>Men hensyn til spørgsmålet om terminaladgang fremgår det af forskriften  \r\n\r\n for Det Fælleskommunale Bistandssystem § 20, at kun de af kommunens  \r\n\r\n medarbejdere, der er beskæftiget med administration af bistandsydelser og  \r\n\r\n andre former for sociale ydelser, og som borgmesteren autoriserer til det  \r\n\r\n (brugerne), må have terminaladgang til registeret. </P>  \r\n\r\n<P>Registertilsynet fandt, at skatteforvaltningen ikke kunne siges at være  \r\n\r\n beskæftiget med administration af bistandsydelser og andre former for sociale  \r\n\r\n ydelser. Skatteforvaltningen kunne derfor ikke opnå terminaladgang til Det  \r\n\r\n Fælleskommunale Bistandssystem, jf. forskriftens § 20, ligesom oplysninger  \r\n\r\n fra registeret heller ikke på anden måde måtte overgives til  \r\n\r\n skatteforvaltningen med henblik på gennemførelse af den påtænkte  \r\n\r\n kontrolundersøgelse. </P>  \r\n\r\n<P>Registertilsynet udtalte, at undersøgelsen derfor i givet fald måtte  \r\n\r\n gennemføres i socialforvaltningen. </P>  \r\n\r\n<P>For så vidt angik en eventuel gennemførelse af undersøgelsen i  \r\n\r\n socialforvaltningen anså Registertilsynet det for tvivlsomt, om  \r\n\r\n socialforvaltningen med hjemmel i bistandslovens § 17 uden videre og direkte  \r\n\r\n på grundlag af de foreslåede udsøgningskriterier kunne udsøge de personer,  \r\n\r\n der ønskedes kontrolleret, i *Told- og *Skattestyrelsens  \r\n\r\n Slutligningsregister. Registertilsynet pegede herved på, at det synes at  \r\n\r\n fremgå forudsætningsvis af bistandslovens § 17, at socialforvaltningen  \r\n\r\n (først), når forvaltningen har en (konkret) sag, der ønskes kontrolleret, kan  \r\n\r\n indhente oplysninger fra andre registre. </P>  \r\n\r\n<P>Registertilsynet var dog af den opfattelse, at undersøgelsen ville kunne  \r\n\r\n gennemføres i socialforvaltningen på en sådan måde, at man i  \r\n\r\n socialforvaltningen udsøger en gruppe personer i Det Fælleskommunale  \r\n\r\n Bistandssystem med henblik på kontrol efter nærmere angivne kriterier, f.eks.  \r\n\r\n samlede udbetalte ydelser over et vist beløb. </P>  \r\n\r\n<P>Socialforvaltningen kan herefter med hjemmel i bistandslovens § 17 modtage  \r\n\r\n indkomstoplysninger om de udsøgte personer fra Gennemstillingsløsning 3 II  \r\n\r\n fra skatteforvaltningen, hvorefter socialforvaltningen ved at gennemgå disse  \r\n\r\n sager kan kontrollere, om nogen uberettiget har modtaget bistandshjælp. </P>  \r\n\r\n<P>Registertilsynet pegede imidlertid på, at det under Folketingets  \r\n\r\n behandling af lov nr. 387 af 13. juni 1990 om kontrol med udbetaling af  \r\n\r\n offentlige ydelser blev understreget, at det er en naturlig forudsætning, at  \r\n\r\n de, der skal kontrolleres, på forhånd ved, at der foreligger en  \r\n\r\n kontrolsituation. </P>  \r\n\r\n<P>Hertil kommer, at *Socialministeriet ved bekendtgørelse nr. 927 af 2.  \r\n\r\n december 1993 om kommunernes regnskabsaflæggelse og statsrefusion m.v. på  \r\n\r\n visse dele af det sociale område i § 2, stk. 2, har fastsat, at  \r\n\r\n ydelsesansøgerne allerede ved første henvendelse skal have klar besked om, at  \r\n\r\n de kan blive kontrolleret ved, at der kan indhentes oplysninger, herunder i  \r\n\r\n elektronisk form, fra skattemyndighederne og andre offentlige myndigheder  \r\n\r\n samt arbejdsløshedskasser. </P>  \r\n\r\n<P>Uanset at der ikke er tale om en egentlig samkøring, fandt  \r\n\r\n Registertilsynet endvidere anledning til at pege på, at Retsudvalget i  \r\n\r\n betænkning afgivet den 16. maj 1991 over forslag til lov om ændring af lov om  \r\n\r\n offentlige myndigheders registre bl.a. udtalte følgende: </P>  \r\n\r\n<P>&#187;Flertallet lægger vægt på, at de borgere, som berøres af en  \r\n\r\n kontrolordning, i almindelighed gøres opmærksom på myndighedernes adgang til  \r\n\r\n at foretage samkøring i kontroløjemed, inden kontrollen <BR>  \r\n\r\n iværksættes, og at samkøringen så vidt muligt kun finder sted, hvis de  \r\n\r\n personer, der omfattes af kontrollen, har fået meddelelse om  \r\n\r\n kontrolordningen, inden de afgiver oplysninger til myndigheden. <BR>  \r\n\r\n</P>  \r\n\r\n<P>Registertilsynet fandt på denne baggrund, at det er en forudsætning for,  \r\n\r\n at undersøgelsen ville kunne gennemføres i socialforvaltningen, at de  \r\n\r\n personer, som udsøges, på forhånd, dvs. senest samtidig med ansøgningen, er  \r\n\r\n gjort bekendt med, at kontrol kan finde sted, herunder at der kan indhentes  \r\n\r\n oplysninger hos skattemyndighederne. Tilsynet henviste i den forbindelse til  \r\n\r\n de blanketter, som er udarbejdet i forbindelse med sagen vedrørende Det  \r\n\r\n Fælleskommunale Kontrol- og Opfølgningsgrundlag, og som er til brug ved  \r\n\r\n ansøgninger om sociale ydelser på det kommunale område. I denne blanket gøres  \r\n\r\n der opmærksom på, at der kan videregives oplysninger fra andre myndigheder,  \r\n\r\n herunder også fra skattemyndighederne. </P>  \r\n\r\n<P>Da de personer, som i givet fald ville blive berørt af den påtænkte  \r\n\r\n undersøgelse i kommunen, ikke havde fået meddelelse om kontrolordningen,  \r\n\r\n inden de i sin tid afgav oplysninger til kommunen i forbindelse med  \r\n\r\n ansøgningen om bistandshjælp, fandt Registertilsynet, at undersøgelsen heller  \r\n\r\n ikke kunne gennemføres i socialforvaltningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(*1) Registertilsynets Årsberetning 1994 side 65. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19946044225"
        },
        {
            "displayName": "Entydig dokumentidentifikation",
            "displayValue": "CA008012"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60442"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "22/12/1994"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1994-215-019"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}