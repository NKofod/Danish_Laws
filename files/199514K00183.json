{
    "id": 108741,
    "title": "1995 BTL 183   BETÆNKNING OVER FORSLAG TIL LOV OM JERNBANESIKKERHED M.V.    NR L 183 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 183",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 183 </P>  \r\n\r\n<P></P>  \r\n\r\n<P>Betænkning over Forslag til lov om jernbanesikkerhed m.v. <BR>  \r\n\r\n Nr L 183 1995-96, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19960411 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til trafikministeren, som denne har besvaret skriftligt. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Trafikministeren har over for udvalget tilkendegivet, at der ved  \r\n\r\n fastsættelsen af regler om sikkerhed på jernbaneområdet, jf. lovforslagets §  \r\n\r\n 1, vil blive taget hensyn til opnåelsen af et højt sikkerhedsniveau på  \r\n\r\n jernbaneområdet. Endvidere vil der blive taget hensyn til den tekniske  \r\n\r\n harmonisering af jernbanerne i EU med det formål at opnå teknisk bedre  \r\n\r\n muligheder for jernbanetransport mellem medlemsstaterne (interoperabilitet).  \r\n\r\n Trafikministeren vil inden udstedelsen af regler om jernbanesikkerhed efter §  \r\n\r\n 1 gennemføre høring hos berørte parter, herunder  \r\n\r\n jernbaneinfrastrukturforvaltere og jernbanevirksomheder, om de påtænkte  \r\n\r\n regler. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>vedtagelse</I> med det stillede ændringsforslag. </P>  \r\n\r\n<P>ÆndringsforslagAf et <I>mindretal</I> (EL): </P>  \r\n\r\n<P>Til § 1 <B>1)</B>  <I>Stk. 2</I> affattes således: </P>  \r\n\r\n<P> <I>&#187;Stk. 2.</I> Trafikministeren kan implementere vedtagne EU-regler  \r\n\r\n i henhold til følgende procedurer: </P>  \r\n\r\n<P>a) Udkast til administrativt fastsatte gennemførelsesbestemmelser for  \r\n\r\n direktiver, der efter deres natur ikke krævede et forhandlingmandat fra  \r\n\r\n Folketingets Europaudvalg forud for vedtagelsen i EU's Ministerråd,  \r\n\r\n rundsendes til Folketingets partier til høring. </P>  \r\n\r\n<P>b) Direktiver, der krævede forhandlingsmandat fra Folketingets  \r\n\r\n Europaudvalg forud for vedtagelsen i EU's Ministerråd, rundsendes til  \r\n\r\n Folketingets partier til høring. Herefter skal der, såfremt mindst et af  \r\n\r\n Folketingets partier anmoder herom, fremsættes forslag til lov om  \r\n\r\n implementering af det pågældende direktiv, uanset at der er hjemmel til at  \r\n\r\n foretage gennemførelsen administrativt.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Enhedslisten ønsker at bremse den generelle tendens til den  \r\n\r\n stigende administrative implementering af EU-retsakter. Mindretallet kan her  \r\n\r\n referere til Politiken, som den 16. januar 1996 skrev at &#187;. . . når nye  \r\n\r\n EU-direktiver omsættes til danske regler, sker det oftest uden at spørge  \r\n\r\n Folketinget. Op mod 85 procent af direktiverne bliver aldrig til love, men  \r\n\r\n til bekendtgørelser gennemført administrativt af ministre og embedsmænd. Det  \r\n\r\n viser analyser af de direktiver, der i 1994-95 blev udmøntet i danske love og  \r\n\r\n regler. 127 direktiver blev kun omsat i 27 love, men i hele 141  \r\n\r\n bekendtgørelser og andre administrative regler, fastslår et svar fra  \r\n\r\n Udenrigsministeriet til Folketingets Europaudvalg.&#171; </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Jens  \r\n\r\n Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  \r\n\r\n Mikkelsen (KF) Stefan G. Rasmussen (KF) Ole Donner (DF) </I></P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/04/1996"
        },
        {
            "displayName": "Accession",
            "displayValue": "199514K00183"
        },
        {
            "displayName": "Entydig dokumentidentifikation",
            "displayValue": "CL006310"
        },
        {
            "displayName": "Dato for førstegangsindlæggelse",
            "displayValue": "19/04/1996"
        },
        {
            "displayName": "Dato for indlæggelse",
            "displayValue": "19/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "183"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}