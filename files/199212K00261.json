{
    "id": 111478,
    "title": "1992 LSF 261   FORSLAG TIL LOV OM ÆNDRING AF LOV OM PÅLIGNING AF INDKOMST- OG FORMUESKAT   TIL STATEN (LIGNINGSLOVEN) (AFVIKLING AF LEJEVÆRDI OG OPREGULERING AF   STANDARDFRADRAG) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 261",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 261 </P>  \r\n\r\n<P></P>  \r\n\r\n<P>Forslag til Lov om ændring af lov om påligning af indkomst- og formueskat  \r\n\r\n til staten (ligningsloven) (Afvikling af lejeværdi og opregulering af  \r\n\r\n standardfradrag) </P>  \r\n\r\n<P></P>  \r\n\r\n<P>Fremsat af Kirsten Jacobsen (FP) Kim Behnke (FP) Aage Brusgaard (FP) Ole  \r\n\r\n Donner (FP) Pia Kjærsgaard (FP) </P>  \r\n\r\n<P></P>  \r\n\r\n<P>den 30. marts 1993 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om påligning af indkomst- og formueskat til staten (ligningsloven),  \r\n\r\n jf. lovbekendtgørelse nr. 1223 af 17. december 1992, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 15 A</I> ophæves. </P>  \r\n\r\n<P> <B>2.</B>  <I>§ 15 B</I> ophæves. </P>  \r\n\r\n<P> <B>3.</B>  <I>§ 15 E</I> ophæves. </P>  \r\n\r\n<P> <B>4.</B>  <I>§ 15 F</I> ophæves. </P>  \r\n\r\n<P> <B>5.</B>  <I>§ 15 G</I> ophæves. </P>  \r\n\r\n<P> <B>6.</B>  <I>§ 15 H</I> ophæves. </P>  \r\n\r\n<P> <B>7.</B>  <I>§ 15 I</I> ophæves. </P>  \r\n\r\n<P> <B>8.</B> I <I>§ 15 J, stk. 1, sidste pkt.,</I> udgår &#187;stk. 7  \r\n\r\n og&#171;. </P>  \r\n\r\n<P> <B>9.</B> I <I>§ 15 J, stk. 4,</I> ændres &#187;2.000 kr.&#171; til:  \r\n\r\n &#187;9.340 kr.&#171; </P>  \r\n\r\n<P> <B>10.</B>  <I>§ 15 J, stk. 7,</I> ophæves. </P>  \r\n\r\n<P> <B>11.</B>  <I>§ 15 K, stk. 1, sidste pkt.,</I> affattes således: </P>  \r\n\r\n<P>&#187;For fredede ejerlejligheder gælder dog § 15 J.&#171; </P>  \r\n\r\n<P> <B>§ 2</B>  </P>  \r\n\r\n<P>I lov nr. 149 af 10. april 1922 om indkomst- og formueskat til staten, som  \r\n\r\n ændret senest ved lov nr. 59 af 7. februar 1990, foretages følgende ændring:  \r\n\r\n</P>  \r\n\r\n<P>I <I>§ 4 b</I> ophæves 2. pkt. </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven har virkning fra og med indkomståret 1998, jf. dog  \r\n\r\n stk. 2-4. </P>  \r\n\r\n<P> <I>Stk. 2.</I> For personer nævnt i § 15 E, stk. 2, har loven virkning  \r\n\r\n fra og med indkomståret 1995. For indkomståret 1994 nedsættes lejeværdien i §  \r\n\r\n 15 E, stk. 2, med 50 pct. af den efter § 15 E beregnede lejeværdi. </P>  \r\n\r\n<P> <I>Stk. 3.</I> For andre personer end nævnt i stk. 2 nedsættes den efter  \r\n\r\n § 15 E beregnede lejeværdi for indkomståret 1994 med 20 pct., for  \r\n\r\n indkomståret 1995 med 40 pct., for indkomståret 1996 med 60 pct. og for  \r\n\r\n indkomståret 1997 med 80 pct. </P>  \r\n\r\n<P> <I>Stk. 4.</I> § 1, nr. 9, 10 og 11, har virkning fra og med indkomståret  \r\n\r\n 1994. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P>På trods af diverse boligpakker i milliardklassen er der stadig et alt for  \r\n\r\n højt antal af boligejere, der havner på tvangsauktion. Det skyldes  \r\n\r\n eftervirkningerne af den sidste skattereform, der reducerede fradragsretten  \r\n\r\n for renter og dermed gav højere boligudgifter. Frygten for en kommende  \r\n\r\n skattereform er så udbredt, at ingen tør foretage sig noget. Det har  \r\n\r\n bevirket, at hele ejendomsmarkedet ligger i koma. De boligejere, der enten  \r\n\r\n har fået arbejde i en ny egn eller økonomisk ikke kan klare boligudgifterne,  \r\n\r\n har derfor ikke en chance for at få solgt i fri handel. Mange ender derfor på  \r\n\r\n tvangsauktion med de skrækkelige menneskelige og økonomiske konsekvenser,  \r\n\r\n dette medfører. På grund af kreditforeningernes selvskabte økonomiske  \r\n\r\n problemer er forretningsmetoderne blevet skrappe, i mange tilfælde direkte  \r\n\r\n urimelige. Det forværrer den i forvejen alvorlige situation.  \r\n\r\n Fremskridtspartiet foreslog, at virkningerne af den 19. alm. vurdering blev  \r\n\r\n neutraliseret. Dette ville intet parti være med til. Konsekvenserne er, at de  \r\n\r\n offentlige kasser gennem de forhøjede vurderinger har fået en ekstra  \r\n\r\n skatteindtægt på op imod 4 mia. kr. pr. år. </P>  \r\n\r\n<P>Fremskridtspartiets forslag går i sin helhed ud på at give boligejerne  \r\n\r\n lavere boligudgifter samt at få sat gang i ejendomsmarkedet. De billigere  \r\n\r\n boligudgifter vil sikre, at mange nødlidende boligejere får så meget luft, at  \r\n\r\n en tvangsauktion kan undgås. </P>  \r\n\r\n<P>Lejeværdibeskatningen er en misundelsesskat der aldrig burde være indført,  \r\n\r\n det er ligeså urimeligt at betale lejeværdi af sin bolig eller sit sommerhus,  \r\n\r\n som det er at betale lejeværdi af sin bil, sin båd eller andre forbrugsgoder.  \r\n\r\n</P>  \r\n\r\n<P>Lovforslaget indebærer, at pensionister får lejeværdien afviklet over 2 år  \r\n\r\n med start fra 1. januar 1994. </P>  \r\n\r\n<P>Øvrige boligejeres lejeværdi afvikles over 5 år startende 1. januar 1994.  \r\n\r\n</P>  \r\n\r\n<P>Standardfradraget har ikke været reguleret, fra det blev indført i 1967.  \r\n\r\n Forslaget går ud på at regulere, som om der havde været indbygget en  \r\n\r\n automatisk regulering. Fra 1967 indtil 1993 er forbrugspriserne steget med  \r\n\r\n 467 pct. </P>  \r\n\r\n<P>Forslaget indebærer endvidere, at også ejerlejligheder får ret til  \r\n\r\n standardfradrag. </P>  \r\n\r\n<P>I lyset af de foreslåede forbedringer for boligejere anser  \r\n\r\n Fremskridtspartiet det ikke for nødvendigt at forhøje tilskudsprocenter til  \r\n\r\n forbedringsarbejder(jf. lovforslag nr. L 200). Fremskridtspartiet vil i  \r\n\r\n stedet arbejde for en ophævelse af denne lov. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/03/1993"
        },
        {
            "displayName": "Accession",
            "displayValue": "199212K00261"
        },
        {
            "displayName": "Entydig dokumentidentifikation",
            "displayValue": "CL007044"
        },
        {
            "displayName": "Dato for førstegangsindlæggelse",
            "displayValue": "30/03/1993"
        },
        {
            "displayName": "Dato for indlæggelse",
            "displayValue": "30/03/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "261"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}