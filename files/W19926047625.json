{
    "id": 38255,
    "title": "Ordene BALTIC LINE anset for særprægede og forvekslelige med BALTICA ",
    "documentTypeId": "240",
    "isSagsforlobPeriodValid": false,
    "shortName": "KEN nr 60476 af 18/06/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Patentankenævnet fandt, at ordet BALTIC er det dominerende ord i  \r\n\r\n BALTIC LINE, idet LINE angiver tjenesteydelsens art. Herefter fandtes BALTIC  \r\n\r\n LINE åbenbart forveksleligt med BALTICA. (Dissens.) </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ordene BALTIC LINE anset for særprægede og  \r\n\r\n forvekslelige med BALTICA </H1>  \r\n\r\n<P></P>  \r\n\r\n<BR>  \r\n\r\n<P>År 1992, den 18. juni afsagde Patentankenævnet </P>  \r\n\r\n<P>(Grønning-Nielsen, Hans Chr. Thomsen, Warnich-Hansen) </P>  \r\n\r\n<P>følgende </P>  \r\n\r\n<PRE>  \r\n\r\n                              KENDELSE  \r\n\r\n i sagen j.nr. V 31/90:       Klage fra  \r\n\r\n                              Assurance-Compagniet  \r\n\r\n                              Baltica Aktieselskab,  \r\n\r\n                              København  \r\n\r\n                              v/Patentbureau  \r\n\r\n                              Lehmann &amp; Ree A/S  \r\n\r\n                              over  \r\n\r\n                              Patentdirektoratets afgørelse  \r\n\r\n                              af 23. maj 1990 af  \r\n\r\n                              varemærkeansøgning nr. 2208/87 fra  \r\n\r\n                              Baltic Line A/S,  \r\n\r\n                              Norge,  \r\n\r\n                              v/Blue Water Shipping Nord A/S,  \r\n\r\n                              Skagen.  \r\n\r\n</PRE>  \r\n\r\n<P>Den 7. april 1987 indleverede Baltic Line A/S, Norge, en ansøgning om  \r\n\r\n registrering af varemærket Baltic Line (figurmærke) for alle varer i klasse  \r\n\r\n 39. Ansøgningen blev den 5. april 1989 bekendtgjort i Dansk Varemærketidende.  \r\n\r\n</P>  \r\n\r\n<P>Ved skrivelse af 2. juni 1989 nedlagde klageren, Assurance-Compagniet  \r\n\r\n Baltica A/S, København, i medfør af varemærkelovens § 20, stk. 2, indsigelse  \r\n\r\n mod registrering af det ansøgte mærke. Som begrundelse for indsigelsen  \r\n\r\n anførtes: </P>  \r\n\r\n<P>&#187;Indsigelsen støttes på indsigernes registrering VR 3949-1976  \r\n\r\n BALTICA, som omfatter alle varer og tjenesteydelser i klasserne 1-33, 35-42.  \r\n\r\n</P>  \r\n\r\n<P>Det ansøgte mærke er søgt beskyttet for nogle nærmere angivne  \r\n\r\n tjenesteydelser i klasse 39. Der er således kollision mellem indsigernes og  \r\n\r\n anmeldernes tjenesteydelser. </P>  \r\n\r\n<P>For så vidt angår de to mærker til bedømmelse, nemlig </P>  \r\n\r\n<P>BALTICA og BALTIC LINE </P>  \r\n\r\n<P>er det indsigernes opfattelse, at Baltic er det mærkedominerende element i  \r\n\r\n anmeldernes mærke og åbenbart forveksleligt med BALTICA. </P>  \r\n\r\n<P>I denne sammenhæng henviser vi til Direktoratets skrivelse af 23. august  \r\n\r\n 1974 i forbindelse med ansøgningen om registrering af indsigernes mærke  \r\n\r\n BALTICA (kopi vedlagt). </P>  \r\n\r\n<P>Af skrivelsen fremgår, at BALTICA blev fundet forveksleligt med VR  \r\n\r\n 837-1913 BALTIC, VR 1923-1974 BALTIC BOARD, VR 345-1966 BALTIC, VR 408-1947  \r\n\r\n BALTIC og VR 2226-1974 BALTIC. </P>  \r\n\r\n<P>Disse konflikter blev efterfølgende løst ved begrænsninger og  \r\n\r\n samtykkeerklæringer. </P>  \r\n\r\n<P>At tillade registrering af BALTIC LINE på trods af indsigernes  \r\n\r\n registrerede varemærke BALTICA er en afvigelse fra Direktoratets  \r\n\r\n praksis.&#171; </P>  \r\n\r\n<P>I skrivelse af 24. juli 1989 bestred ansøgeren, at mærkerne er  \r\n\r\n forvekslelige og anførte bl.a.: </P>  \r\n\r\n<P>&#187;Rederiet BALTIC LINE, der driver regelmæssig linefart mellem  \r\n\r\n Norge-Danmark-Finland V.V., omtales/markedsføres kun som BALTIC LINE, da  \r\n\r\n potentielle kunder etc. da umiddelbart kan se, at der er tale om  \r\n\r\n Linefart/Rederidrift.&#171; </P>  \r\n\r\n<P>Patentdirektoratet krævede ved skrivelse af 20. november 1989, at ansøger  \r\n\r\n indsatte en disclaimer gående ud på, at der ved registreringen ikke er opnået  \r\n\r\n eneret til ordene Baltic Line, men alene til mærket i den viste udførelse og  \r\n\r\n farve. </P>  \r\n\r\n<P>Direktoratet begrundede kravet om disclaimer således: </P>  \r\n\r\n<P>&#187;Det er Direktoratets opfattelse, at såfremt selve ordene Baltic Line  \r\n\r\n blev anmeldt til registrering for tjenesteydelsen liniefart mellem Danmark,  \r\n\r\n Finland og Norge i klasse 39, var et sådant mærke ikke i besiddelse af  \r\n\r\n tilstrækkeligt særpræg til at kunne registreres. </P>  \r\n\r\n<P>I medfør af bestemmelsen i § 13 i varemærkeloven skal et varemærke for at  \r\n\r\n kunne registreres være egnet til at adskille mærkeindehaverens varer eller  \r\n\r\n tjenesteydelser fra andres, og et mærke, der udelukkende angiver f.eks.  \r\n\r\n varens eller tjenesteydelsens oprindelse, skal ikke anses for at have  \r\n\r\n fornødent særpræg. Ordet Baltic, på dansk baltisk, er et adjektiv, der  \r\n\r\n anvendes om noget, der vedrører Østersøen, idet betegnelsen Balticum Mare er  \r\n\r\n det latinske ord for det baltiske hav også kaldet Østersøen. Ordene Baltic  \r\n\r\n Line kan derfor angive tjenesteydelsens oprindelse, nemlig at tjenesteydelsen  \r\n\r\n tilbydes eller udøves i Østersøen, i nærværende tilfælde, at det drejer sig  \r\n\r\n om liniefart i Østersøen. </P>  \r\n\r\n<P>Det ansøgte mærke består imidlertid ikke af selve ordene Baltic Line, idet  \r\n\r\n bogstaverne er noget særpræget udformet, og mærket er udført i farver, nemlig  \r\n\r\n i blåt. Ved en beklagelig fejlekspedition er det ikke blevet anført ved  \r\n\r\n mærkets bekendtgørelse i Dansk Varemærketidende, at mærket er i farver. Under  \r\n\r\n hensyn til bogstavernes udformning og til at mærket er udført i farver,  \r\n\r\n bortså man fra bestemmelsen i § 13 og bekendtgjorde mærket. </P>  \r\n\r\n<P>Imidlertid findes der i varemærkeloven en bestemmelse i § 15, stk. 2, hvor  \r\n\r\n det er udtalt, at såfremt et mærke indeholder bestanddele, som ikke særskilt  \r\n\r\n kan registreres, og er der særlig anledning til at antage, at mærkets  \r\n\r\n registrering kan medføre tvivl med hensyn til varemærkerettens omfang, kan  \r\n\r\n sådanne bestanddele ved registreringen udtrykkeligt undtages fra  \r\n\r\n beskyttelsen. </P>  \r\n\r\n<P>Direktoratet mener, at der i nærværende tilfælde er særlig anledning til  \r\n\r\n at antage, at mærkets registrering kan medføre tvivl med hensyn til  \r\n\r\n varemærkerettens omfang, idet trediemand kan opfatte mærket, som om der er  \r\n\r\n opnået eneret til betegnelsen Baltic Line, der er så dominerende i mærket.  \r\n\r\n</P>  \r\n\r\n<P>Direktoratet finder det herefter rigtigst, at der indsættes en disclaimer  \r\n\r\n ved en eventuel registrering af mærket gående ud på, at der ikke ved  \r\n\r\n registreringen er opnået eneret til ordene Baltic Line, men alene til mærket  \r\n\r\n i den viste udførelse og farve.&#171; </P>  \r\n\r\n<P>Ansøger erklærede sig ved skrivelse af 22. november 1989 indforstået med  \r\n\r\n indsættelse af den af Direktoratet foreslåede disclaimer. </P>  \r\n\r\n<P>Patentdirektoratet traf afgørelse i sagen den 23. maj 1990 og afviste  \r\n\r\n indsigelsen med følgende begrundelse: </P>  \r\n\r\n<P>&#187;Det er Direktoratets opfattelse, at det ansøgte mærke ikke er  \r\n\r\n forveksleligt med ordet &#187;BALTICA&#171;. Direktoratet har tidligere  \r\n\r\n fundet &#187;BALTIC&#171; og &#187;BALTICA&#171; forvekslelige, men det  \r\n\r\n ansøgte mærke består ikke alene af ordet &#187;BALTIC&#171;, men indeholder  \r\n\r\n ordene &#187;BALTIC LINE&#171;, der må opfattes som en helhed, og der kan  \r\n\r\n ikke ved sammenligningen af de to mærker bortses fra ordet &#187;LINE&#171;,  \r\n\r\n der er en del af mærket. Det er netop betegnelsen &#187;BALTIC LINE&#171;,  \r\n\r\n således som det er udtalt i skrivelse herfra af 20. november 1989, der ikke  \r\n\r\n er i besiddelse af tilstrækkeligt særpræg til at kunne registreres for klasse  \r\n\r\n 39, og det er mærket således som det fremtræder, der må sammenholdes med det  \r\n\r\n registrerede mærke &#187;BALTICA&#171;.' </P>  \r\n\r\n<P>Denne afgørelse har klageren ved skrivelse af 23. juli 1990 indbragt for  \r\n\r\n Patentankenævnet med påstand om, at Direktoratets afgørelse omstødes.  \r\n\r\n Klageren har den 26. september 1990 indleveret en ankebegrundelse, hvor der  \r\n\r\n bl.a. anføres følgende: </P>  \r\n\r\n<P>&#187;Patentdirektoratet har i sin begrundelse for at nægte at tage  \r\n\r\n indsigelsen til følge bl.a. fremført, at man ved en tidligere lejlighed  \r\n\r\n fandt, at indsigernes mærke BALTICA var forveksleligt med en ældre  \r\n\r\n registrering VR 1923-1974 BALTIC BOARD BORNHOLM (bilag 5) idet  \r\n\r\n ordbestanddelen BOARD angav varens art og Bornholm angav stedet for, hvor  \r\n\r\n virksomheden lå. </P>  \r\n\r\n<P>Herved måtte man statuere forvekslelighed mellem BALTICA og  \r\n\r\n mærkebestanddelen BALTIC. </P>  \r\n\r\n<P>I det foreliggende tilfælde til bedømmelse gøres det nu fra  \r\n\r\n Patentdirektoratet gældende at det rene ordmærke BALTIC LINE ikke kunne  \r\n\r\n registreres for &#187;liniefart mellem Danmark, Finland og Norge&#171; i  \r\n\r\n klasse 39, men alene i særlig udformning. </P>  \r\n\r\n<P>Klagerne er enige i, at LINE er beskrivende i forhold til  \r\n\r\n &#187;liniefart&#171; men det bestrides, at ordet BALTIC i relation til  \r\n\r\n tjenesteydelser i klasse 39 er beskrivende når ordmærket BALTICA ikke blev  \r\n\r\n anset for beskrivende ved registreringen i 1976 i klasse 39. </P>  \r\n\r\n<P>Både BALTIC og BALTICA er afledt af det latinske navn for Østersøen  \r\n\r\n &#187;Mare Balticum&#171; og må derfor sidestilles i henseende til særpræg.  \r\n\r\n</P>  \r\n\r\n<P>Der er herefter tale om en afvigelse fra tidligere praksis i  \r\n\r\n Patentdirektoratet, hvorfor BALTICA og BALTIC blev anset for at være  \r\n\r\n forvekslelige. </P>  \r\n\r\n<P>På denne baggrund skal vi henstille til Ankenævnet, at Patentdirektoratets  \r\n\r\n afgørelse underkendes og det ansøgte mærke nægtes registrering.' </P>  \r\n\r\n<P>Ansøgeren har ved skrivelse af 29. november 1990 nedlagt påstand om  \r\n\r\n stadfæstelse og har ikke ønsket at komme med bemærkninger til ankesagen. </P>  \r\n\r\n<P>I anledning af klagen har Direktoratet ved skrivelse af 19. februar 1991  \r\n\r\n afgivet følgende udtalelse: </P>  \r\n\r\n<P>&#187;Direktoratets afgørelse blev indanket af indsigerne den 23. juli  \r\n\r\n 1990, og den 26. september 1990 er der indkommet en ankebegrundelse. </P>  \r\n\r\n<P>Til denne skrivelse skal Direktoratet udtale, at Direktoratet ikke i sin  \r\n\r\n begrundelse for at nægte at tage indsigelsen til følge har fremført, at man  \r\n\r\n ved en tidligere lejlighed fandt, at indsigernes mærke Baltica var  \r\n\r\n forveksleligt med en ældre registrering af ordet bl.a. indeholdende ordene  \r\n\r\n Baltic Board Bornholm, men det var en oplysning vedrørende Direktoratets  \r\n\r\n praksis under hensyn til det af klageren anførte vedrørende registreringen af  \r\n\r\n figurmærket Baltic Board Bornholm. </P>  \r\n\r\n<P>Til det af klageren anførte om, at man er enig i, at Line er beskrivende i  \r\n\r\n forhold til liniefart, men at det bestrides at ordet Baltic i relation til  \r\n\r\n tjenesteydelser i klasse 39 er beskrivende, når ordmærket Baltica ikke er  \r\n\r\n blevet anset for beskrivende ved registreringen i 1976 skal oplyses, at det  \r\n\r\n er betegnelsen Baltic Line i sin helhed, der er beskrivende i forhold til  \r\n\r\n liniefart i klasse 39. Derimod har Direktoratet stedse anset ordet Baltica  \r\n\r\n for egnet til registrering, hvorfor dette ord da også er blevet registreret  \r\n\r\n under VR 3949 1976 for klasserne 1-33, 35-42. Ordet Baltic er et engelsk ord,  \r\n\r\n der som ovenfor nævnt betyder baltisk, og Direktoratets praksis er at tage  \r\n\r\n hensyn til betydningen på et af hovedsprogene. Ordet Baltica vil her i landet  \r\n\r\n blive opfattet som et kunstord, uanset om dette ord er afledt af det latinske  \r\n\r\n navn for Østersøen Mare Balticum.&#171; </P>  \r\n\r\n<P>Ankenævnet har behandlet sagen på sine møder henholdsvis den 26. september  \r\n\r\n 1991 og den 24. april 1992. </P>  \r\n\r\n<P>På mødet den 26. september 1991 gav ansøgeren ikke møde. </P>  \r\n\r\n<P>For klageren mødte afdelingschef Henning Klee, som uddybede den skriftlige  \r\n\r\n klagebegrundelse og kommenterede Direktoratets udtalelse af 19. februar 1991  \r\n\r\n til Ankenævnet. </P>  \r\n\r\n<P>Parterne har tilskrevet Ankenævnet, at der ikke ønskes mundtlig  \r\n\r\n forhandling på nævnets møde den 24. april 1992, idet sagen ønskes afgjort på  \r\n\r\n det foreliggende grundlag. </P>  \r\n\r\n<P>Efter en fornyet drøftelse af sagen skal Ankenævnet herefter udtale: </P>  \r\n\r\n<P>2 af nævnets medlemmer (Warnich-Hansen og Grønning-Nielsen) finder, at  \r\n\r\n ordet Baltic må anses for at være det dominerende ord i mærket Baltic Line,  \r\n\r\n idet Line angiver tjenesteydelsens art. Herefter findes Baltic Line åbenbart  \r\n\r\n forveksleligt med Baltica. </P>  \r\n\r\n<P>1 medlem af nævnet (Hans Chr. Thomsen) finder, at ordene Baltic Line må  \r\n\r\n opfattes som en helhed og finder på denne baggrund ikke, at der foreligger  \r\n\r\n forvekslelighed mellem det ansøgte varemærke og det af klageren modholdte.  \r\n\r\n</P>  \r\n\r\n<P>Der træffes afgørelse efter stemmeflertallet. </P>  \r\n\r\n<P>Herefter </P>  \r\n\r\n<P>bestemmes: </P>  \r\n\r\n<P>Varemærkeansøgning nr. 2208/87 afslås. </P>  \r\n\r\n<P>Grønning-Nielsen. Hans Chr. Thomsen. J.C. Warnich-Hansen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19926047625"
        },
        {
            "displayName": "Entydig dokumentidentifikation",
            "displayValue": "CA006190"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60476"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "18/06/1992"
        },
        {
            "displayName": "Administrerende myndighed",
            "displayValue": "Patentankenævnet"
        },
        {
            "displayName": "Ressortministeriets journalnummer",
            "displayValue": "V 31/90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}