{
    "id": 228057,
    "title": "Betænkning over Forslag til lov om ændring af lov om stormflod og stormfald\n(Indførelse af erstatning for visse skader forårsaget af tørke samt ændring af lovens titel m.v.)",
    "documentTypeId": "420",
    "isSagsforlobPeriodValid": true,
    "shortName": "2021/1 BTL 70",
    "documentHtml": "<div class=\"bjelke\">Den fulde tekst</div><p class=\"DokumentHoved\">Betænkning afgivet af Erhvervsudvalget den 9. december 2021</p>\r\n<p class=\"TitelPrefiks1\">Betænkning</p>\r\n<p class=\"TitelPrefiks2\">over</p>\r\n<p class=\"Titel2\">Forslag til lov om ændring af lov om stormflod og stormfald</p>\r\n<p class=\"UnderTitel2\">(Indførelse af erstatning for visse skader forårsaget af tørke samt ændring af lovens titel m.v.)</p>\r\n<p class=\"Fremsaetter\">[af erhvervsministeren (Simon Kollerup)]:</p>\r\n<p class=\"BetaenkningsTekst1\">1. Ændringsforslag</p>\r\n<p class=\"TekstGenerel\">Erhvervsministeren har stillet 5 ændringsforslag til lovforslaget.</p>\r\n<p class=\"BetaenkningsTekst1\">2. Indstilling</p>\r\n<p class=\"TekstGenerel\">\r\n   <span class=\"Italic\">Udvalget</span> indstiller lovforslaget til <span class=\"Italic\">vedtagelse</span> med de stillede ændringsforslag.</p>\r\n<p class=\"TekstGenerel\">Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.</p>\r\n<p class=\"TekstGenerel\">En oversigt over Folketingets sammensætning er optrykt i betænkningen.</p>\r\n<p class=\"BetaenkningsTekst1\">3. Ændringsforslag med bemærkninger</p>\r\n<p class=\"AendringsForslagIndhold\">Ændringsforslag</p>\r\n<p class=\"TilParagraf\">Til § 1</p>\r\n<p class=\"Stiller\">Af <span class=\"Italic\">erhvervsministeren, </span>tiltrådt af <span class=\"Italic\">udvalget:</span></p>\r\n<p class=\"AendringMedNummer\">\r\n   <span class=\"AendringNr\">1)</span> <span class=\"Italic\">Nr. 3</span> affattes således:</p>\r\n<p class=\"AendringMedNummer\">\r\n   <span class=\"AendringNr\">»3.</span> Overalt i loven ændres »Stormflods- og oversvømmelsespuljen« til: »Stormflods-, oversvømmelses- og tørkepuljen«, »stormflods- og oversvømmelsespuljen« til: »stormflods-, oversvømmelses- og tørkepuljen«, og »stormflods- og oversvømmelsespuljens« til: »stormflods-, oversvømmelses- og tørkepuljens«.«</p>\r\n<p class=\"AendringsBeskrivelse\">[Lovteknisk korrektion]</p>\r\n<p class=\"AendringMedNummer\">\r\n   <span class=\"AendringNr\">2)</span> I det under <span class=\"Italic\">nr. 4</span> foreslåede <span class=\"Italic\">§ 1, stk. 2,</span> affattes <span class=\"Italic\">1. pkt.,</span> således:</p>\r\n<p class=\"Stk2\"> »Efter reglerne i denne lov ydes endvidere tilskud til gentilplantning med robust skov på private fredskovsarealer, der er ramt af stormfald.«</p>\r\n<p class=\"AendringsBeskrivelse\">[Præcisering og sproglig justering]</p>\r\n<p class=\"AendringMedNummer\">\r\n   <span class=\"AendringNr\">3)</span> <span class=\"Italic\">Nr.18</span> affattes således:</p>\r\n<p class=\"AendringMedNummer\">\r\n   <span class=\"AendringNr\">»18.</span> I <span class=\"Italic\">§ 5 </span>ændres »stormflod eller af oversvømmelse fra vandløb og søer« til: »stormflod, af oversvømmelse fra vandløb og søer eller af tørke«.«</p>\r\n<p class=\"AendringsBeskrivelse\">[Lovteknisk korrektion]</p>\r\n<p class=\"AendringMedNummer\">\r\n   <span class=\"AendringNr\">4)</span> Efter nr. 20 indsættes som nye numre:</p>\r\n<p class=\"AendringMedNummer\">\r\n   <span class=\"AendringNr\">»01.</span> I <span class=\"Italic\">§ 8, stk. 1, 1. pkt., </span>ændres »stormflod eller oversvømmelse fra vandløb og søer« til: »stormflod, af oversvømmelse fra vandløb og søer eller af tørke«.</p>\r\n<p class=\"AendringMedNummer\">\r\n   <span class=\"AendringNr\">02.</span> I <span class=\"Italic\">§ 8, stk. 2, 1. pkt., </span>ændres »stormflod og oversvømmelse fra vandløb og søer« til: »stormflod, oversvømmelse fra vandløb og søer og tørke«.«</p>\r\n<p class=\"AendringsBeskrivelse\">[Lovteknisk korrektion]</p>\r\n<p class=\"TilParagraf\">Til § 2</p>\r\n<p class=\"AendringMedNummer\">\r\n   <span class=\"AendringNr\">5)</span> <span class=\"Italic\">Stk. 2</span> affattes således:</p>\r\n<p class=\"Stk2\">\r\n   <span class=\"StkNr\" id=\"id7837f133-aadd-40bc-b729-d1c3ab98050f\">»Stk. 2.</span> § 1, nr. 21 og 27, træder i kraft dagen efter bekendtgørelsen i Lovtidende.«</p>\r\n<p class=\"AendringsBeskrivelse\">[Lovteknisk korrektion]</p>\r\n<p class=\"BetaenkningsBemaerkninger\">Bemærkninger</p>\r\n<p class=\"BetaenkningTilAendringsNummer\">Til nr. 1</p>\r\n<p class=\"TekstGenerel\">I lovforslagets § 1, nr. 3, er det foreslået, at »stormflods- og oversvømmelsespuljen« ændres til: »stormflods-, oversvømmelses- og tørkepuljen«, og at »stormflods- og oversvømmelsespuljens« ændres til: »stormflods-, oversvømmelses- og tørkepuljens«. Hensigten med lovforslaget er, at tørke fremover også skal være omfattet af den hidtidige pulje. Da der ikke er taget højde for, at der i § 23 i loven står »Stormflods- og oversvømmelsespuljen« med stort begyndelsesbogstav, omfatter lovforslaget ikke dette sted i loven. Dette har ikke været hensigten, og det sikres med ændringsforslaget, at stormflods- og oversvømmelsespuljen overalt udvides med tørkepuljen. Der er tale om en lovteknisk korrektion.</p>\r\n<p class=\"BetaenkningTilAendringsNummer\">Til nr. 2</p>\r\n<p class=\"TekstGenerel\">I lovforslagets § 1, nr. 4, er der foreslået et nyt stk. 2, som ifølge bemærkningerne til lovforslaget skal være en videreførelse af det gældende § 1, stk. 1, nr. 3, idet der med lovforslaget ikke er tiltænkt ændringer i stormfaldsordningen. Formuleringen af det foreslåede § 1, stk. 2, 1. pkt., svarer imidlertid ikke til det gældende § 1, stk. 1, nr. 3, 1. pkt., idet betingelsen om, at skoven skal være privat fredskov, ikke fremgår, hvilket ikke har været hensigten. Formuleringen er endvidere sprogligt upræcis i forhold til den gældende bestemmelse, idet tilskud til gentilplantning med robust skov for skader efter stormfald ikke er korrekt sprogbrug.</p>\r\n<p class=\"TekstGenerel\">Med ændringsforslaget sikres, at der kan ydes tilskud i forbindelse med stormfald som i det gældende § 1, stk. 1, nr. 3. Der er tale om en præcisering og sproglig justering, som bringer lovforslaget i overensstemmelse med intentionen om ikke at ændre på stormfaldsordningen.</p>\r\n<p class=\"BetaenkningTilAendringsNummer\">Til nr. 3 og 4</p>\r\n<p class=\"TekstGenerel\">Af det foreslåede § 1, nr. 18, fremgår det, at formuleringen »stormflod eller af oversvømmelse fra vandløb og søer« i § 5 og § 8 ændres til »stormflod, af oversvømmelse fra vandløb og søer eller af tørke«. Hensigten har her alene været, at de steder, hvor stormflod og oversvømmelse fra vandløb og søer står nævnt i loven, fremover også skal omfatte tørke. Formuleringerne i den gældende § 5, det gældende § 8, stk. 1, 1. pkt., og det gældende § 8, stk. 2, 1. pkt., afviger imidlertid fra hinanden, hvorfor det foreslåede § 1, nr. 18, alene vedrører ændring af formuleringen i § 5.</p>\r\n<p class=\"TekstGenerel\">Det foreslås i ændringsforslaget at indsætte to nye numre, som tager højde for de i § 8, stk. 1, 1. pkt., og stk. 2, 1. pkt., afvigende formuleringer, sådan at der foretages de korrekte ændringer i de nævnte bestemmelser med det ene sigte at inkorporere tørke de nævnte steder.</p>\r\n<p class=\"TekstGenerel\">Der er tale om en lovteknisk korrektion.</p>\r\n<p class=\"BetaenkningTilAendringsNummer\">Til nr. 5</p>\r\n<p class=\"TekstGenerel\">Af det foreslåede § 2, stk. 2, fremgår det, at de foreslåede § 1, nr. 21 og 27, skal have fremskudt ikrafttræden og således træde i kraft ved bekendtgørelse i Lovtidende. Hensigten er at sikre rettidig hjemmel til, at rimelige omkostninger til brug for andre ordningers anvendelse af Naturskadebasen kan afholdes fra og med starten af 2022 i takt med den planlagte ændring af det eksisterende it-system. Det er imidlertid ikke hensigtsmæssigt, at hjemmelen sikres på et bestemt tidspunkt på en given dag, med den kontrol af tidspunkt for bekendtgørelse, der ville være en følge heraf, da det i praksis ikke ændrer noget i forhold til afholdelse af omkostninger til it-systemet. Det foreslås derfor som en mere hensigtsmæssig fremskudt ikrafttræden, at denne sker dagen efter bekendtgørelsen i Lovtidende. Dette sikrer, som det er hensigten, at ikrafttrædelsen af de to foreslåede bestemmelser sker rettidigt.</p>\r\n<p class=\"BetaenkningsTekst1\">4. Udvalgsarbejdet</p>\r\n<p class=\"TekstGenerel\">Lovforslaget blev fremsat den 10. november 2021 og var til 1. behandling den 19. november 2021. Lovforslaget blev efter 1. behandling henvist til behandling i Erhvervsudvalget.</p>\r\n<p class=\"BetaenkningsTekst2\">Oversigt over lovforslagets sagsforløb og dokumenter</p>\r\n<p class=\"TekstGenerel\">Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.</p>\r\n<p class=\"BetaenkningsTekst2\">Møder</p>\r\n<p class=\"TekstGenerel\">Udvalget har behandlet lovforslaget i 2 møder.</p>\r\n<p class=\"BetaenkningsTekst2\">Høringssvar</p>\r\n<p class=\"TekstGenerel\">Et udkast til lovforslaget har inden fremsættelsen været sendt i høring, og erhvervsministeren sendte den 1. september 2021 dette udkast til udvalget, jf. ERU alm. del – bilag 414, folketingsåret 2020-21. Den 10. november 2021 sendte erhvervsministeren høringssvarene og et høringsnotat til udvalget.</p>\r\n<p class=\"BetaenkningsTekst2\">Bilag</p>\r\n<p class=\"TekstGenerel\">Under udvalgsarbejdet er der omdelt 6 bilag på lovforslaget.</p>\r\n<p class=\"UdvalgsSammensaetning\">Birgitte Vind (S) Christian Rabjerg Madsen (S) Camilla Fabricius (S) Thomas Jensen (S) Anders Kronborg (S) Kasper Roug (S) <span class=\"MedlemsTitel\">nfmd.</span> Malte Larsen (S) Orla Hav (S) Rasmus Stoklund (S) Lisbeth Bech-Nielsen (SF) Ina Strøjer-Schmidt (SF) Katrine Robsøe (RV) Samira Nawa (RV) Victoria Velasquez (EL) Rune Lund (EL) Uffe Elbæk (FG) Torsten Schack Pedersen (V) Kenneth Mikkelsen (V) Anni Matthiesen (V) <span class=\"MedlemsTitel\">fmd.</span> Anne Honoré Østergaard (V) Thomas Danielsen (V) Heidi Bank (V) Marie Bjerre (V) Hans Kristian Skibby (DF) Mette Hjermind Dencker (DF) Mona Juul (KF) Niels Flemming Hansen (KF) Birgitte Bergman (KF) Alex Vanopslagh (LA) </p>\r\n<p class=\"IkkeMedlemmer2\">Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.</p>\r\n<table>\r\n   <caption class=\"FolketingetsSammensaetning\">\r\n   </caption>\r\n   <tr>\r\n      <td class=\"PartiNavn\">Socialdemokratiet (S)</td>\r\n      <td class=\"PartiMandater\">49</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Venstre, Danmarks Liberale Parti (V)</td>\r\n      <td class=\"PartiMandater\">39</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Dansk Folkeparti (DF)</td>\r\n      <td class=\"PartiMandater\">16</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Socialistisk Folkeparti (SF)</td>\r\n      <td class=\"PartiMandater\">15</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Radikale Venstre (RV)</td>\r\n      <td class=\"PartiMandater\">14</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Enhedslisten (EL)</td>\r\n      <td class=\"PartiMandater\">13</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Det Konservative Folkeparti (KF)</td>\r\n      <td class=\"PartiMandater\">12</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Nye Borgerlige (NB)</td>\r\n      <td class=\"PartiMandater\">4</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Liberal Alliance (LA)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Frie Grønne, Danmarks Nye Venstrefløjsparti (FG)</td>\r\n      <td class=\"PartiMandater\">3</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Alternativet (ALT)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Kristendemokraterne (KD)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Inuit Ataqatigiit (IA)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Siumut (SIU)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Sambandsflokkurin (SP)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Javnaðarflokkurin (JF)</td>\r\n      <td class=\"PartiMandater\">1</td>\r\n      <td class=\"PartiNote\">\r\n      </td>\r\n   </tr>\r\n   <tr>\r\n      <td class=\"PartiNavn\">Uden for folketingsgrupperne (UFG)</td>\r\n      <td class=\"PartiMandater\">5</td>\r\n      <td class=\"PartiNote\">\r\n      </td>\r\n   </tr>\r\n</table><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2021/1 LF 70",
            "stateLabel": "Vedtaget",
            "references": [
                {
                    "shortName": "2021/1 SF.L L 70",
                    "title": "Skriftlig fremsættelse (10. november 2021) - L 70",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 225831,
                    "eliUri": "/eli/ft/20211XX00156",
                    "externalLink": ""
                },
                {
                    "shortName": "2021/1 LSF 70",
                    "title": "Forslag til Lov om ændring af lov om stormflod og stormfald (Indførelse af erstatning for visse skader forårsaget af tørke samt ændring af lovens titel m.v.)",
                    "presentationName": "Lovforslag som fremsat",
                    "documentTypeId": 400,
                    "documentId": 225832,
                    "eliUri": "/eli/ft/202112L00070",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/lovforslag/l70/index.htm"
                },
                {
                    "shortName": "2021/1 BTL 70",
                    "title": "Betænkning over Forslag til lov om ændring af lov om stormflod og stormfald\n(Indførelse af erstatning for visse skader forårsaget af tørke samt ændring af lovens titel m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 228057,
                    "eliUri": "/eli/ft/202114L00326",
                    "externalLink": ""
                },
                {
                    "shortName": "2021/1 LSV 70",
                    "title": "Forslag til Lov om ændring af lov om stormflod og stormfald (Indførelse af erstatning for visse skader forårsaget af tørke samt ændring af lovens titel m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 228293,
                    "eliUri": "/eli/ft/202113L00070",
                    "externalLink": ""
                },
                {
                    "shortName": "LOV nr 2596 af 28/12/2021",
                    "title": "Lov om ændring af lov om stormflod og stormfald (Indførelse af erstatning for visse skader forårsaget af tørke samt ændring af lovens titel m.v.)",
                    "presentationName": "Ændringslov",
                    "documentTypeId": 20,
                    "documentId": 228351,
                    "eliUri": "/eli/lta/2021/2596",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/12/2021"
        },
        {
            "displayName": "Accession",
            "displayValue": "202114L00326"
        },
        {
            "displayName": "Entydig dokumentidentifikation",
            "displayValue": "AX027065"
        },
        {
            "displayName": "Dato for førstegangsindlæggelse",
            "displayValue": "11/12/2021"
        },
        {
            "displayName": "Dato for indlæggelse",
            "displayValue": "11/12/2021"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}