{
    "id": 162252,
    "title": "Bekendtgørelse om opgørelse af indikatorer og faktorer til udpegning af systemisk vigtige finansielle institutter m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 298 af 27/03/2014",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om opgørelse af indikatorer og faktorer til udpegning af systemisk vigtige finansielle institutter m.v.</p>\r\n<p class=\"Indledning2\">I medfør af § 308, stk. 8-10, og § 373, stk. 4, i lov om finansiel virksomhed, jf. lovbekendtgørelse nr. 948 af 2. juli 2013, som ændret ved lov nr. 268 af 25. marts 2014, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde og definitioner</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Denne bekendtgørelse finder anvendelse for pengeinstitutter, realkreditinstitutter og fondsmæglerselskaber I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6, der er omfattet af forordning (EU) nr. 575/2013 om tilsynsmæssige krav til kreditinstitutter og investeringsselskaber.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Finanstilsynet skal for institutter, jf. stk. 1, opgøre indikatorerne og faktorerne til beregning af systemiskhed, i overensstemmelse med §§ 3 og 4, for at udpege systemisk vigtige finansielle institutter (SIFI), jf. § 308 i lov om finansiel virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> For institutter, jf. stk. 1, der aflægger koncernregnskab, jf. kapitel 6 i bekendtgørelse om finansielle rapporter for kreditinstitutter og fondsmæglerselskaber m.fl., skal opgørelsen, jf. stk. 2, ske på koncernniveau, dog således, at indregning af et datterforsikringsselskab eller et associeret forsikringsselskab sker i henhold til § 198 i lov om finansiel virksomhed, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> For institutter, jf. stk. 1, der aflægger koncernregnskab i henhold til IFRS, skal opgørelsen, jf. stk. 2, ske på koncernniveau i henhold til koncernregnskabsreglerne, jf. kapitel 6 i bekendtgørelse om finansielle rapporter for kreditinstitutter og fondsmæglerselskaber m.fl., dog således, at indregning af et datterforsikringsselskab eller et associeret forsikringsselskab sker i henhold til § 198 i lov om finansiel virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> For institutter, jf. stk. 1, der ikke aflægger koncern-regnskab, skal opgørelsen, jf. stk. 2, ske på soloniveau, jf. kapitel 1 i bekendtgørelse om finansielle rapporter for kreditinstitutter og fondsmæglerselskaber m.fl.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Balance: Aktiver i alt, indregnet og målt i henhold til bekendtgørelse om finansielle rapporter for kreditinstitutter og fondsmæglerselskaber m.fl.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Udlån: Summen af udlån og andre tilgodehavender til dagsværdi samt udlån og andre tilgodehavender til amortiseret kostpris, indregnet og målt i henhold til bekendtgørelse om finansielle rapporter for kreditinstitutter og fondsmæglerselskaber m.fl.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Indlån: Summen af indlån og anden gæld samt indlån i puljeordninger, indregnet og målt i henhold til bekendtgørelse om finansielle rapporter for kreditinstitutter og fondsmæglerselskaber m.fl.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Opgørelse af indikatorer</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Indikatoren, jf. lov om finansiel virksomhed § 308, stk. 2, nr. 1, vedrørende instituttets balance i procent af Danmarks bruttonationalprodukt, beregnes som instituttets balance, i procent af Danmarks bruttonationalprodukt i løbende priser fra Danmarks Statistik.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Indikatoren, jf. lov om finansiel virksomhed § 308, stk. 2, nr. 2, vedrørende instituttets udlån i Danmark i procent af de danske penge- og realkreditinstitutters samlede udlån i Danmark, opgøres som penge- eller realkreditinstituttets udlån, fratrukket udlån i pengeinstituttets udenlandske enheder (filialer og datterselskaber), i procent af danske penge- og realkreditinstitutters samlede udlån fratrukket udlån i danske pengeinstitutters udenlandske enheder (filialer og datterselskaber).</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Indikatoren, jf. lov om finansiel virksomhed § 308, stk. 2, nr. 3, vedrørende instituttets indlån i Danmark i procent af de danske pengeinstitutters indlån i Danmark, opgøres som pengeinstituttets samlede indlån, fratrukket indlån i pengeinstituttets udenlandske enheder (filialer og datterselskaber), i procent af danske pengeinstitutters samlede indlån, fratrukket indlån i danske pengeinstitutters udenlandske enheder (filialer og datterselskaber).</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Ved opgørelsen af indikatorerne i stk. 2 og 3 fratrækkes ikke udlån og indlån, i pengeinstitutters enheder (filialer og datterselskaber) på Færøerne eller i Grønland.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Opgørelse af faktorer til beregning af systemiskhed</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Faktoren, jf. lov om finansiel virksomhed § 308, stk. 6, ”Instituttets balance i procent af de danske penge- og realkreditinstitutters og fondsmæglerselskaber I, hvis fondsmæglerselskabet I har tilladelse til at udøve de aktiviteter, der er nævnt i bilag 4, afsnit A, nr. 3 og 6, samlede balance” opgøres som instituttets balance, i procent af institutternes samlede balance.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Faktoren, jf. lov om finansiel virksomhed § 308, stk. 6, ”Instituttets udlån i Danmark i procent af de danske penge- og realkreditinstitutters samlede udlån” opgøres efter samme metode som angivet i § 3, stk. 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Faktoren, jf. lov om finansiel virksomhed § 308, stk. 6, ”Instituttets indlån i procent af de danske pengeinstitutters samlede indlån” opgøres efter samme metode som angivet i § 3, stk. 3.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Offentliggørelse</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Finanstilsynet udarbejder hvert år en institutspecifik oversigt for hvert systemisk vigtigt finansielt institut (SIFI) udpeget i henhold til § 308 i lov om finansiel virksomhed. Den institutspecifikke oversigt indeholder det udpegede systemisk vigtige finansielle instituts (SIFI) indikatorer og faktorer, opgjort i henhold til §§ 3 og 4, samt instituttets indplacering i kategorier af systemiskhed, jf. § 308, stk. 6, i lov om finansiel virksomhed. Den institutspecifikke oversigt udarbejdes i forbindelse med, at Finanstilsynet foretager udpegning af nye systemisk vigtige finansielle institutter (SIFIer) i medfør af § 308 i lov om finansiel virksomhed.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Instituttet skal offentliggøre den institutspecifikke oversigt senest tre hverdage efter, at instituttet har modtaget oversigten fra Finanstilsynet. Instituttet skal offentliggøre den institutspecifikke oversigt på sin hjemmeside på et sted, hvor den naturligt hører hjemme. Umiddelbart efter at instituttet har offentliggjort den institutspecifikke oversigt, skal dette meddeles til Finanstilsynet.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Finanstilsynet skal efter at have modtaget meddelelse om offentliggørelse fra alle udpegede systemisk vigtige finansielle institutter (SIFIer), offentliggøre en samlet oversigt for alle de systemisk vigtige finansielle institutter på sin hjemmeside.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Straffebestemmelser</span>\r\n</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Med bøde straffes den, der undlader at efterkomme krav om offentliggørelse, jf. § 5, stk. 1-2.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel. 1. pkt. gælder alene for institutter omfattet af bekendtgørelsens § 1, stk. 1.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ikrafttræden</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Bekendtgørelsen træder i kraft den 31. marts 2014.</p><div class=\"Givet\" id=\"Givet\"><p class=\"Givet\" align=\"center\">Finanstilsynet, den 27. marts 2014</p><p class=\"Sign1\" align=\"center\">Ulrik Nødgaard</p><p class=\"Sign2\" align=\"right\">/ Thomas Broeng Jørgensen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/03/2014"
        },
        {
            "displayName": "Accession",
            "displayValue": "B20140029805"
        },
        {
            "displayName": "Entydig dokumentidentifikation",
            "displayValue": "BP000854"
        },
        {
            "displayName": "Dato for førstegangsindlæggelse",
            "displayValue": "29/03/2014"
        },
        {
            "displayName": "Dato for indlæggelse",
            "displayValue": "29/03/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "298"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/03/2014"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Finanstilsynet, j.nr. 1912-0018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}