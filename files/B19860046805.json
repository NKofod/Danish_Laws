{
    "id": 44798,
    "title": "Bekendtgørelse om radioanlæg til modtagning fra kommunikationssatellitter ",
    "documentTypeId": "60",
    "isSagsforlobPeriodValid": false,
    "shortName": "BEK nr 468 af 06/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om radioanlæg til modtagning fra  \r\n\r\n kommunikationssatellitter </H1>  \r\n\r\n<P></P>  \r\n\r\n<BR>  \r\n\r\n<P>I henhold til § 1, § 3, § 6 og § 7 i lov om radiokommunikation, jfr.  \r\n\r\n lovbekendtgørelse nr. 210 af 6. april 1976, fastsættes nedenstående  \r\n\r\n bestemmelser: </P>  \r\n\r\n<P> <B>Gyldighedsområde</B>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen gælder for oprettelse og  \r\n\r\n benyttelse af radioanlæg, der er indrettet til modtagning af programstof, der  \r\n\r\n overføres via kommunikationssatellitter. </P>  \r\n\r\n<P> <B>Tilladelse</B>  </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Oprettelse og drift af radioanlæg til modtagning  \r\n\r\n af programstof fra kommunikationssatellitter må kun finde sted efter forud  \r\n\r\n indhentet tilladelse. For tilladelsen betales et gebyr. </P>  \r\n\r\n<P CLASS=STK> <I>Stk. 2. </I> Ansøgning om tilladelse indgives på en særlig  \r\n\r\n blanket til </P>  \r\n\r\n<P>Teleinspektionen, Islands Brygge 81, 2300 København S. </P>  \r\n\r\n<P> <B>Særlige forhold vedrørende modtageanlæg tilknyttet visse  \r\n\r\n fællesantenneanlæg</B>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Ansøgninger fra ejere af fællesantenneanlæg  \r\n\r\n indgives af den, der er berettiget til at tegne fællesantenneanlægget. </P>  \r\n\r\n<P CLASS=STK> <I>Stk. 2. </I> Ansøgninger fra ejere af fællesantenneanlæg  \r\n\r\n forelægges den regionale televirksomhed (KTAS, Jydsk Telefon, Fyns Telefon  \r\n\r\n eller Tele Sønderjylland) til udtalelse med henblik på en vurdering af  \r\n\r\n ansøgningen i forhold til foreliggende planer om forsyning af vedkommende  \r\n\r\n fællesantenneanlæg med det pågældende programstof fra det offentlige telenet.  \r\n\r\n Forelæggelse sker på baggrund af bestemmelsen i lov om radio- og  \r\n\r\n fjernsynsvirksomhed, § 4, stk. 3, efter hvilken tilladelser kan gives  \r\n\r\n midlertidigt, såfremt modtagning ikke strider mod planer om forsyning af  \r\n\r\n fællesantenneanlægget fra det offentlige telenet. Med henblik på at fremme  \r\n\r\n ansøgningsbehandlingen mest muligt vil der i hvert enkelt tilfælde blive  \r\n\r\n fastsat en svarfrist for selskabets besvarelse. </P>  \r\n\r\n<P> <B>Særlige forhold vedrørende demonstration af modtageudstyr</B>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tilladelse vil kunne udstedes til fabrikanter og  \r\n\r\n importører af modtageudstyr til kortvarige demonstrationer af vedkommende  \r\n\r\n firmas udstyr under modtagning af nærmere fastlagt programstof, der sendes  \r\n\r\n over en eller flere nærmere angivne kommunikationssatellitter. </P>  \r\n\r\n<P CLASS=STK> <I>Stk. 2. </I> Modtagning med demonstrationsudstyr vil normalt  \r\n\r\n være begrænset til vedkommende firmas (eller firmarepræsentants) egne  \r\n\r\n demonstrationslokaliteter og til større radio- og TV-udstillinger,  \r\n\r\n elektronikmesser og lignende i nærmere fastlagt omfang. Tilladelse vil  \r\n\r\n endvidere kunne omfatte kortvarig demonstration af firmaets modtageudstyr ved  \r\n\r\n sådanne fællesantenneanlæg, hvor midlertidig tilladelse vil kunne komme i  \r\n\r\n betragtning jfr. § 3, stk. 2. Ved demonstrationer for fællesantenneanlæg må  \r\n\r\n der normalt kun ske fordeling i vedkommende fællesantenneanlæg, når  \r\n\r\n Teleinspektionen efter en i henhold til § 3, stk. 2, foretaget vurdering af  \r\n\r\n fællesantenneejerens ansøgning har givet tilsagn om, at tilladelse kan  \r\n\r\n forventes udstedt, når det konkrete valg af typegodkendt modtageudstyr  \r\n\r\n foreligger. </P>  \r\n\r\n<P> <B>Generelt om tilladelser</B>  </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Inden udstedelse af tilladelse til modtagning  \r\n\r\n fra kommunikationssatellitter skal det over for Teleinspektionen være  \r\n\r\n dokumenteret, at der foreligger de nødvendige tilladelser fra  \r\n\r\n programleverandøren til den ansøgte anvendelse eller demonstration af  \r\n\r\n programstoffet. Udgifter i forbindelse med program- og ophavsrettigheder  \r\n\r\n påhviler ansøgeren. </P>  \r\n\r\n<P CLASS=STK> <I>Stk. 2. </I> I det omfang betaling for teletransporten af  \r\n\r\n vedkommende programstof ikke dækkes fuldt ud gennem sendelandets  \r\n\r\n teleadministration, vil der hos tilladelsesindehaveren kunne opkræves en af  \r\n\r\n Statens Teletjeneste nærmere fastsat teleafgift, som beregnes forholdsmæssigt  \r\n\r\n efter antallet af tilladelser og anvendelsen af programstoffet i øvrigt. </P>  \r\n\r\n<P CLASS=STK> <I>Stk. 3. </I> En tilladelse i henhold til § 2, stk. 1  \r\n\r\n fritager ikke indehaveren for en pligt til at indhente eventuelle andre  \r\n\r\n nødvendige tilladelser. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Gyldighedsperioden for en tilladelse er 1 år.  \r\n\r\n Gyldighedsperioden kan forlænges for et år ad gangen ved betaling af et  \r\n\r\n gebyr. </P>  \r\n\r\n<P CLASS=STK> <I>Stk. 2. </I> For tilladelser til ejere af fællesantenneanlæg  \r\n\r\n vil forlængelse af tilladelsen endvidere være afhængig af resultatet af en  \r\n\r\n nærmere vurdering på grundlag af de i § 3, stk. 2, nævnte hensyn. </P>  \r\n\r\n<P> <B>Tekniske bestemmelser</B>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Radiomodtageanlægget skal være typegodkendt af  \r\n\r\n Teleinspektionen, til den specifikke sammenstilling. De tekniske bestemmelser  \r\n\r\n fastsættes af ministeriet for offentlige arbejder, generaldirektoratet for P  \r\n\r\n &amp; T i &#187;Tekniske bestemmelser for radioanlæg til modtagning fra  \r\n\r\n kommunikationssatellitter&#171;. Teleinspektionen opkræver et gebyr for  \r\n\r\n udstedelse af typegodkendelse. </P>  \r\n\r\n<P CLASS=STK> <I>Stk. 2. </I> En tilladelse indebærer ikke sikkerhed for  \r\n\r\n forstyrrelsesfri modtagning af programstof fra kommunikationssatellitter,  \r\n\r\n bl.a. fordi modtagningen foregår i frekvensbånd, som efter internationale  \r\n\r\n aftaler tillige anvendes af eksisterende og fremtidige mobile og faste  \r\n\r\n radiotjenester (radiokæder). </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Tilladelsesindehaveren er forpligtet til  \r\n\r\n omgående at afhjælpe enhver fejl eller mangel ved radiomodtageanlægget, som  \r\n\r\n kan medføre forstyrrelse af andre teletjenester, herunder radiofoni og  \r\n\r\n fjernsyn, eller som medfører, at de for tilladelsen gældende forudsætninger  \r\n\r\n og vilkår ikke længere er opfyldt. </P>  \r\n\r\n<P CLASS=STK> <I>Stk. 2. </I> Radiomodtageanlægget må ikke benyttes således,  \r\n\r\n at det giver anledning til forstyrrelse af teletjenester, herunder radiofoni-  \r\n\r\n og fjernsynsmodtagning. Giver anlægget anledning til forstyrrelse, kan  \r\n\r\n Teleinspektionen kræve anlægget ændret, selv om det i øvrigt opfylder de  \r\n\r\n tekniske bestemmelser. </P>  \r\n\r\n<P CLASS=STK> <I>Stk. 3. </I> Tilladelsesindehaveren skal træffe de  \r\n\r\n nødvendige foranstaltninger til at afhjælpe forstyrrelse af andre  \r\n\r\n teletjenester. Udgifter hertil afholdes af tilladelsesindehaveren, medmindre  \r\n\r\n der af Teleinspektionen træffes anden bestemmelse. </P>  \r\n\r\n<P CLASS=STK> <I>Stk. 4. </I> Bestemmelserne i stk. 1-3 kan efter  \r\n\r\n Teleinspektionens vurdering også gøres gældende i tilfælde af forstyrrelse af  \r\n\r\n andre elektriske anlæg, som f.eks. båndoptagere, grammofoner, stereoanlæg og  \r\n\r\n højttaleranlæg. </P>  \r\n\r\n<P> <B>Radioanlæggenes benyttelse</B>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Radioanlægget skal benyttes på en sådan måde, at  \r\n\r\n der kun modtages det i tilladelsen angivne programstof. </P>  \r\n\r\n<P CLASS=STK> <I>Stk. 2. </I> Såfremt der modtages uvedkommende  \r\n\r\n radiosignaler, må de ikke gengives, meddeles til tredjemand eller benyttes  \r\n\r\n til noget som helst formål; eksistensen må end ikke røbes. </P>  \r\n\r\n<P> <B>Kontrol og klage</B>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Teleinspektionen kan når som helst foretage  \r\n\r\n kontrol af modtageanlæg. De til foretagelse af kontrolsyn bemyndigede  \r\n\r\n personer skal til enhver tid mod forevisning af særlig legitimation have  \r\n\r\n uhindret adgang til at kontrollere, at modtageanlægget opfylder de tekniske  \r\n\r\n bestemmelser og tilladelsens vilkår. </P>  \r\n\r\n<P CLASS=STK> <I>Stk. 2. </I> De oplysninger, der forlanges af  \r\n\r\n Teleinspektionens kontrollanter om modtageanlæggets indretning og benyttelse,  \r\n\r\n skal omgående gives, og de af kontrollanterne givne påbud med hensyn til  \r\n\r\n forhold, der er reguleret i denne bekendtgørelse, skal efterkommes. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Klage over afgørelser, som er truffet af  \r\n\r\n Teleinspektionen indsendes til ministeriet for offentlige arbejder,  \r\n\r\n generaldirektoratet for P &amp; T. </P>  \r\n\r\n<P> <B>Gebyrer</B>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> De i §§ 2, 6 og 7 nævnte gebyrer fastsættes af  \r\n\r\n P &amp; T. Fortegnelse over de til enhver tid gældende gebyrer kan fås ved  \r\n\r\n henvendelse til Teleinspektionen. </P>  \r\n\r\n<P> <B>Overtrædelse og ikrafttræden</B>  </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overtrædelse af bestemmelserne i § 2, stk. 1,  \r\n\r\n og §§ 7-10, straffes med bøde. </P>  \r\n\r\n<P CLASS=STK> <I>Stk. 2. </I> For overtrædelse begået af aktieselskaber,  \r\n\r\n anpartsselskaber, andelsselskaber eller lignende kan der pålægges selskabet  \r\n\r\n som sådant bødeansvar. </P>  \r\n\r\n<P CLASS=STK> <I>Stk. 3. </I> Den, som foretager installation af  \r\n\r\n modtageanlæg, apparater eller dele dertil, der ikke opfylder de gældende  \r\n\r\n bestemmelser, eller som bringer allerede eksisterende anlæg i strid med  \r\n\r\n bestemmelserne, kan idømmes bøde. </P>  \r\n\r\n<P CLASS=STK> <I>Stk. 4. </I> Anvendelse af modtageudstyr i modstrid med en  \r\n\r\n tilladelses vilkår kan medføre inddragelse af tilladelsen. </P>  \r\n\r\n<P CLASS=STK> <I>Stk. 5. </I> Ulovligt oprettede modtageanlæg kan plomberes  \r\n\r\n af Teleinspektionen ved de personer, der er bemyndiget til at foretage  \r\n\r\n kontrolsyn. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Denne bekendtgørelse træder i kraft dagen efter  \r\n\r\n bekendtgørelsen i Lovtidende. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Ministeriet for offentlige arbejder, den  \r\n\r\n 6. juli 1986 </I> </P>  \r\n\r\n<P CLASS=UNDERSKREVET-AF ALIGN=CENTER>Arne Melchior </P>  \r\n\r\n<P CLASS=MINISTER ALIGN=RIGHT>/Jørgen Abild Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/07/1986"
        },
        {
            "displayName": "Accession",
            "displayValue": "B19860046805"
        },
        {
            "displayName": "Entydig dokumentidentifikation",
            "displayValue": "CM003369"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "468"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "06/07/1986"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "P&T, Teleinspekti"
        },
        {
            "displayName": "Ressortministeriets journalnummer",
            "displayValue": "Min. f. off. arb. G.P.T. j.nr. TLK. 924-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}