{
    "id": 187135,
    "title": "Indsamlingsnævnets afgørelse i sag nr. 16-9230-00012 Indsamlingsnævnet finder Red Barnets efterladte, synlige materiale i brevsprække beklagelig",
    "documentTypeId": "240",
    "isSagsforlobPeriodValid": true,
    "shortName": "KEN nr 10487 af 26/10/2016",
    "documentHtml": "<div class=\"bjelke\">Den fulde tekst</div><p class=\"Titel2\">Indsamlingsnævnets afgørelse i sag nr. 16-9230-00012</p>\r\n<p class=\"UnderTitel2\">Indsamlingsnævnet finder Red Barnets efterladte, synlige materiale i brevsprække beklagelig</p>\r\n<div class=\"Resume\">\r\n   <p class=\"TekstGenerel\">Indsamlingsnævnet finder det beklageligt, at Red Barnet i forbindelse med sin årlige husindsamling efterlod synligt indsamlingsmateriale i en persons brevsprække, således at dette var synligt for enhver, der passerede forbi bopælen.</p>\r\n</div>\r\n<p>\r\n   <span class=\"Bold\">Klager: [Person]</span>\r\n</p>\r\n<p>\r\n   <span class=\"Bold\">Indklagede: Red Barnet</span>\r\n</p>\r\n<p>\r\n   <span class=\"Bold\">Sagens indhold</span> (kort resumé):</p>\r\n<p>Klager har til Indsamlingsnævnet klaget over, at indklagede i forbindelse med indklagedes landsdækkende hus- og gadeindsamling den 4. september 2016 efterlod indsamlingsmateriale i brevsprækken, således at forbipasserende kunne se, hvornår beboere i området har været hjemme siden indsamlingen</p>\r\n<p>Klager bemærker at dette medfører at f.eks. tyve nemt kan se, hvem der måtte være på ferie i den følgende uge.</p>\r\n<p>\r\n</p>\r\n<p class=\"NormalInd\">\r\n   <span class=\"Bold\">1.</span> <span class=\"Bold\">Sagsfremstilling</span></p>\r\n<p>Den 4. september 2016 gennemførte indklagede hus- og gadeindsamling. Indsamlingsnævnet havde meddelt tilladelse hertil.</p>\r\n<p>På klagers bopæl efterlod indklagedes frivillige indsamlere en ”reklame”(indsamlingsmateriale) synligt i brevsprækken.</p>\r\n<p>Så vidt klager kunne se, var det også tilfældet ved andre husstande i hans nærområde.</p>\r\n<p>Klager oplyser, at han tidligere har kontaktet indklagede for at gøre opmærksom på det, men uden held.</p>\r\n<p>\r\n</p>\r\n<p class=\"NormalInd\">\r\n   <span class=\"Bold\">2.</span> <span class=\"Bold\">Parternes synspunkter</span></p>\r\n<p class=\"NormalInd\">\r\n   <span class=\"Bold\">2.1 Klagers synspunkt</span>\r\n</p>\r\n<p>Klager har gjort gældende, at indklagede har handlet i strid med retningslinjerne for god indsamlingsskik.</p>\r\n<p>Klager har til støtte herfor gjort gældende, at indsamlingsmateriale, der efterlades synligt, medfører, at enhver forbipasserende kan se, hvornår beboerne i området har været hjemme siden indsamlingen. Klager tilføjer, at dette medfører, at f.eks. tyve kan se, hvem der måtte være på ferie i den kommende uge.</p>\r\n<p>\r\n</p>\r\n<p class=\"NormalInd\">\r\n   <span class=\"Bold\">2.2 Indklagedes synspunkt</span>\r\n</p>\r\n<p>Indklagede har oplyst, at de altid sørger for, at de frivillige indsamlere informeres om, at materiale skal stikkes helt ind i postkassen, samt at dette sker på skrift i form af en indsamlervejledning, som alle indsamlere får tilsendt, og hvori indklagede eksplicit skriver:</p>\r\n<p>”Hvis der ikke er nogen hjemme, stikker du folderen helt ind i postkassen eller brevsprækken. ”</p>\r\n<p>\r\n</p>\r\n<p>Indklagede har endvidere oplyst, at man derudover informerer indsamlingslederne om dette ved udlevering af bøtter til indsamlerne på selve dagen.</p>\r\n<p>\r\n</p>\r\n<p>Endeligt har Indklagede oplyst, at indsamlere arbejder frivilligt med at samle ind denne ene dag om året. Indklagede har således ikke mulighed for at gennemføre et længere træningsforløb eller lignende; indklagede informerer indsamlerne om de regler, indsamlerne skal følge, og går så ud fra, at de naturligvis følger retningslinjerne.</p>\r\n<p class=\"NormalInd\">\r\n</p>\r\n<p class=\"NormalInd\">\r\n   <span class=\"Bold\">3.</span> <span class=\"Bold\">Indsamlingsnævnets afgørelse</span></p>\r\n<p>I sagens behandling har følgende nævnsmedlemmer deltaget: Christian Lundblad, Robert Hinnerskov, Tina Donnerborg, Rasmus Larsen Lindblom og Benedicte Federspiel.</p>\r\n<p>Indsamlingsnævnet træffer afgørelse i sager om overtrædelse af god indsamlingsskik, jf. lov nr. 511 af 26. maj 2014 om indsamling m.v. (indsamlingsloven),§ 10, stk. 3, nr. 3, jf. § 8.</p>\r\n<p>Der er klaget over en landsdækkende hus- og gadeindsamling, jf. indsamlingslovens § 5, stk. 2.</p>\r\n<p>Indsamlinger, der er omfattet af indsamlingsloven, skal foregå i overensstemmelse med god indsamlingsskik, jf. lovens § 8, stk. 1.</p>\r\n<p>Indsamlingsnævnet har pr. 14. juli 2014 udarbejdet retningslinjer for god indsamlingsskik i henhold til bekendtgørelse nr. 820 af 27. juni 2014 om indsamling m.v. (indsamlingsbekendtgørelsen), § 19, stk. 2. Det følger af Retningslinjerne for god indsamlingsskik, pkt. 5:</p>\r\n<p>\r\n   <span class=\"Bold Italic\">”(…)</span>\r\n</p>\r\n<p>\r\n   <span class=\"Bold Italic\">5.</span> <span class=\"Bold Italic\">Særligt ved husindsamlinger </span></p>\r\n<p>\r\n   <span class=\"Italic\">5.1.</span> <span class=\"Italic\">Indsamlers repræsentant skal respektere privatlivets fred.</span></p>\r\n<p>\r\n   <span class=\"Italic\">5.2.</span> <span class=\"Italic\">Indsamlers repræsentant må ikke uden bidragsyders accept træde ind over dørtærsklen.</span></p>\r\n<p>\r\n   <span class=\"Italic\">(…)”</span>\r\n</p>\r\n<p>Nævnet finder, at brugen af indsamlingsmateriale, der efterlades synligt i en brevsprække, har været i strid med privatlivets fred, jf. punkt 5.1 i Retningslinjerne for god indsamlingsskik.</p>\r\n<p>Nævnet lægger i den forbindelse vægt på, at det dels har været synligt for forbipasserende, at personerne i husstanden ikke har åbnet for indsamleren i forbindelse med husindsamlingen, dels var det potentielt synligt for indbrudstyve i en kortere eller længere periode, at der ikke var nogen hjemme hos klager. Klager kunne som følge heraf principielt risikere at få indbrud.</p>\r\n<p>Det synes desuden at være en krænkelse af privatlivets fred, jf. de nævnte retningslinjer, at en organisation (eller andre) efterlader materiale/reklame synligt på eller ved private ejendomme. Metoden kan desuden være i strid med anden lovgivning.</p>\r\n<p>Indsamlingsnævnet anser det på den baggrund beklageligt, jf. indsamlingslovens § 11, stk. 3, jf. Retningslinjer for Indsamlingsnævnets udtalelser af kritik – skala for kritik, at indklagede efterlod synligt materiale i klagers brevsprække, da indklagede foretog husindsamling.</p>\r\n<p>Det er en indsamlers ansvar, at frivillige indsamlere nøje følger de indsamlingsetiske retningslinjer, når de repræsenterer en indsamler. Indklagede bærer ansvaret for, at deres frivillige indsamlere efterlod synligt indsamlingsmateriale hos klager. Således burde indklagede have indset, at denne procedure kunne være forbundet med en risiko for tyveri, idet det for alle herved blev gjort synligt, at der måske ikke var nogen hjemme.</p>\r\n<p>Hertil burde indklagede have set det etiske i, at proceduren også gjorde det synligt for forbipasserende, at personerne i husstanden ikke har åbnet for indsamleren i forbindelse med husindsamlingen.</p>\r\n<p>Det faktum, at indklagede har søgt at informere sine frivillige om, at materiale skulle efterlades ikke-synligt i postkasse/brevsprække, kan ikke føre til en anden vurdering.</p>\r\n<p>På baggrund af de konkrete omstændigheder og den ovenfor udtalte kritik, pålægger nævnet Red Barnet snarest muligt efter modtagelsen af denne afgørelse, at offentliggøre følgende tekst i to måneder på af Red Barnets hjemmeside, jf. indsamlingslovens § 11, stk. 3, jf. bekendtgørelse nr. 895 af 18. juli 2014 om forretningsordenen for Indsamlingsnævnet, § 19, stk. 1:</p>\r\n<p>\r\n   <span class=\"Italic\">”Indsamlingsnævnet har på baggrund af to afgørelser af 26. oktober 2016 pålagt Red Barnet at offentliggøre følgende:</span>\r\n</p>\r\n<p>\r\n   <span class=\"Bold Italic\">Indsamlingsnævnet finder Red Barnets efterladte, synlige materiale i brevsprækker beklagelig</span>\r\n</p>\r\n<p>\r\n   <span class=\"Italic\">Indsamlingsnævnet finder det beklageligt, at Red Barnet efterlod synligt materiale i to personers brevsprækker, da Red Barnet foretog husindsamling, således at dette var synligt for enhver, der passerede forbi de pågældende personers boliger.</span>\r\n</p>\r\n<p>\r\n   <span class=\"Italic\">Den 4. september 2016 gennemførte Red Barnet en landsdækkende hus- og gadeindsamling.</span> <span class=\"Italic\">Red Barnet havde fået tilladelse hertil af Indsamlingsnævnet.</span></p>\r\n<p>\r\n   <span class=\"Italic\">I forbindelse med husindsamlingen samlede Red Barnet ind i de områder, hvor [personer] boede.</span>\r\n</p>\r\n<p>\r\n   <span class=\"Italic\">Da der ikke blev åbnet/ikke var nogen hjemme hos de pågældende, efterlod de frivillige indsamlere synligt indsamlingsmateriale i brevsprækken.</span>\r\n</p>\r\n<p>\r\n   <span class=\"Italic\">Det er en indsamlers ansvar, at frivillige indsamlere nøje følger de indsamlingsetiske retningslinjer, når de repræsenterer en indsamler.</span> <span class=\"Italic\">Nævnet finder, at synligt efterladt indsamlingsmateriale i brevsprækken har været i strid med privatlivets fred, jf. punkt 5.1 i Retningslinjerne for god indsamlingsskik;</span> <span class=\"Italic\">dels fordi det har været synligt for forbipasserende, at [personerne] ikke har åbnet for indsamler i forbindelse med husindsamlingen, dels at det derved var synligt for f.eks. indbrudstyve i en kortere eller længere periode, at der ikke var nogen hjemme hos [personerne], som derved principielt kunne risikere at blive udsat for indbrud.</span> <span class=\"Italic\">”</span></p>\r\n<p>\r\n</p>\r\n<p>Afgjort den 26. oktober 2016</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [
        "www.indsamlingsnaevnet.dk"
    ],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/03/2017"
        },
        {
            "displayName": "Accession",
            "displayValue": "W20161048725"
        },
        {
            "displayName": "Entydig dokumentidentifikation",
            "displayValue": "AA010076"
        },
        {
            "displayName": "Dato for indlæggelse",
            "displayValue": "11/03/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10487"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "26/10/2016"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Indsamlingsnævnet, j.nr. 16-9230-00012"
        },
        {
            "displayName": "Stikord",
            "displayValue": "Husindsamling, Indsamlingsetiske retningslinjer, Privatlivets fred"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}