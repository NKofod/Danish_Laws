{
    "id": 108992,
    "title": "1994 BTL 219   BETÆNKNING OVER FORSLAG TIL LOV OM ÆNDRING AF LOV OM KONGERIGET DANMARKS   FISKERIBANK    NR L 219 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 219",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 219 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om Kongeriget Danmarks  \r\n\r\n Fiskeribank <BR>  \r\n\r\n Nr L 219 1994-95, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19950517 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til landbrugs- og fiskeriministeren, som denne har </P>  \r\n\r\n<P>besvaret skriftligt. Et af udvalgets spørgsmål og landbrugs- og </P>  \r\n\r\n<P>fiskeriministerens svar herpå er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget)  \r\n\r\n lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for mindretallet (Venstres og Det Konservative  \r\n\r\n Folkepartis medlemmer af udvalget) er skeptiske over for de ændringer, der  \r\n\r\n med lovforslaget lægges op til vedrørende Fiskeribanken. Venstre og Det  \r\n\r\n Konservative Folkeparti er grundlæggende af den opfattelse, at de foreslåede  \r\n\r\n ændringer ikke er nødvendige. </P>  \r\n\r\n<P>Det må konstateres, at Fiskeribanken stadig er nødvendig for fiskeriet i  \r\n\r\n den vanskelige omstillingsproces, som erhvervet befinder sig i. Det er  \r\n\r\n imidlertid et mål på længere sigt at hindre tab i Fiskeribanken, og som et  \r\n\r\n middel til at opnå det mål bør ministeren sikre låntagere valgfrihed mellem  \r\n\r\n konvertible og inkonvertible lån, således at den enkelte låntager har  \r\n\r\n maksimal mulighed for at tilrettelægge sin egen økonomi. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) finder, at det er godt, at der gennemføres de foreslåede ændringer  \r\n\r\n vedrørende Fiskeribankens regnskabsaflæggelse. Formålet med ændringerne er at  \r\n\r\n gøre bankens regnskab sammenligneligt med private pengeinstitutters og sikre  \r\n\r\n Folketinget indseende med banken. </P>  \r\n\r\n<P>Med hensyn til Fiskeribankens bestyrelsessammensætning finder  \r\n\r\n Fremskridtspartiet det uheldigt, at fiskerierhvervets repræsentation  \r\n\r\n nedbringes til en person. Fiskeribankens opgave må primært være at  \r\n\r\n tilvejebringe viden om og forståelse for de særlige problemstillinger og  \r\n\r\n kapitalbehov, der kan være i erhvervet. I forhold til statens repræsentation  \r\n\r\n er fiskerierhvervets repræsentation i bestyrelsen markant svækket, og det er  \r\n\r\n bekymrende. </P>  \r\n\r\n<P>En samlet afvejning af fordele og ulemper betyder, at Fremskridtspartiet  \r\n\r\n indstiller lovforslaget til forkastelse. </P>  \r\n\r\n<P>Erling Christensen (S) Peter Christensen (S) Eva Fatum (S) Erik Mortensen  \r\n\r\n (S) Frederik Nørgaard (S) Kristen Touborg (SF) nfmd. <I>Vibeke Peschardt (RV)  \r\n\r\n Bent Hindrup Andersen (EL) Ole Vagn Christensen (S) Christian Mejdahl (V)  \r\n\r\n Bodil Thrane (V) Mariann Fischer Boel (V)</I> fmd. <I>Kim Mouritsen (V)  \r\n\r\n Henning Grove (KF) Jens Jørgensen (KF) Peder Sønderby (V) Niels Højland (FP)  \r\n\r\n</I>  </P>  \r\n\r\n<P>Centrum-Demokraterne havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til landbrugs- og fiskeriministeren og dennes  \r\n\r\n besvarelse heraf </P>  \r\n\r\n<P> <I>Spørgsmål 4:</I>  </P>  \r\n\r\n<P>&#187;I lovforslaget står der, at der skal skabes en klarere afgrænsning  \r\n\r\n af bestyrelsens ansvar og kompetence. Har denne afgrænsning skabt problemer  \r\n\r\n hidtil?&#187; </P>  \r\n\r\n<P> <I>Svar:</I>  </P>  \r\n\r\n<P>I forbindelse med den særlige refinansieringsordning, som blev etableret  \r\n\r\n som en midlertidig ordning i 1993, viste det sig, at et stort antal sager  \r\n\r\n måtte afklares på bestyrelsesniveau. Dette førte til en forlænget  \r\n\r\n sagsbehandlingstid og dermed ulemper for låntagerne. En væsentlig årsag til  \r\n\r\n vanskelighederne var formentlig, at grundlaget for ordningen ikke var  \r\n\r\n tilstrækkelig præciseret, hvilket gav anledning til  \r\n\r\n fortolkningsvanskeligheder i forbindelse med Fiskeribankens sagsbehandling.  \r\n\r\n Det er hensigten, at der i forbindelse med sådanne særlige ordninger, som  \r\n\r\n fremover måtte blive henlagt til Fiskeribanken, skal foreligge mere præcise  \r\n\r\n retningslinjer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/07/1995"
        },
        {
            "displayName": "Accession",
            "displayValue": "199414K00219"
        },
        {
            "displayName": "Entydig dokumentidentifikation",
            "displayValue": "CL000793"
        },
        {
            "displayName": "Dato for førstegangsindlæggelse",
            "displayValue": "04/07/1995"
        },
        {
            "displayName": "Dato for indlæggelse",
            "displayValue": "04/07/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "219"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}