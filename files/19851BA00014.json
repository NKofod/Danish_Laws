{
    "id": 105974,
    "title": "1985 BSF 14   FORSLAG TIL FOLKETINGSBESLUTNING OM IKKE-FØRSTEBRUG AF ATOMVÅBEN ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 14",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 14 </P>  \r\n\r\n<P></P>  \r\n\r\n<P>Forslag til folketingsbeslutning om ikke-førstebrug af atomvåben </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Riishøj (SF) Thoft  \r\n\r\n (SF) </P>  \r\n\r\n<P></P>  \r\n\r\n<P>den 8. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at udfolde enhver anstrengelse for at </P>  \r\n\r\n<P>få alle stater til ubetinget at give afkald på adgangen til </P>  \r\n\r\n<P>førstebrug af kernevåben af enhver art. </P>  \r\n\r\n<P>Folketinget pålægger endvidere regeringen i alle relevante </P>  \r\n\r\n<P>internationale sammenhænge at gøre gældende over for de </P>  \r\n\r\n<P>atomvåbenbesiddende magter, at førstebrug af atomvåben vil være en </P>  \r\n\r\n<P>forbrydelse mod menneskeheden. </P>  \r\n\r\n<P>Endelig pålægger folketinget regeringen i overensstemmelse med </P>  \r\n\r\n<P>dagsordenen af 3. maj 1984 at arbejde for en international aftale, </P>  \r\n\r\n<P>herunder mellem NATO og Warszawapagten, om nej til førstebrug af </P>  \r\n\r\n<P>kernevåben af enhver art, og som et første konkret skridt pålægger </P>  \r\n\r\n<P>folketinget regeringen at stille forslag i NATO om følgende: </P>  \r\n\r\n<P>At NATO og de vestlige atommagter skal tilbyde Sovjetunionen og </P>  \r\n\r\n<P>Warszawapagten at indgå en aftale om nej til førstebrug af </P>  \r\n\r\n<P>kernevåben af enhver art. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Da folketinget den 22. marts 1984 på baggrund af et VS-forslag (se </P>  \r\n\r\n<P>Folketingstidende 1983-84, 2. samling, forhandlingerne sp. 259 og </P>  \r\n\r\n<P>2802 samt tillæg A sp. 1055) diskuterede spørgsmålet om førstebrug </P>  \r\n\r\n<P>af atomvåben, var der bred enighed om, at det er afgørende at </P>  \r\n\r\n<P>sikre, at atomvåben aldrig tages i brug. Som forsvarsministeren </P>  \r\n\r\n<P>udtrykte det: &#187;Regeringen vil . . . til enhver tid arbejde for, at  \r\n\r\n</P>  \r\n\r\n<P>antallet af atomvåben begrænses mest muligt, og at brug af disse </P>  \r\n\r\n<P>våben aldrig bliver aktuel.&#171; </P>  \r\n\r\n<P>Dette skal ses i sammenhæng med, at ingen har søgt at bestride, at en </P>  \r\n\r\n<P>førstebrug af atomvåben vil udløse en altødelæggende katastrofe. </P>  \r\n\r\n<P>Det vil være den mest ansvarsløse og forbryderiske handling, som </P>  \r\n\r\n<P>overhovedet kan tænkes, og intet - intet - ville kunne </P>  \r\n\r\n<P>retfærdiggøre denne handling. </P>  \r\n\r\n<P>Den beskrivelse af problemet, som de tidligere rådgivere for flere </P>  \r\n\r\n<P>amerikanske præsidenter McGeorge Bundy, George F. Kennan, Robert </P>  \r\n\r\n<P>S. McNamara og Gerald Smith har givet, er fortsat fuldt ud </P>  \r\n\r\n<P>dækkende: </P>  \r\n\r\n<P>&#187;Det er på tide, at man erkender, at ingen nogen sinde har kunnet  \r\n\r\n</P>  \r\n\r\n<P>fremkomme med overbevisende argumenter for, at brugen af </P>  \r\n\r\n<P>kernevåben, selv i den mindste målestok, med nogen sandsynlighed </P>  \r\n\r\n<P>skulle kunne forblive begrænset. Alle seriøse undersøgelser og </P>  \r\n\r\n<P>alle militære øvelser gennem de sidste 25 år har demonstreret, at </P>  \r\n\r\n<P>selv den mest begrænsede brug i kamp ville betyde enorme </P>  \r\n\r\n<P>ødelæggelser for den civile befolknings liv og ejendom. Der er </P>  \r\n\r\n<P>ingen grund til at tro, at en sådan kernevåbenaktion ikke ville </P>  \r\n\r\n<P>føre til altødelæggende gensidig anvendelse af kernevåben. Enhver </P>  \r\n\r\n<P>brug af kernevåben i Europa af NATO-landene selv eller rettet mod </P>  \r\n\r\n<P>disse indebærer en høj og uundgåelig risiko for at eskalere til </P>  \r\n\r\n<P>den totale atomkrig, som vil bringe ødelæggelse til alle og sejr </P>  \r\n\r\n<P>til ingen. </P>  \r\n\r\n<P>Det eneste klart definerede brandbælte mod en total </P>  \r\n\r\n<P>atomkrigskatastrofe er det, der løber mellem alle andre typer </P>  \r\n\r\n<P>konflikter og en hvilken som helst brug af kernevåben. At holde </P>  \r\n\r\n<P>dette skel entydigt og stærkt er i hele menneskehedens dybeste </P>  \r\n\r\n<P>interesse. (. . .) På baggrund af de forfærdelige konsekvenser af </P>  \r\n\r\n<P>selv den mest begrænsede brug af kernevåben og umuligheden for </P>  \r\n\r\n<P>begge parter i at give nogen garanti mod ubegrænset eskalering må </P>  \r\n\r\n<P>man nære den alvorligste tvivl om det kloge i en politik, som </P>  \r\n\r\n<P>understreger effektiviteten af en eller anden form for førstebrug </P>  \r\n\r\n<P>af kernevåben fra den ene eller den anden side. Det synes således </P>  \r\n\r\n<P>på tide at overveje mulighederne, kravene, vanskelighederne og </P>  \r\n\r\n<P>fordelene ved en politik baseret på ikke-førstebrug.&#171; (Fra </P>  \r\n\r\n<P>&#187;Kernevåben og Atlantpagten&#171; i bogen &#187;NATOs strategi. </P>  \r\n\r\n<P>Førstebrugsdebatten&#171;, SNU 1982). </P>  \r\n\r\n<P>Men på trods af, at alle synes at have erkendt, at førstebrug af </P>  \r\n\r\n<P>atomvåben vil være kollektivt selvmord, er der endnu ikke fra den </P>  \r\n\r\n<P>danske regerings side gjort noget som helst effektivt for at </P>  \r\n\r\n<P>fremme denne sag. Tværtimod har regeringen, da den i FN fik </P>  \r\n\r\n<P>chancen, direkte modarbejdet (stemt imod) et forslag mod </P>  \r\n\r\n<P>førstebrug af atomvåben (se nedenfor). </P>  \r\n\r\n<P>I foråret 1984 så det ellers ud, som om der skulle til at ske noget. </P>  \r\n\r\n<P>I folketingets dagsorden af 3. maj 1984 blev det slået fast, at </P>  \r\n\r\n<P>regeringen skal arbejde for en international aftale, herunder </P>  \r\n\r\n<P>mellem NATO og Warszawapagten, om nej til førstebrug af kernevåben </P>  \r\n\r\n<P>af enhver art. </P>  \r\n\r\n<P>Men regeringen foretog sig ingenting. Jo, den meddelte de øvrige </P>  \r\n\r\n<P>NATO-lande, hvad folketinget havde besluttet, dvs. hvad enhver i </P>  \r\n\r\n<P>forvejen kunne læse i aviserne, men derudover foretog den sig </P>  \r\n\r\n<P>intet. </P>  \r\n\r\n<P>I oktober 1984 meddelte NATOs nye generalsekretær, Lord Carrington, </P>  \r\n\r\n<P>at NATO ikke vil binde sig til at love at lade være med at bruge </P>  \r\n\r\n<P>atomvåben. Lord Carrington mente, at et sådant løfte ville svække </P>  \r\n\r\n<P>&#187;afskrækkelsen mod et konventionelt angreb&#171; (se Information den  \r\n\r\n</P>  \r\n\r\n<P>18. oktober 1984). </P>  \r\n\r\n<P>På trods af, at NATO dermed officielt blokerede for muligheden for en </P>  \r\n\r\n<P>aftale om forbud mod førstebrug af atomvåben, foretog regeringen </P>  \r\n\r\n<P>sig ikke noget. </P>  \r\n\r\n<P>I NATO-kredse hævdes det ofte, at et styrket konventionelt forsvar - </P>  \r\n\r\n<P>herunder iværksættelsen af nye doktriner som f.eks. FOFA - vil </P>  \r\n\r\n<P>kunne hæve atomtærsklen, dvs. mindske risikoen for, at atomvåben </P>  \r\n\r\n<P>tages i brug, eller i hvert fald udskyde anvendelsen af atomvåben. </P>  \r\n\r\n<P>Dette har også ført til teorien om, at den konventionelle oprustning </P>  \r\n\r\n<P>skulle kunne gøre det muligt at undgå såkaldt &#187;tidlig  \r\n\r\n førstebrug&#171; </P>  \r\n\r\n<P>af atomvåben. </P>  \r\n\r\n<P>Dyvig-rapporten slår klart til lyd for denne tankegang. På side 77 i </P>  \r\n\r\n<P>rapporten siges det, at et skridt på vejen til en aftale om afkald </P>  \r\n\r\n<P>på førstebrug af atomvåben &#187;ville være en ensidig konventionel </P>  \r\n\r\n<P>styrkelse&#171; af NATO &#187;med det formål at undgå tidlig anvendelse af  \r\n\r\n</P>  \r\n\r\n<P>atomvåben. Sådanne bestræbelser på at hæve atomtærsklen er </P>  \r\n\r\n<P>allerede under overvejelse i NATO&#171;. </P>  \r\n\r\n<P>Nu er dette forsøg på at sammenkæde spørgsmålet om førstebrug og </P>  \r\n\r\n<P>spørgsmålet om den såkaldt konventionelle balance helt </P>  \r\n\r\n<P>uacceptabelt alene af den grund, at man kan ikke forhandle om </P>  \r\n\r\n<P>adgangen til at begå en sådan forbrydelse, som brugen af atomvåben </P>  \r\n\r\n<P>vil være. Forslagsstillerne kan under ingen omstændigheder </P>  \r\n\r\n<P>acceptere, at et løfte om ikke at begå denne forbrydelse skal </P>  \r\n\r\n<P>gøres betinget af andre kravs opfyldelse. </P>  \r\n\r\n<P>Men hertil kommer, at teorien om, at et styrket konventionelt forsvar </P>  \r\n\r\n<P>skulle mindske risikoen for anvendelse af atomvåben, er særdeles </P>  \r\n\r\n<P>tvivlsom. </P>  \r\n\r\n<P>For det første er der en oplagt risiko for, at vestlig konventionel </P>  \r\n\r\n<P>oprustning vil blive mødt med tilsvarende oprustning i Øst, og at </P>  \r\n\r\n<P>det hele altså udmunder i et nyt oprustningskapløb på </P>  \r\n\r\n<P>konventionelle våben sideløbende med den atomare oprustning. </P>  \r\n\r\n<P>For det andet tyder alt på, at den nuværende vestlige konventionelle </P>  \r\n\r\n<P>oprustning øger - og ikke mindsker - faren for krig og dermed i </P>  \r\n\r\n<P>sidste ende faren for atomkrig, for ingen tror vel på, at en krig </P>  \r\n\r\n<P>vil kunne begrænses. </P>  \r\n\r\n<P>Indførelsen af en mangfoldighed af nye højteknologiske og avancerede </P>  \r\n\r\n<P>konventionelle våben og udviklingen af nye militære doktriner </P>  \r\n\r\n<P>byggende på anvendelsen af disse våben øger risikoen for krig. </P>  \r\n\r\n<P>Dette gælder i ganske særlig grad med hensyn til USAs konventionelle </P>  \r\n\r\n<P>oprustning, hvor brugen af de nye våbentyper skal ses i sammenhæng </P>  \r\n\r\n<P>med Airland Battle-doktrinen og dennes konkrete udmøntning i Field </P>  \r\n\r\n<P>Manual 100-5, der er gældende for de amerikanske hærstyrker, og </P>  \r\n\r\n<P>hvor der forudses en tidlig anvendelse af såvel konventionelle som </P>  \r\n\r\n<P>atomare og kemiske våben på den såkaldt integrerede slagmark. </P>  \r\n\r\n<P>Men det vil også være resultatet af den oprustning, som planlægges i </P>  \r\n\r\n<P>NATO i forbindelse med udviklingen af FOFA-doktrinen, der bl.a. </P>  \r\n\r\n<P>bygger på brugen af &#187;dybe slag&#171;. </P>  \r\n\r\n<P>I den forbindelse kan forslagsstillerne helt tilslutte sig Lasse </P>  \r\n\r\n<P>Budtz' udtalelser i folketinget den 22. marts 1984: </P>  \r\n\r\n<P>&#187;Hvis Vesten vil ramme modparten med såkaldte dybe slag efter et </P>  \r\n\r\n<P>angreb, vil modparten formentlig meget hurtigt beslutte sig til at </P>  \r\n\r\n<P>gøre nøjagtig det samme. Med stærkt avancerede konventionelle </P>  \r\n\r\n<P>våben, f.eks. nye, meget træfsikre missiler med konventionelle </P>  \r\n\r\n<P>sprænghoveder, vil ødelæggelserne kunne blive af et sådant omfang, </P>  \r\n\r\n<P>at den angrebne part hurtigt vil blive fristet til at bruge </P>  \r\n\r\n<P>kernevåben. Og hvordan skal man i øvrigt kunne kontrollere med </P>  \r\n\r\n<P>sine observationssystemer, om det angreb, der nærmer sig, har </P>  \r\n\r\n<P>konventionelle eller atomare sprænghoveder?&#187; (Se Folketingstidende  \r\n\r\n</P>  \r\n\r\n<P>1983-84, 2. samling, forhandlingerne sp. 2748). </P>  \r\n\r\n<P>Danmarks stemmeafgivning på FN-generalforsamlingen </P>  \r\n\r\n<P>I november 1984 gik regeringen fra passivitet over til direkte at </P>  \r\n\r\n<P>modarbejde det pålæg, folketinget den 3. maj 1984 havde givet </P>  \r\n\r\n<P>regeringen. På trods af et klart råd fra et flertal i det </P>  \r\n\r\n<P>udenrigspolitiske nævn besluttede regeringen, at Danmark skulle </P>  \r\n\r\n<P>stemme imod et resolutionsforslag om nej til førstebrug af </P>  \r\n\r\n<P>atomvåben. </P>  \r\n\r\n<P>Ikke alene modarbejdede regeringen dermed direkte bestræbelserne for </P>  \r\n\r\n<P>at få gennemført en aftale om forbud mod førstebrug af atomvåben, </P>  \r\n\r\n<P>men det forhold, at regeringen ikke i den efterfølgende </P>  \r\n\r\n<P>forespørgselsdebat blev pålagt at ændre Danmarks stemmeafgivning </P>  \r\n\r\n<P>ved den endelige afstemning i FN-generalforsamlingen, indebar </P>  \r\n\r\n<P>desforuden en svækkelse af det udenrigspolitiske nævns stilling og </P>  \r\n\r\n<P>en svækkelse af den i forvejen utilstrækkelige parlamentariske </P>  \r\n\r\n<P>kontrol med udenrigs- og sikkerhedspolitikken. </P>  \r\n\r\n<P>Socialdemokratiets ordfører, Lasse Budtz, sagde i folketinget den 7. </P>  \r\n\r\n<P>december 1984, at socialdemokratiet ikke ønskede et folketingsvalg </P>  \r\n\r\n<P>på spørgsmålet om FN-resolutionen, bl.a. fordi denne resolution </P>  \r\n\r\n<P>ikke var helt tilfredsstillende formuleret og bl.a. manglede en </P>  \r\n\r\n<P>direkte opfordring til forhandlinger mellem NATO og </P>  \r\n\r\n<P>Warszawa-pagten, &#187;og disse to pagter må selvsagt inddrages i </P>  \r\n\r\n<P>forhandlingerne om et internationalt forbud mod førstegangsbrug&#171; </P>  \r\n\r\n<P>(Folketingstidende 1984-85, forhandlingerne sp. 3473). </P>  \r\n\r\n<P>Senere i samme debat gentog den socialdemokratiske ordfører, at netop </P>  \r\n\r\n<P>de to pagter må direkte inddrages i forhandlinger om dette </P>  \r\n\r\n<P>spørgsmål, og han slog derefter til lyd for, at regeringen i NATO </P>  \r\n\r\n<P>kan rejse spørgsmålet om atomvåbenpolitikken, herunder spørgsmålet </P>  \r\n\r\n<P>om førstebrug (se Folketingstidende 1984-85, forhandlingerne sp. </P>  \r\n\r\n<P>3528). </P>  \r\n\r\n<P>Sovjetunionen og Warszawapagtlandene har for længst foreslået en </P>  \r\n\r\n<P>aftale om afkald på førstebrug af atomvåben, og derfor er det </P>  \r\n\r\n<P>klart, at et positivt udspil fra NATO og USA vil være vejen til </P>  \r\n\r\n<P>afgørende gennembrud i denne sag. </P>  \r\n\r\n<P>Det vil også være et skridt fra vestlig side, som i allerhøjeste grad </P>  \r\n\r\n<P>kunne være med til at forstærke mulighederne for et heldigt </P>  \r\n\r\n<P>resultat af de påbegyndte nedrustningsforhandlinger mellem USA og </P>  \r\n\r\n<P>Sovjet. </P>  \r\n\r\n<P>Som ovenfor nævnt har NATO-ledelsen hidtil været klart imod et sådant </P>  \r\n\r\n<P>initiativ, og derfor må det være en indlysende dansk opgave at </P>  \r\n\r\n<P>rejse spørgsmålet i NATO (f.eks. på et kommende </P>  \r\n\r\n<P>udenrigsministermøde) i form af et konkret forslag. </P>  \r\n\r\n<P>Efter forslagsstillernes opfattelse bør Danmark desuden meddele, at </P>  \r\n\r\n<P>Danmark naturligvis ikke kan tage noget medansvar for en </P>  \r\n\r\n<P>atomvåbenstrategi, der bygger på adgangen til førstebrug af </P>  \r\n\r\n<P>atomvåben. </P>  \r\n\r\n<P>Nærværende beslutningsforslag er en genfremsættelse af et af </P>  \r\n\r\n<P>venstresocialisterne og socialistisk folkeparti den 12. februar </P>  \r\n\r\n<P>1985 fremsat forslag, se Folketingstidende 1984-85, </P>  \r\n\r\n<P>forhandlingerne sp. 5762 og 7095 samt tillæg A sp. 3469 og tillæg </P>  \r\n\r\n<P>B sp. 1369. </P>  \r\n\r\n<P>Forslaget nåede ikke til 2. behandling i den pågældende </P>  \r\n\r\n<P>folketingssamling. I en beretning afgivet af forsvarsudvalget den </P>  \r\n\r\n<P>9. maj 1985 redegør et flertal i udvalget for, hvorfor bl.a. dette </P>  \r\n\r\n<P>forslag ikke kunne færdigbehandles: </P>  \r\n\r\n<P>&#187;Et flertal (socialdemokratiets, det konservative folkepartis, </P>  \r\n\r\n<P>venstres, centrum-demokraternes og kristeligt folkepartis </P>  \r\n\r\n<P>medlemmer af udvalget) finder, at det på nuværende tidspunkt, hvor </P>  \r\n\r\n<P>ikke alle udvalgets spørgsmål vedrørende de ovenfor nævnte </P>  \r\n\r\n<P>beslutningsforslag er besvaret, ikke er muligt at færdigbehandle </P>  \r\n\r\n<P>forslagene.&#171; </P>  \r\n\r\n<P>Forslagsstillerne håber på den baggrund, at det nu vil blive muligt </P>  \r\n\r\n<P>at få alle spørgsmål besvaret og forslaget færdigbehandlet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00014"
        },
        {
            "displayName": "Entydig dokumentidentifikation",
            "displayValue": "CL005612"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "14"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}