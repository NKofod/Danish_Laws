{
    "id": 51890,
    "title": "Vejledning vedrørende inspektion af diger og kystsikringsværker ",
    "documentTypeId": "180",
    "isSagsforlobPeriodValid": false,
    "shortName": "VEJ nr 78 af 06/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning vedrørende inspektion af diger og  \r\n\r\n kystsikringsværker </H1>  \r\n\r\n<P></P>  \r\n\r\n<BR>  \r\n\r\n<P>Et dige eller kystsikringsanlæg bør underkastes inspektion mindst 2 gange  \r\n\r\n årligt af lagets bestyrelse. En inspektion udføres i foråret (april-maj) til  \r\n\r\n konstatering af eventuelle skader opstået i vinterperioden og til beslutning  \r\n\r\n om sommerens udbedrings- og vedligeholdelsesarbejder. En inspektion foretages  \r\n\r\n i det tidlige efterår (september) med henblik på kontrol af de i sommerens  \r\n\r\n løb udførte arbejder. Den officielle besigtigelse ved den offentlige  \r\n\r\n tilsynsmyndighed kan eventuelt ske sammen med en af lagets inspektioner. I  \r\n\r\n vinterhalvåret må der efter behov foretages inspektion, hver gang anlægget  \r\n\r\n har været udsat for større påvirkninger, f.eks. efter stormfloder eller  \r\n\r\n større storme. </P>  \r\n\r\n<P>Identifikation af eventuelle reparationssteder lettes ved at forsyne  \r\n\r\n konstruktionerne med fortsatte stationeringsmærker, som f.eks. kan være  \r\n\r\n nedgravede betonpæle med indstøbte angivelser i overensstemmelse med  \r\n\r\n stationeringen, der anbringes med en indbyrdes afstand på ca. 500 m. </P>  \r\n\r\n<P>Ved de <I>rutinemæssige inspektioner</I> må det påses, at konstruktionerne  \r\n\r\n opfylder de forudsatte krav med hensyn til dimensioner og styrke, f.eks. at  \r\n\r\n digers krone er i forskriftsmæssig højde og bredde, at digeskråningerne har  \r\n\r\n foreskrevne hældninger, at beklædninger (græs eller kunstige materialer) er  \r\n\r\n intakte, at høfder, bølgebrydere og parallelværker har forskriftsmæssig  \r\n\r\n kronehøjde og -bredde samt foreskrevne skråningshældninger, at eventuelle  \r\n\r\n trækonstruktioner har bevaret tilstrækkelig styrke og er uden angreb af råd,  \r\n\r\n svamp, pæleorm m.m. </P>  \r\n\r\n<P>Med passende mellemrum bør det kontrolleres, at der ikke er sket uheldige  \r\n\r\n ændringer af de ydre forhold, som f.eks. bredde, højde og hældning af  \r\n\r\n strandbredden, vanddybderne ved og uden for konstruktioner på søterritoriet.  \r\n\r\n Endelig bør det påses, at der ikke sker uautoriseret færdsel af dyr og  \r\n\r\n mennesker, med køretøjer, fartøjer og lignende. </P>  \r\n\r\n<P>Ved <I>ekstraordinære inspektioner</I> må det påses, om der er sket skade  \r\n\r\n på konstruktioner, f.eks. gennembrydning eller afslidning af et beskyttende  \r\n\r\n græstæppe, huller i eller beskadigelser af andre beklædninger, sætninger i  \r\n\r\n eller omlejring af kastningsmaterialer, brud på trækonstruktioner etc.  \r\n\r\n Endvidere bør det observeres, om der er sket væsentlige ændringer i  \r\n\r\n strandbreddens og forstrandens niveau. </P>  \r\n\r\n<P>Digekronen bør nivelleres mindst hvert 10. år for at kontrollere  \r\n\r\n digehøjden. Ligeledes bør de ved tilsynene konstaterede mangler og skader  \r\n\r\n indføres i lagets protokol, og afhjælpningen (tid og måde) bør ligeledes  \r\n\r\n indføres. </P>  \r\n\r\n<P>I forbindelse med etablering af andre kystsikringskonstruktioner kan det  \r\n\r\n være nødvendigt at følge et tilsvarende kontrolprogram. </P>  \r\n\r\n<P>Ved <I>anlæg af nye diger</I> er det formålstjenligt med et  \r\n\r\n kontrolprogram, som gør det muligt nøjere at følge de sætninger, som foregår  \r\n\r\n dels i digefylden, dels i underbunden som følge af den forøgede belastning.  \r\n\r\n</P>  \r\n\r\n<P>Sætninger i digefylden vil ske i løbet af kort tid, mens sætninger i  \r\n\r\n vandholdige ler- eller klæglag i underbunden vil kunne strække sig over en  \r\n\r\n lang periode, op til 30-40 år. Dog vil den væsentligste del af sådanne  \r\n\r\n sætninger finde sted inden for en kortere årrække. </P>  \r\n\r\n<P>Kontrolmåling af nye diger bør derfor - udover opmåling ved en  \r\n\r\n afleveringsforretning - foretages efter 1, 2, 5 og 10 års forløb og derefter  \r\n\r\n hvert 10. år. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Trafik- og Kommunikationsministeriet,  \r\n\r\n den 6. juni 1988 </I> </P>  \r\n\r\n<P CLASS=UNDERSKREVET-AF ALIGN=CENTER>J. FRYD </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/08/1988"
        },
        {
            "displayName": "Accession",
            "displayValue": "C19880007860"
        },
        {
            "displayName": "Entydig dokumentidentifikation",
            "displayValue": "CM010720"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "24/03/2000"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "06/06/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Dept.3.kt.J.nr. S. 700-23-4"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}