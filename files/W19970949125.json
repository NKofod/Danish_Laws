{
    "id": 157336,
    "title": "Ankestyrelsens principafgørelse O-48-97 om oplysningspligt - overskydende skat - handicappet barn - beregning - tabt arbejdsfortjeneste - merudgifter ved forsørgelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9491 af 15/03/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-48-97 om oplysningspligt - overskydende skat - handicappet barn - beregning - tabt arbejdsfortjeneste - merudgifter ved forsørgelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommune var berettiget til i en nærmere angivet periode at lade overskydende skat som følge af ægtefællens uudnyttede personfradrag og udbetalt til ansøgers ægtefælle, træde i stedet for udbetaling af tabt arbejdsfortjeneste til ansøger.</p>\r\n   <p class=\"TekstGenerel\">Ankestyrelsen lagde vægt på, at kommunen havde gjort ansøger opmærksom på, at eventuel overskydende skat ville træde i stedet for tabt arbejdsfortjeneste i en periode, og at det kun var den overskydende skat, der kunne henføres til udbetalingen af tabt arbejdsfortjeneste, der kunne træde i stedet herfor. Endvidere havde ansøger ikke opfyldt sin oplysningspligt.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 33, pkt. 34</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde havde siden februar 1993 modtaget kompensation for tabt arbejdsfortjeneste efter bistandslovens § 48 for at kunne passe sit barn i hjemmet.</p>\r\n<p>På tidspunktet for bevillingen af den tabte arbejdsfortjeneste var kvinden ugift, hvilket blev lagt til grund for beregning af den tabte arbejdsfortjeneste.</p>\r\n<p>Kvinden blev gift i juli 1993. Dette oplyste hun ikke til kommunen. Der opstod ved ægteskabets indgåelse en skattefordel for hendes mand, idet han fik overført skatteværdien af ansøgers uudnyttede personfradrag, der var opstået, fordi den tabte arbejdsfortjeneste efter de på udbetalingstidspunktet gældende regler var blevet udbetalt som en nettoydelse.</p>\r\n<p>Kommunen blev i november 1993 bekendt med, at kvinden var blevet gift. Kommunen tilkendegav herefter ved brev til kvinden, at der ikke ved beregningen af den tabte arbejdsfortjeneste var taget højde for eventuelle skattefordele. Kommunen tilkendegav endvidere, at hvis der i 1994 ville komme overskydende skat til udbetaling, der kunne henføres til udbetalingen af tabt arbejdsfortjeneste i 1993, og kvinden fortsat skulle modtage tabt arbejdsfortjeneste i henhold til bistandsloven, ville man ved beregningen tage højde for denne indtægt.</p>\r\n<p>Kvinden fik tildelt tabt arbejdfortjeneste indtil 31. oktober 1994. Kommunen blev i juli 1994 bekendt med, at kvindens ægtefælle havde fået udbetalt overskydende skat for 1993, hvoraf en del kunne henregnes til, at kvinden havde modtaget tabt arbejdsfortjeneste i 1993 og således ikke havde udnyttet skatteværdien af sit personfradrag.</p>\r\n<p>Kommunen stoppede herefter i en nærmere angivet periode udbetalingen af tabt arbejdsfortjeneste til kvinden under henvisning til, at hendes mand havde fået udbetalt overskydende skat, hvoraf en del direkte kunne henføres til, at der ikke var sket en regulering af skatteforholdene i forbindelse med indgåelse af ægteskab.</p>\r\n<p>Ankenævnet stadfæstede kommunens afgørelse under henvisning til, at kommunalbestyrelsen i henhold til vejledning om § 48 kunne lade overskydende skat træde i stedet for tabt arbejdsfortjeneste, at der efter indgåelse af ægteskabet ikke var taget højde for de opståede skattefordele, og at ansøger var gjort opmærksom herpå.</p>\r\n<p>Sagen blev behandlet i principielt møde med henblik på afklaring af om overskydende skat til ægtefællen opstået som følge af skattefordele ved indgåelse af ægteskab, mens der modtages kompensation for tabt arbejdsfortjeneste, i en periode kan træde i stedet for eventuelle yderligere udbetalinger af tabt arbejdsfortjeneste.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at kommunen var berettiget til i en nærmere angivet periode at lade overskydende skat træde i stedet for udbetaling af tabt arbejdsfortjeneste i henhold til bistandslovens § 48.</p>\r\n<p>Ankestyrelsen lagde vægt på, at der efter ægteskabs indgåelse i juli 1993 ikke var taget hensyn til skattefordelen ved overførsel afpersonfradrag og negativ indkomst til ansøgers ægtefælle ved bereg ningen af den tabte arbejdsfortjeneste.</p>\r\n<p>Ankestyrelsen lagde endvidere vægt på, at kommunen ved brev af 26. november 1993 havde gjort ansøger opmærksom på, at eventuel overskydende skat ville træde i stedet for tabt arbejdsfortjeneste i en periode.</p>\r\n<p>Ankestyrelsen bemærkede, at det kun var overskydende skat, der kunne henføres til udbetalingen af tabt arbejdsfortjeneste, der kunne træde i stedet herfor.</p>\r\n<p>Ankestyrelsen bemærkede endvidere, at det ikke udelukkende kunne tilskrives kommunens forhold, at der ikke på et tidligere tidspunkt var blevet foretaget en regulering af ansøgers mands skat og den tabte arbejdsfortjeneste. Ankestyrelsen lagde herved vægt på, at ansøger ikke, som hun havde pligt til efter bistandslovens § 18, havde oplyst til kommunen, at hun var blevet gift.</p>\r\n<p>Ankestyrelsen tiltrådte således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/07/2013"
        },
        {
            "displayName": "Accession",
            "displayValue": "W19970949125"
        },
        {
            "displayName": "Entydig dokumentidentifikation",
            "displayValue": "BS010124"
        },
        {
            "displayName": "Dato for indlæggelse",
            "displayValue": "24/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9491"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/03/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20467-95"
        },
        {
            "displayName": "Stikord",
            "displayValue": "O-48-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}