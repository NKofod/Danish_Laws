{
    "id": 75859,
    "title": "Skrivelse om mundtlig studentereksamen ",
    "documentTypeId": "200",
    "isSagsforlobPeriodValid": false,
    "shortName": "SKR nr 22023 af 24/04/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om mundtlig studentereksamen </H1>  \r\n\r\n<P></P>  \r\n\r\n<BR>  \r\n\r\n<P> 1. Eksamensplanen. </P>  \r\n\r\n<P>Direktoratet modtager ikke rettelser fra enkelte lærere. Alle henvendelser  \r\n\r\n om rettelser må ske skriftligt gennem skolens/kursets  rektor. Alle breve  \r\n\r\n vedrørende rettelser skal adresseres til  eksamensafdelingen. Telefoniske  \r\n\r\n henvendelser vil ikke kunne modtages, kun rene opklaringsspørgsmål vil kunne  \r\n\r\n besvares telefonisk. </P>  \r\n\r\n<P>I den mundtlige eksamensperiode kan der ringes til direktoratets  \r\n\r\n eksamensafdeling fra kl. 8.00. Da telefonomstillingen først åbnes kl. 8.30 må  \r\n\r\n følgende nummer benyttes mellem kl. 8.00 og 8.30: (01) 138270. </P>  \r\n\r\n<P>De i eksamensskemaet anførte eksamensdage kan ombyttes, såfremt  \r\n\r\n skolen/kurset og censor er enige herom og såfremt der herved kan opnås en  \r\n\r\n bedre eksamenstilrettelæggelse. Der kan dog ikke uden direktoratets  \r\n\r\n godkendelse ske en forøgelse eller ændring af de dage censor er til stede på  \r\n\r\n skolen/kurset. </P>  \r\n\r\n<P>For elever, der bliver syge ved den ordinære eksamen, bør eksamen for så  \r\n\r\n vidt muligt afholdes indenfor eksamensterminen. En anden censor med faget,  \r\n\r\n der alligevel befinder sig på skolen, kan eventuelt overtage censuren. </P>  \r\n\r\n<P> 2. Almindelige bestemmelser for de mundtlige prøver . </P>  \r\n\r\n<P>Skolen/kurset sender dagen før eksamensskemaets offentliggørelse  \r\n\r\n eksamensopgivelserne til censor. Samtidig medsendes kopi af eventuel  \r\n\r\n tilladelse til afholdelse af forsøgseksamen. Hurtigst muligt herefter sendes  \r\n\r\n meddelelse om mødetider, antal elever m.v.. I fag, hvori der ved eksamen  \r\n\r\n forelægges en ulæst tekst, meddeles det tillige censorerne, hvad klassen har  \r\n\r\n læst i vedkommende fag i løbet af gymnasietiden. I biologi, fysik, kemi og  \r\n\r\n geografi gives besked om, hvilke øvelser/rapporter eleverne har udført. I  \r\n\r\n  historie, samfundsfag og geografi skal hurtigst muligt og senest 7 dage før  \r\n\r\n eksamensdagen sendes materiale, der indgår i eksamensopgivelserne, og som  \r\n\r\n ikke findes i lettilgængelig trykt form. </P>  \r\n\r\n<P>Eksaminator i et fag, hvor læreren stiller eksamensspørgsmålene, skal før  \r\n\r\n prøvens begyndelse forelægge disse for censor. Spørgsmålene skal fyldigt og  \r\n\r\n alsidigt repræsentere hele det opgivne pensum uden hensyn til klassens  \r\n\r\n størrelse. Eksaminanderne må ikke gøres bekendt med eksamensspørgsmålene før  \r\n\r\n eksamens afholdelse. Censor har ret til at gøre henstilling til eksaminator  \r\n\r\n om udskydelse af visse spørgsmål eller ændringer i deres form. Nægter  \r\n\r\n eksaminator af følge sådanne henstillinger, skal censor efter eksamens  \r\n\r\n afslutning indberette sagen til direktoratet for gymnasieskolerne og hf. Det  \r\n\r\n skal ligeledes indberettes, hvis vægtige dele af det opgivne pensum ikke kan  \r\n\r\n drages ind i eksaminationen gennem de stillede spørgsmål. </P>  \r\n\r\n<P>I et fag, hvori der skal prøves i ulæst tekst valgt af censor, skal denne  \r\n\r\n senest syv dage før den mundtlige prøve sende eksaminator eet eksemplar af de  \r\n\r\n tekster, som censor agter at benytte ved prøven, og en fortegnelse over de  \r\n\r\n steder, censor har i sinde af forelægge eksaminanderne. Denne fortegnelse  \r\n\r\n skal indeholde så mange steder, at eksaminator kan udskyde indtil 1/5 af dem.  \r\n\r\n Eksaminator har desuden ret til ved mundtlig forhandling før prøvens  \r\n\r\n begyndelse at henstille til censor, at enkelte gloser opgives eller visse  \r\n\r\n forklaringer gives eksaminanderne, for så vidt han anser sådan hjælp for  \r\n\r\n nødvendig. </P>  \r\n\r\n<P>I fag, hvor der skal prøves i ulæst tekst valgt af eksaminator, skal denne  \r\n\r\n senest syv dage før eksamen sende censor en liste over de tekster, som han  \r\n\r\n agter at forelægge eksaminanderne. For så vidt en tekst ikke er hentet i de  \r\n\r\n almindeligt anvendte antologier, må den vedlægges i kopi. </P>  \r\n\r\n<P>Med hensyn til fordringer m.v. henvises til undervisningsministeriets  \r\n\r\n bekendtgørelse nr. 322 af 16. juni 1971, som ændret ved bekendtgørelse nr. 19  \r\n\r\n af 23. januar 1975 samt for de offentlige og anerkendte kurser til  \r\n\r\n bekendtgørelse af 3. januar 1972 som ændret ved bekendtgørelse nr. 340 af 22.  \r\n\r\n juli 1974, endvidere henvises til almindelige bestemmelser om afholdelse af  \r\n\r\n studentereksamen (RS 01-01) samt bestemmelser for det enkelte fag. (RS 02).  \r\n\r\n</P>  \r\n\r\n<P> 3. De mundtlige prøvers forløb. </P>  \r\n\r\n<P>De mundtlige prøver er offentlige. </P>  \r\n\r\n<P>Eksamensspørgsmålene tildeles eksaminanderne ved lodtrækning.  \r\n\r\n Eksaminationen foretages udelukkende af faglæreren og censor må ikke blande  \r\n\r\n sig i den; finder han eksaminationen utilfredsstillende, har han dog ret til  \r\n\r\n på et passende tidspunkt (når en elevs eksamination er afsluttet) i enrum at  \r\n\r\n forhandle med eksaminator om at føre en mere tilfredsstillende eksamination;  \r\n\r\n retter eksaminator sig ikke derefter, skal censor umiddelbart efter prøvens  \r\n\r\n afslutning indberette sagen til direktoratet. Kun undtagelsesvis kan censor  \r\n\r\n gennem eksaminator eller med dennes tilladelse stille nogle enkelte spørgsmål  \r\n\r\n til eksaminanden. </P>  \r\n\r\n<P>Der censureres efter hver enkelt eksamination. Ved censureringen, hvor  \r\n\r\n alene censor og eksaminator er til stede, skal censor udtale sin bedømmelse  \r\n\r\n først. </P>  \r\n\r\n<P>For hver af de mundtlige eksamenspræstationer giver eksaminator og censor  \r\n\r\n hver en karakter. Hvis eksaminator og censor ikke ved den påfølgende  \r\n\r\n forhandling bliver enige om eksamenskarakteren, fastsættes denne som  \r\n\r\n gennemsnitstallet mellem de to først givne karakterer. Svarer  \r\n\r\n gennemsnitstallet ikke til et af tallene i karakterskalaen, fastsættes  \r\n\r\n eksamenskarakteren som det nærmeste tal i rækken. Er gennemsnitstallet midt  \r\n\r\n mellem to på hinanden følgende karakterer i skalaen, forhøjes der til det  \r\n\r\n nærmeste højere tal i rækken, hvis censor har givet den højeste karakter,  \r\n\r\n medens det nærmeste lavere tal i rækken bliver eksamenskarakter, hvis censor  \r\n\r\n har givet den laveste karakter. Karaktererne 00 og 13 kan dog kun gives, hvis  \r\n\r\n lærer og censor bliver enige derom ved forhandlingen. </P>  \r\n\r\n<P>Hvis forhandling om en karakter ikke fører til enighed, skal censor  \r\n\r\n indberette de af eksaminator og censor givne karakterer til direktoratet for  \r\n\r\n gymnasieskolerne og hf. </P>  \r\n\r\n<P>Rektor eller en af ham bemyndiget stedfortræder indfører karaktererne i  \r\n\r\n eksamensprotokollen efter eksaminators diktat og under censors kontrol eller  \r\n\r\n efter en af eksaminator og censor underskrevet karakterliste. Karakterlisten  \r\n\r\n opbevares af skolen mindst eet år. </P>  \r\n\r\n<P>Eksaminator sørger for, at det nødvendige materiale (bøger, kort, billeder  \r\n\r\n og lignende) er til stede ved de mundtlige eksaminationer. </P>  \r\n\r\n<P>Efter at eksaminanden ved lodtrækning har fået tildelt sit  \r\n\r\n eksamensspørgsmål, får han/hun en forberedelsestid. I denne tid må  \r\n\r\n eksaminanden ikke kunne henvende sig til andre om faglige emner, og det er  \r\n\r\n især ved prøver i fremmedsprog, hvor eksaminanden kan ønske af indøve  \r\n\r\n oplæsning, ønskeligt, at eksaminanden sidder alene i et lokale. Hvis flere  \r\n\r\n eksaminander forbereder sig i samme lokale, skal der være behørigt tilsyn.  \r\n\r\n</P>  \r\n\r\n<P> 4. Censorindberetning </P>  \r\n\r\n<P>Censorernes indberetninger skrives på de tilsendte blanketter og afleveres  \r\n\r\n straks efter eksamen til den skole, hvor eksamen er  afholdt. </P>  \r\n\r\n<P>Såfremt en censor ikke ønsker at aflevere indberetningen på sidste  \r\n\r\n eksamensdag, må denne sendes til skolen indenfor 8 dage. Skolen indsender  \r\n\r\n indberetningerne samlet fagvis til direktoratet senest 1. juli.  \r\n\r\n Indberetninger i fag med forsøg indsendes særskilt i 2 eksemplarer. </P>  \r\n\r\n<P>Regningsblanketter og vejledning om udfyldning af disse udsendes til  \r\n\r\n censorernes egen skole, hvorfra de udleveres. </P>  \r\n\r\n<P> 5. Indberetning om eksamen på særlige vilkår </P>  \r\n\r\n<P>Skolen sender hurtigst muligt og senest 1. juli besked om, hvilke lærere  \r\n\r\n og censorer, der har medvirket ved afholdelse af eksamen på særlige vilkår.  \r\n\r\n</P>  \r\n\r\n<P> 6. Indberetning om eksamensudfald </P>  \r\n\r\n<P>Indberetninger om eksamens udfald sendes umiddelbart efter eksamens  \r\n\r\n afslutning til direktoratet for gymnasieskolerne og hf. </P>  \r\n\r\n<P> 7. Kopi af eksamensprotokol </P>  \r\n\r\n<P>Kopi af eksamensprotokol sendes umiddelbart efter eksamens afslutning til  \r\n\r\n direktoratet for gymnasieskolerne og hf. Såfremt der ved skolen afholdes  \r\n\r\n sygeeksamen, ønskes indberetningerne først indsendt efter at sygeeksamen er  \r\n\r\n afsluttet, dog senest 1. november. </P>  \r\n\r\n<P>På skemaerne må opføres alle de indmeldte eksaminander, også de, der ikke  \r\n\r\n har bestået eksamen, og det ønskes i anmærkningsrubrikken tydeligt angivet,  \r\n\r\n at en elev ikke har bestået. </P>  \r\n\r\n<P>Kopi af protokollen indsendes i formatet A3 eller nedfotograferet til A4.  \r\n\r\n Siderne nummereres og forsynes med skolens stempel. </P>  \r\n\r\n<P>P.d.v. </P>  \r\n\r\n<P>Elsebeth Brander </P>  \r\n\r\n<P>undervisningsinspektør </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19812202354"
        },
        {
            "displayName": "Entydig dokumentidentifikation",
            "displayValue": "CM035065"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22023"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "24/04/1981"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}