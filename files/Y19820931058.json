{
    "id": 33027,
    "title": "Afvisning af et forslag fra dagsordenen. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 9310 af 01/12/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt, at en borgmester ikke kan afslå at optage et af et  \r\n\r\n kommunalbestyrelsesmedlem rettidigt indsendt forslag på udkastet til  \r\n\r\n dagsorden, selv om forslaget ikke vedrører et kommunalt anliggende. </I> </P>  \r\n\r\n<P> <I>Det påhviler borgmesteren som mødeleder at hindre at  \r\n\r\n kommunalbestyrelsen behandler et forslag, som ikke vedrører et kommunalt  \r\n\r\n anliggende, og borgmesteren må derfor, inden forhandligerne om det pågældende  \r\n\r\n punkt på dagsordenen påbegyndes, gøre opmærksom på, at sagen efter hans  \r\n\r\n opfattelse ikke kan behandles, og om fornødent sætte spørgsmålet til  \r\n\r\n afstemning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afvisning af et forslag fra dagsordenen. (* 1)  \r\n\r\n</H1>  \r\n\r\n<P></P>  \r\n\r\n<P>I skrivelse af 7. september 1982 (j.nr. 1400G01) har De, der er borgmester  \r\n\r\n i Broby kommune, klaget over en afgørelse, som tilsynsrådet for Fyns amt den  \r\n\r\n 2. september 1982 har truffet i en sag, hvori kommunalbestyrelsesmedlem  Ruth  \r\n\r\n  Lund havde klaget over en af Dem truffen afgørelse om ikke at optage et af  \r\n\r\n  Ruth  Lund stillet forslag på dagsordenen for kommunalbestyrelsens møde den  \r\n\r\n 9. juni 1982. </P>  \r\n\r\n<P>Det fremgår af sagen, at  Ruth  Lund den 21. maj 1982 indgav et  \r\n\r\n dagsordensforslag til kommunalbestyrelsens møde den 9. juni 1982, hvori det  \r\n\r\n foresloges, at kommunalbestyrelsen skulle erklære Broby kommune for  \r\n\r\n atomvåbenfrit område, således at atomvåben eller anlæg og depoter for samme  \r\n\r\n ikke skulle kunne tillades placeret inden for Broby kommunes grænser. </P>  \r\n\r\n<P>Ved skrivelse af 25. maj 1982 meddelte De  Ruth  Lund, at sagen efter  \r\n\r\n Deres opfattelse klart lå uden for kommunalbestyrelsens kompetenceområde,  \r\n\r\n hvorfor De ikke fandt grundlag for, at den skulle behandles. Samtidig hermed  \r\n\r\n orienterede De kommunalbestyrelsens øvrige medlemmer om sagen og Deres  \r\n\r\n afgørelse af denne samt gjorde såvel  Ruth  Lund som de øvrige  \r\n\r\n kommunalbestyrelsesmedlemmer opmærksom på, at Deres afgørelse kunne  \r\n\r\n indbringes for tilsynsrådet for Fyns amt. </P>  \r\n\r\n<P>Da  Ruth  Lund fremsatte samme forslag påny den 27. maj 1982, fastholdt De  \r\n\r\n ved skrivelse af 2. juni 1982, at sagen ikke skulle behandles i  \r\n\r\n kommunalbestyrelsen. </P>  \r\n\r\n<P>På kommunalbestyrelsens møde den 9. juni 1982 rejste  Ruth  Lund påny  \r\n\r\n spørgsmålet og foreslog, at sagen blev optaget på dagsordenen, men De  \r\n\r\n fastholdt Deres tidligere afgørelse og henviste til, at denne i givet fald  \r\n\r\n kunne forelægges tilsynsrådet for Fyns amt. Sagen blev herefter ikke optaget  \r\n\r\n på dagsordenen for mødet og ikke gjort til genstand for kommunalbestyrelsens  \r\n\r\n behandling. </P>  \r\n\r\n<P>Ved skrivelse af 11. juni 1982 klagede  Ruth  Lund til tilsynsrådet for  \r\n\r\n Fyns amt over Deres afvisning af at optage forslaget på dagsordenen.  \r\n\r\n Tilsynsrådet erklærede sig i skrivelse af 2. september 1982 enigt med Dem i,  \r\n\r\n at det af  Ruth  Lund stillede dagsordensforslag vedrørte et rent udenrigs-  \r\n\r\n eller forsvarspolitisk forhold, som varetages af de centrale statslige  \r\n\r\n myndigheder, og som ligger uden for området af kommunale opgaver, som  \r\n\r\n kommunalbestyrelsen kan beskæftige sig med. Rådet gav imidlertid udtryk for  \r\n\r\n den opfattelse, at De burde have optaget forslaget på det af Dem udarbejdede  \r\n\r\n udkast til dagsorden for kommunalbestyrelsens møde den 19. juni 1982. </P>  \r\n\r\n<P>I sagens anledning har indenrigsministeriet forelagt Deres klage af 7.  \r\n\r\n september 1982 for tilsynsrådet, der ved skrivelse af 4. oktober 1982 har  \r\n\r\n fastholdt sin afgørelse og bl.a. udtalt følgende: </P>  \r\n\r\n<P>&#187;Der bemærkes herved, at det i bemærkningerne i den kommenterede  \r\n\r\n styrelseslov til bestemmelsen i normalforretningsordenens § 3 (side 292),  \r\n\r\n hvilken bestemmelse er optaget uændret i den for Broby kommunalbestyrelse  \r\n\r\n gældende forretningsorden, anføres, at det, selv om formanden er af den  \r\n\r\n opfattelse, at en sag ikke kan forhandles i kommunalbestyrelsen, ikke hermed  \r\n\r\n er givet, at han kan undlade at sætte den på dagsordenen, samt at i hvert  \r\n\r\n fald sådanne sager, der er indgivet af et medlem af kommunalbestyrelsen,  \r\n\r\n synes at måtte medtages på dagsordenen, således at kommunalbestyrelsen som  \r\n\r\n sådan kan tage stilling til spørgsmålet om behandling. Det anføres endvidere,  \r\n\r\n at formanden imidlertid som mødeleder, inden forhandlingerne om det  \r\n\r\n pågældende punkt på dagsordenen påbegyndes, må gøre opmærksom på, at sagen  \r\n\r\n efter hans opfattelse ikke kan behandles, og om fornødent sætte spørgsmålet  \r\n\r\n til afstemning. </P>  \r\n\r\n<P>Endvidere henvises der til dr.jur. Erik Harder, Dansk Kommunalforvaltning  \r\n\r\n I, 4. udgave, hvor det anføres, at normalforretningsordenen, som den eneste  \r\n\r\n betingelse for, at et medlem kan få en sag optaget på dagsordenen, er (skal  \r\n\r\n være: angiver, indenrigsministeriets bemærkning), at medlemmet indgiver  \r\n\r\n skriftlig anmodning om behandling senest 8 dage forud for et ordinært møde  \r\n\r\n (side 78), at et forslag til beslutning, der rettidigt er indgivet af et  \r\n\r\n medlem, af borgmesteren skal optages på dagsordenen for det førstkommende  \r\n\r\n ordinære møde i kommunalbestyrelsen, selvom han skønner, at en debat om  \r\n\r\n forslaget er nytteløst, fordi der mangler oplysniger (side 79), samt at det,  \r\n\r\n såfremt et forslag går ud på en beslutning, hvis indhold ikke er et kommunalt  \r\n\r\n anliggende, og som dermed falder uden for kommunalbestyrelsens kompetence,  \r\n\r\n ikke alene påhviler kommunalbestyrelsen, men også borgmesteren som mødeleder  \r\n\r\n at hindre, at kommunalbestyrelsen behandler det fremsatte forslag, hvortil må  \r\n\r\n høre, at borgmesteren afskærer debat om forslaget i forbindelse med  \r\n\r\n dagsordenen (side 82 ved note 32). </P>  \r\n\r\n<P>Under henvisnig til foranstående må tilsynsrådet være af den opfattelse,  \r\n\r\n at det er kommunalbestyrelsen, der fastsætter den endelige dagsorden, og at  \r\n\r\n den af borgmesteren udsendte dagsorden må betragtes som et forslag til  \r\n\r\n dagsorden, hvorfor borgmesteren ikke kan afslå at optage et af et  \r\n\r\n kommunalbestyrelsesmedlem rettidigt indsendt forslag på  \r\n\r\n dagsordensudkastet.&#171; </P>  \r\n\r\n<P>I denne anledning skal man meddele, at indenrigsministeriet er enigt i den  \r\n\r\n retsopfattelse, som tilsynsrådet har tilkendegivet, og som er refereret  \r\n\r\n ovenfor. Indenrigsministeriet lægger herved navnlig vægt på, at hvis en  \r\n\r\n afstemning om sagens optagelse på dagsordenen går formanden imod, kan sagen  \r\n\r\n behandles efter reglerne om dagsordenssager og ikke blot som en sag uden for  \r\n\r\n dagsordenen. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>P. Bak Mortensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Indenrigsministeriets afgørelser og udtalelser om kommunale forhold  \r\n\r\n 1982 1.13. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19820931058"
        },
        {
            "displayName": "Entydig dokumentidentifikation",
            "displayValue": "CA000951"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9310"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "01/12/1982"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "1.k.kt.1982/1130/0900-18"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}