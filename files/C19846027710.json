{
    "id": 65685,
    "title": "Cirkulæreskrivelse til forsikringsselskaber og pensionskasser omfattet af lov om forsikringsvirksomhed ",
    "documentTypeId": "210",
    "isSagsforlobPeriodValid": false,
    "shortName": "CIS nr 60277 af 30/08/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til forsikringsselskaber og  \r\n\r\n pensionskasser omfattet af lov om forsikringsvirksomhed </H1>  \r\n\r\n<P></P>  \r\n\r\n<BR>  \r\n\r\n<P>Forsikringstilsynet har udarbejdet nye blanketter til brug for anmeldelser  \r\n\r\n til forsikringsregisteret. </P>  \r\n\r\n<P>Vedlagt fremsendes blanket B, der skal benyttes ved anmeldelser om  \r\n\r\n ændringer i forsikringsregisteret. </P>  \r\n\r\n<P>Blanket B omhandler kun personændringer (anmeldelse om ændring i  \r\n\r\n bestyrelse, direktion, prokura, revision m.v.) og erstatter blanketterne E, F  \r\n\r\n og J. </P>  \r\n\r\n<P>Andre ændringer vil sædvanligvis fremgå af det til brug for stadfæstelse  \r\n\r\n af vedtægtsændringer nødvendige materiale, men kan i øvrigt - evt. efter  \r\n\r\n forsikringstilsynets anmodning herom - meddeles på anden måde. </P>  \r\n\r\n<P>P. D. V. </P>  \r\n\r\n<P>E.B. </P>  \r\n\r\n<P>Ehlern </P>  \r\n\r\n<P>Vejledning for pensionskasser om anvendelsen af udtrædelsesgodtgørelser,  \r\n\r\n jfr. § 9, stk. 3 i lov om tilsyn med pensionskasser. </P>  \r\n\r\n<P>Denne vejledning fastsætter forsikringstilsynets praksis med hensyn til  \r\n\r\n anvendelsen af udtrædelsesgodtgørelser og erstatter cirkulærskrivelse af 2.  \r\n\r\n december 1983. </P>  \r\n\r\n<P>A. Når udtrædelsesgodtgørelsen er større end det i § 9, stk. 3 anførte  \r\n\r\n løngennemsnit, kan udtrædelsesgodtgørelsen ikke udbetales kontant, medmindre  \r\n\r\n forsikringstilsynet tillader anden anvendelse. Denne dispensation vil kun  \r\n\r\n kunne forventes, hvor det af helbredsmæssige årsager er udelukket eller  \r\n\r\n uhensigtsmæssigt at anvende beløbet til tegning af pensionsforsikring eller  \r\n\r\n livrente, samt i tilfælde af emigration eller lignende. </P>  \r\n\r\n<P>Under henvisning til at forsikringstilsynet stadig modtager  \r\n\r\n dispensationsansøgninger i tilfælde, hvor godtgørelsen overstiger  \r\n\r\n gennemsnittet af den pågældendes lønning (herunder tantieme o.lign.) for de  \r\n\r\n sidste 3 år, og at det hænder, at den pågældende allerede ved indgivelse af  \r\n\r\n ansøgningen har disponeret i tillid til, at dispensationen vil blive givet,  \r\n\r\n skal man anmode pensionskasserne om at underrette medlemmerne om, at  \r\n\r\n dispensation alene kan forventes givet i ovennævnte tilfælde. </P>  \r\n\r\n<P>B. Når udtrædelsesgodtgørelsen er mindre end det i § 9, stk. 3 anførte  \r\n\r\n løngennemsnit, skal den alene anvendes som indbetaling til en anden under  \r\n\r\n statstilsyn stående pensionskasse eller til en forsikringsmæssig  \r\n\r\n pensionsordning, såfremt indbetalingen vil bevirke en forbedring af  \r\n\r\n pensionsrettighederne i den ny ordning. </P>  \r\n\r\n<P>Kan den ny pensionsordning ikke modtage beløbet (f.eks. fordi der er tale  \r\n\r\n om en kapitalforsikring, eller det af pensionsoverenskomsten hos ny  \r\n\r\n arbejdsgiver fremgår, at indbetaling af medbragt udtrædelsesgodtgørelse i  \r\n\r\n pensionsordningen ikke berettiger til højere pensionsydelser), må  \r\n\r\n udtrædelsesgodtgørelsen herefter udbetales kontant. </P>  \r\n\r\n<P>Optages det udtrædende medlem i en tarifpensionskasse, skal  \r\n\r\n udtrædelsesgodtgørelsen indbetales til pensionskassen til forøget pension.  \r\n\r\n</P>  \r\n\r\n<P>Optages vedkommende i en tilsagnspensionskasse, skal kun den del af  \r\n\r\n udtrædelsesgodtgørelsen, der kan anvendes til opnåelse af forøget eller fuld  \r\n\r\n anciennitet, indbetales til pensionskassen, medens det overskydende beløb vil  \r\n\r\n kunne udbetales kontant. </P>  \r\n\r\n<P>Såfremt den ordningen, som medlemmet optages i, er en pensionsordning med  \r\n\r\n løbende udbetalinger (kollektiv eller individuelt tegnet) eller en  \r\n\r\n rateforsikring tegnet i et forsikringsselskab, der er berettiget til at drive  \r\n\r\n virksomhed her i landet, skal udtrædelsesgodtgørelsen indbetales til  \r\n\r\n ordningen. </P>  \r\n\r\n<P>Overførsel af en udtrædelsesgodtgørelse til en rateforsikring kan medføre  \r\n\r\n afgiftspligt ifølge pensionsbeskatningsloven. Såfremt overførsel af  \r\n\r\n udtrædelsesgodtgørelsen til rateforsikringen vil medføre afgiftsbetaling, må  \r\n\r\n det udtrædende mellem enten vælge at overføre udtrædelsesgodtgørelsen til  \r\n\r\n forsikringen mod afgiftsbetaling eller at overføre beløbet til tegning af en  \r\n\r\n pensionsforsikring uden afgiftsbetaling. Mindre beløb vil dog kunne udbetales  \r\n\r\n kontant, såfremt en pensionsforsikring indeholdende personlig pension  \r\n\r\n (pension ved alder 60 = invalidepension), samt 60 pct. ægtefællepension  \r\n\r\n tegnet for udtrædelsesgodtgørelsen til sin tid ville give en alderspension på  \r\n\r\n mindre end 6.000 kr. pr. år. </P>  \r\n\r\n<P>Er der ved ansættelsen mulighed for at vælge mellem forskellige  \r\n\r\n pensionsordninger (f.eks. opsparingsordning i et pengeinstitut, en  \r\n\r\n livsforsikringsordning, en pensionsordning med løbende udbetalinger eller  \r\n\r\n kombinationer heraf) vil det udtrædende medlem ikke have krav på kontant  \r\n\r\n udbetaling, hvis der vælges en pensionsordning med løbende udbetalinger, en  \r\n\r\n rateforsikring eller en ordning, hvor 50 pct. eller mere af det samlede  \r\n\r\n pensionsbidrag anvendes til en pensionsordning med løbende udbetalinger eller  \r\n\r\n til en rateforsikring. </P>  \r\n\r\n<P>Vælges en anden ordning, kan udtrædelsegodtgørelsen udbetales kontant.  \r\n\r\n</P>  \r\n\r\n<P>Et medlem vil dog have krav på kontant udbetaling af  \r\n\r\n udtrædelsesgodtgørelsen, hvis vedkommende ikke ved ansættelsestidspunktet har  \r\n\r\n opnået den alder, der svarer til en bestemt minimumsalder, som er en  \r\n\r\n forudsætning for optagelse i den ny pensionsordning. </P>  \r\n\r\n<P>Ved bedømmelsen af muligheden for kontant udbetaling efter ovenstående  \r\n\r\n retningslinier er det derimod uden betydning, om muligheden for optagelse i  \r\n\r\n de nye pensionsordning forudsætter, at der har været tale om ansættelse hos  \r\n\r\n den nye arbejdsgiver i en bestemt tidsperiode. Er der til optagelse i  \r\n\r\n pensionsordningen knyttet et sådant krav, må udtrædelsesgodtgørelsen  \r\n\r\n indsættes på en § 42-konto i medfør af lov om beskatningen af  \r\n\r\n pensionsordninger m.v. eller efter medlemmets ønske anvendes til tegning af  \r\n\r\n en pensionsforsikring. Hvis det allerede på ansættelsestidspunktet er oplyst,  \r\n\r\n at den pågældende ikke vil have den for optagelse nødvendige alder efter  \r\n\r\n udløb af denne tidsperiode, vil udtrædelsesgodtgørelsen straks kunne  \r\n\r\n udbetales kontant. </P>  \r\n\r\n<P>Såfremt medlemmet forlader den nye stilling inden optagelsestidspunktet er  \r\n\r\n indtruffet, kan udtrædelsesgodtgørelsen endvidere udbetales kontant. </P>  \r\n\r\n<P>Erklærer et medlem efter fratræden af stilling, at medlemmet ikke er til  \r\n\r\n rådighed for arbejdsmarkedet, arbejdsløs eller fratrådt sin stillling for at  \r\n\r\n påbegynde egen virksomhed, kan udtrædelsesgodtgørelsen udbetales kontant,  \r\n\r\n såfremt den pågældende efter den tid, der medgår til afvikling af  \r\n\r\n tilgodehavende ferie m.v., erklærer ikke at have ansættelse - eller have  \r\n\r\n aftale om ansættelse - i en stilling, hvor medlemmet straks eller senere vil  \r\n\r\n blive optaget i en pensionsordning af den ovenfor beskrevne art. </P>  \r\n\r\n<P>For så vidt pensionskassen måtte have benyttet sig af muligheden for i  \r\n\r\n sine vedtægter at få indføjet en bestemmelse om, at medlemmerne ved udtræden  \r\n\r\n i visse tilfælde har ret til at få kontant udbetaling af den del af  \r\n\r\n godtgørelsen, der hinrører fra deres eget bidrag gælder det foran anførte  \r\n\r\n også for denne del af udtrædelsesgodtgørelsen. </P>  \r\n\r\n<P>Til afgørelse af om et udtrædende medlem overgår til en stilling med  \r\n\r\n pensionsordning, skal man anmode pensionskassen om i tilfælde af et medlems  \r\n\r\n udtræden først at forhøre sig hos det udtrædende medlem om den nye  \r\n\r\n arbejdsgivers navn og adresse, og derefter - såfremt denne arbejdsgivers  \r\n\r\n eventuelle pensionsordning ikke er kassen bekendt - direkte at rette  \r\n\r\n henvendelse til den ny arbejdsgiver for at få oplysning om pensionsforholdene  \r\n\r\n ved den nye ansættelse. </P>  \r\n\r\n<P>I øvrigt henledes opmærksomheden på betaling af afgift ved kontant  \r\n\r\n udbetaling af udtrædelsesgodtgørelsen, jfr. lov om beskatningen af  \r\n\r\n pensionordninger m.v. </P>  \r\n\r\n<P>Erik Johansen </P>  \r\n\r\n<P>/Niels Hagelberg </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19846027710"
        },
        {
            "displayName": "Entydig dokumentidentifikation",
            "displayValue": "CM024793"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60277"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "30/08/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "F.679"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}