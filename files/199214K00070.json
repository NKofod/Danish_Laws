{
    "id": 109086,
    "title": "1992 BTL 70   BETÆNKNING OVER FORSLAG TIL LOV OM ÆNDRING AF LOV OM AFGIFT AF AFFALD OG   RÅSTOFFER    NR L 70 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 70",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 70 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om afgift af affald og  \r\n\r\n råstoffer <BR>  \r\n\r\n Nr L 70 1992-93, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19921209 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til miljøministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Dansk Industri, </P>  \r\n\r\n<P>Danske Elværkers Forening, </P>  \r\n\r\n<P>Danske Vognmænd og </P>  \r\n\r\n<P>Det Danske Stålvalseværk A/S. </P>  \r\n\r\n<P>Der er af miljøministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>I forbindelse med udvalgets behandling af lovforslaget har miljøministeren  \r\n\r\n givet tilsagn om at følge virkningerne af de foreslåede affaldsafgiftssatser  \r\n\r\n med henblik på at vurdere behovet for en justering af disse inden 1995. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de af  \r\n\r\n miljøministeren stillede ændringsforslag. </P>  \r\n\r\n<P>Et mindretal inden for flertallet (Socialdemokratiets medlemmer af  \r\n\r\n udvalget) skal dog tilkendegive, at deponering af brændbart affald snarest  \r\n\r\n bør forbydes af miljø- og ressourcemæssige grunde. Afgifterne for  \r\n\r\n bortskaffelse af affald bør tage udgangspunkt i, at recycling, genbrug,  \r\n\r\n affaldsforbrænding og deponering prioriteres i nævnte rækkefølge. </P>  \r\n\r\n<P>Den i lovforslaget foreslåede graduering af affaldsafgiften burde derfor i  \r\n\r\n højere grad afspejle denne prioritering. Mindretallet havde hellere set en  \r\n\r\n affaldsafgift på 210 kr./ton for deponering og 145 kr./ton affald, som  \r\n\r\n nyttiggøres til energi via forbrænding. Dette ville give et merprovenu på tre  \r\n\r\n millioner kroner, som kunne anvendes til øget genanvendelse. </P>  \r\n\r\n<P>I forhold til, at deponering af affald i Tyskland ifølge den danske  \r\n\r\n ambassade i Bonn koster to-tre gange mere end i Danmark, tager lovforslaget  \r\n\r\n ikke i tilstrækkeligt omfang højde for den &#187;affaldsturisme&#171;, som  \r\n\r\n Danmark bliver genstand for. </P>  \r\n\r\n<P>Socialdemokratiet forudsætter i lyset heraf, at affaldsafgiften og dennes  \r\n\r\n graduering senest i løbet af et år tages op til fornyet vurdering. </P>  \r\n\r\n<P>Vedrørende proceduren er det beklageligt, at regeringen ikke har  \r\n\r\n fremskyndet lovforslagets behandling, således at en række kommuner i  \r\n\r\n forbindelse med budgetlægningen havde haft bedre mulighed for at tage højde  \r\n\r\n for stigningen i næste års gebyrer. Disse kommuner vil ikke kunne opbygge en  \r\n\r\n opsparing til forsøg og genanvendelse, men vil tværtimod starte med et  \r\n\r\n underskud på dette område i 1993. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1Af et <I>mindretal</I> (FP): </P>  \r\n\r\n<P> <B>1)</B>  <I>Nr. 10</I> udgår. </P>  \r\n\r\n<P>Af <I>miljøministeren</I> , tiltrådt af <I>udvalget</I> : </P>  \r\n\r\n<P> <B>2)</B> Det under <I>nr. 11</I> foreslåede <I>§ 11, stk. 3</I> ,  \r\n\r\n affattes således: </P>  \r\n\r\n<P> <I>&#187;Stk. 3.</I> Fritaget for registrering er anlæg til forbrænding  \r\n\r\n af specielt sygehusaffald, slamforbrændingsanlæg, specielle anlæg til  \r\n\r\n destruktion af olie og kemikalieaffald, deponeringsanlæg til olie- og  \r\n\r\n kemikalieforurenet jord samt deponeringsanlæg til restprodukter fra  \r\n\r\n kraftværker baserede på fossilt brændsel, medmindre de nævnte anlæg også  \r\n\r\n modtager affald fra kommunale renovationsordninger, herunder affald, der er  \r\n\r\n anvist af kommunalbestyrelsen.&#171; </P>  \r\n\r\n<P> <B>3)</B> I den under <I>nr. 12</I> foreslåede <I>§ 12 a</I> udgår  \r\n\r\n<I>stk. 2</I> , og i stedet indsættes som nye stykker: </P>  \r\n\r\n<P> <I>&#187;Stk. 2.</I> Miljøministeren kan yde kompensation til  \r\n\r\n kommunalbestyrelsen til hel eller delvis dækning af de udgifter,  \r\n\r\n kommunalbestyrelsen påføres ved affaldsafgiften ved aflevering af olie- og  \r\n\r\n kemikalieforurenet sand fra strandrensning på registreringspligtigt anlæg til  \r\n\r\n forbrænding eller deponering, jf. § 11. </P>  \r\n\r\n<P> <I>Stk. 3</I> . Kompensation ydes på grundlag af virksomhedens opgørelse  \r\n\r\n af de affaldsmængder, der stammer fra produktionen, henholdsvis  \r\n\r\n kommunalbestyrelsens opgørelse af mængden af olie- og kemikalieforurenet sand  \r\n\r\n fra strandrensning samt den af virksomheden eller kommunalbestyrelsen  \r\n\r\n afholdte affaldsafgift.&#171; </P>  \r\n\r\n<P>Stk. 3-5 bliver herefter stk. 4-6. </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>4)</B>  <I>Nr. 15</I> udgår. </P>  \r\n\r\n<P> <B>5)</B>  <I>Nr. 17</I> udgår. </P>  \r\n\r\n<P>Til § 2 <B>6)</B>  <I>Stk. 2</I> udgår. </P>  \r\n\r\n<P>Af <I>miljøministeren</I> , tiltrådt af <I>udvalget</I> : </P>  \r\n\r\n<P> <B>7)</B> Efter stk. 1 indsættes som nyt stykke: </P>  \r\n\r\n<P> <I>&#187;Stk. 2.</I> Tidspunktet for ikrafttrædelsen af § 1, nr. 12,  \r\n\r\n fastsættes dog af miljøministeren.&#171; </P>  \r\n\r\n<P>Stk. 2 bliver herefter stk. 3. </P>  \r\n\r\n<P>Bemærkninger </P>  \r\n\r\n<P>Til nr. 1 Ændringsforslaget går ud på at fastholde afgiften på affald på  \r\n\r\n 130 kr. pr. ton affald, idet forslagsstilleren finder, at affaldsafgiften er  \r\n\r\n en yderligere direkte skat for borgerne. Forslagsstilleren er af den  \r\n\r\n opfattelse, at affaldsafgiften ikke kan hæves yderligere, idet det er det  \r\n\r\n maksimale af, hvad man kan pålægge borgerne, uden at endnu flere skaffer sig  \r\n\r\n af med deres affald på anden vis. </P>  \r\n\r\n<P>Til nr. 2 Ændringsforslaget skal præcisere, at det med den udvidelse af  \r\n\r\n registreringspligten, der foreslås foretaget i § 11, stk. 2, til også at  \r\n\r\n omfatte affald, der tilføres fra udlandet, ikke samtidig tilsigtes at udvide  \r\n\r\n registreringspligten til de i stk. 3 nævnte virksomheder, der efter de  \r\n\r\n gældende regler ikke er omfattet af registreringspligten. </P>  \r\n\r\n<P>Til nr. 3 Med ændringen foreslås indført hjemmel til at yde kompensation  \r\n\r\n for kommunalbestyrelsernes udgifter til affaldsafgift i forbindelse med  \r\n\r\n bortskaffelse af olie- og kemikalieforurenet sand fra strandrensninger. </P>  \r\n\r\n<P>Kommunalbestyrelsen er efter § 36 i lov nr. 130 af 9. april 1980 om  \r\n\r\n beskyttelse af havmiljøet pålagt at forestå rensning af kyststrækninger for  \r\n\r\n forurening som følge af ilanddrevet olie og kemikalieaffald. Baggrunden for  \r\n\r\n ændringsforslaget er et ønske fra kommunerne om at blive kompenseret for  \r\n\r\n affaldsafgiften for denne type affald, som kommunerne &#187;uforvarende&#171;  \r\n\r\n bliver tilført og i mængder, der varierer fra år til år og ikke kan forudses.  \r\n\r\n</P>  \r\n\r\n<P>Et udvalg med repræsentanter for Miljøministeriet og de kommunale  \r\n\r\n organisationer har i 1991 vurderet udgifts og ansvarsfordelingen i  \r\n\r\n forbindelse med strandrensning ved olie- og kemikalieforurening. Dette udvalg  \r\n\r\n skønnede, at de samlede årlige strandrensningsudgifter beløber sig til ca.  \r\n\r\n 1,2 mio. kr. </P>  \r\n\r\n<P>Der foreligger ikke opgørelser over antal tons forurenet sand, der årligt  \r\n\r\n tilføres registreringspligtige deponeringsanlæg. På baggrund af et forsigtigt  \r\n\r\n skøn vurderede udvalget, at de totale årlige strandrensningsudgifter inkl.  \r\n\r\n udgifter til affaldsafgift ved bortskaffelse af forurenet strandsand ville  \r\n\r\n beløbe sig til ca. 1,8 mio. kr., dvs., at affaldsafgiften for olie- og  \r\n\r\n kemikalieforurenet sand blev skønnet til i alt ca. 0,6 mio. kr. årligt. </P>  \r\n\r\n<P>Med den foreslåede forhøjelse af affaldsafgiften med 50 pct. for affald,  \r\n\r\n der tilføres registrerede deponeringsanlæg, skønnes det, at der vil blive  \r\n\r\n tale om refusion til kommunerne i størrelsesordenen 0,9 mio. kr. årligt. </P>  \r\n\r\n<P>Udgifterne modsvares af, at den forudsatte kompensation til kommunerne på  \r\n\r\n 2,8 mio. kr. i forbindelse med forhøjelse af affaldsafgiften reduceres til  \r\n\r\n 1,9 mio. kr., idet kommunerne ved indførelse af affaldsafgiften i 1986 og i  \r\n\r\n forbindelse med afgiftsforhøjelsen i 1989 blev kompenseret for merudgifter  \r\n\r\n til affaldsbortskaffelse. </P>  \r\n\r\n<P>Der kan ydes kompensation på op til 195 kr. pr. ton affald, der afleveres  \r\n\r\n på registreringspligtigt anlæg til deponering. Kompensationen ydes inden for  \r\n\r\n en ramme, der afsættes på de årlige finanslove. Det er en forudsætning, at  \r\n\r\n der er betalt afgift for de mængder, for hvilke der søges kompensation. </P>  \r\n\r\n<P>Til nr. 4, 5 og 6 Ændringsforslagene skal sikre, at kredittiden for  \r\n\r\n indbetaling af afgiftsbeløbet til told- og skattemyndighederne ikke afkortes  \r\n\r\n med yderligere 14 dage som foreslået af miljøministeren. </P>  \r\n\r\n<P>Til nr. 7 Da bestemmelserne om den foreslåede kompensationsordning for  \r\n\r\n visse genanvendelsesvirksomheder er forelagt EF-Kommissionen til udtalelse om  \r\n\r\n ordningens forenelighed med EF-reglerne, jf. de almindelige bemærkninger til  \r\n\r\n lovforslaget, og da EF-Kommissionens udtalelse ikke med sikkerhed kan  \r\n\r\n foreligge før 1. januar 1993, foreslås det at bemyndige miljøministeren til  \r\n\r\n at sætte § 12 a i kraft med henblik på, at bestemmelsen kan sættes i kraft  \r\n\r\n hurtigst muligt efter modtagelse af et bekræftende svar fra EF-Kommissionen.  \r\n\r\n</P>  \r\n\r\n<P>Helen Beim (S) Henning Gjellerod (S) Martin Glerup (S) Lise Hækkerup (S)  \r\n\r\n Henning Nielsen (S) Løvig Simonsen (S) Trøjborg (S) Gade (SF) nfmd. <I>Svend  \r\n\r\n Aage Jensen (CD) Jens Jørgensen (KF) Rønholt (KF) Peter Hansen-Nord (V) Filt  \r\n\r\n Jensen (V) Bodil Thrane (V) Aage Brusgaard (FP)</I> fmd. <I>Marianne Jelved  \r\n\r\n (RV) Glønborg (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/01/1993"
        },
        {
            "displayName": "Accession",
            "displayValue": "199214K00070"
        },
        {
            "displayName": "Entydig dokumentidentifikation",
            "displayValue": "CL001854"
        },
        {
            "displayName": "Dato for førstegangsindlæggelse",
            "displayValue": "12/01/1993"
        },
        {
            "displayName": "Dato for indlæggelse",
            "displayValue": "12/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "70"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}