{
    "id": 111104,
    "title": "1997 LSF 4   FORSLAG TIL LOV OM ÆNDRING AF LOV OM SOCIAL SERVICE OG LOV OM SOCIAL   BISTAND (KOMPETENCEN TIL AT GODKENDE PLEJEFAMILIER OG OPHOLDSSTEDER) ",
    "documentTypeId": "400",
    "isSagsforlobPeriodValid": false,
    "shortName": "1997/2 LSF 4",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 4 </P>  \r\n\r\n<P></P>  \r\n\r\n<P>Forslag til Lov om ændring af lov om social service og lov om social  \r\n\r\n bistand (Kompetencen til at godkende plejefamilier og opholdssteder) </P>  \r\n\r\n<P></P>  \r\n\r\n<P>Fremsat af socialministeren (Karen Jespersen) </P>  \r\n\r\n<P></P>  \r\n\r\n<P>den 26. marts 1998 </P>  \r\n\r\n<P></P>  \r\n\r\n<P>Vedtaget ved tredjebehandling den 5. maj 1998 </P>  \r\n\r\n<P></P>  \r\n\r\n<P><a href=\"document.aspx?accn=A19980027930\"> Lov nr. 279 af 13/05/1998</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service, som senest ændret ved  \r\n\r\n lov nr. 1110 af 29. december 1997, foretages følgende ændringer: </P>  \r\n\r\n<P> <B>1.</B> I overskriften før § 49 ændres &#187;Opholdssteder&#171; til:  \r\n\r\n</P>  \r\n\r\n<P> <I>&#187;Plejefamilier og opholdssteder&#171;.</I>  </P>  \r\n\r\n<P> <B>2.</B>  <I>§ 49, stk. 1</I> og <I>2,</I> affattes således: </P>  \r\n\r\n<P>&#187;Plejefamilier for børn og unge skal være godkendt som generelt  \r\n\r\n egnede af den stedlige kommune. </P>  \r\n\r\n<P> <I>Stk. 2</I> . Opholdssteder for børn og unge skal være godkendt som  \r\n\r\n generelt egnede af den stedlige amtskommune.&#171; </P>  \r\n\r\n<P> <B>§ 2</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som ændret senest ved lov nr. 1112 af 29. december 1997, foretages  \r\n\r\n følgende ændring: </P>  \r\n\r\n<P> <B>1.</B> I <I>§ 66, stk. 1,</I> indsættes efter 1. pkt.: </P>  \r\n\r\n<P>&#187;Opholdssteder godkendt af anden offentlig myndighed kan med henblik  \r\n\r\n på at opnå godkendelse med virkning fra den 1. juli 1998 eller senere indgive  \r\n\r\n ansøgning til amtskommunen.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. juli 1998, jf. dog stk. 2.  \r\n\r\n</P>  \r\n\r\n<P> <I>Stk. 2.</I> § 2 træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 3.</I> Amtskommunen overtager fra den 1. juli 1998 forpligtelsen  \r\n\r\n til at føre tilsyn med de i amtskommunen beliggende opholdssteder for børn og  \r\n\r\n unge, der efter de hidtidige regler er godkendt af kommunen. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service foretages følgende  \r\n\r\n ændringer: </P>  \r\n\r\n<P> <B>1.</B> I overskriften før <I>§ 49</I> ændre <I>s</I>  \r\n\r\n &#187;Opholdssteder&#171; til: &#187;Plejefamilier og opholdssteder.&#171;  \r\n\r\n</P>  \r\n\r\n<P> <B>2.</B>  <I>§ 49, stk. 1 og 2,</I> affattes således: </P>  \r\n\r\n<P>&#187;Plejefamilier for børn og unge skal være godkendt som generelt  \r\n\r\n egnede af den stedlige kommune. </P>  \r\n\r\n<P> <I>Stk. 2</I> . Opholdssteder for børn og unge skal være godkendt som  \r\n\r\n generelt egnede af den stedlige amtskommune.&#171; </P>  \r\n\r\n<P> <B>§ 2</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som ændret senest ved lov nr. 1112 af 29. december 1997 foretages  \r\n\r\n følgende ændring: </P>  \r\n\r\n<P> <B>1.</B> I <I>§ 66, stk. 1</I> , indsættes efter <I>1. pkt</I> .: </P>  \r\n\r\n<P>&#187;Opholdssteder godkendt af anden offentlig myndighed kan, med henblik  \r\n\r\n på at opnå godkendelse med virkning fra den 1. juli 1998 eller senere,  \r\n\r\n indgive ansøgning til amtskommunen.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. juli 1998, jf. dog stk. 2.  \r\n\r\n</P>  \r\n\r\n<P> <I>Stk. 2.</I> § 2 træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 3.</I> Amtskommunen overtager fra den 1. juli 1998 forpligtelsen  \r\n\r\n til at føre tilsyn med de i amtskommunen beliggende opholdssteder for børn og  \r\n\r\n unge, der efter de hidtidige regler er godkendt af kommunen. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Dette forslag skal ses i sammenhæng med de lovforslag om ændring af  \r\n\r\n folkeskoleloven samt ændring af lov om friskoler og private grundskoler m.v.  \r\n\r\n og lov om folkehøjskoler, efterskoler, husholdningsskoler og  \r\n\r\n håndarbejdsskoler, som samtidig fremsættes. </P>  \r\n\r\n<P>Efter bestemmelsen i lov om social service § 49, stk. 1, skal  \r\n\r\n opholdssteder for børn og unge, herunder plejefamilier, være godkendt som  \r\n\r\n generelt egnede af den stedlige kommune, hvis de modtager indtil 4 personer.  \r\n\r\n Efter bestemmelsens stk. 2 skal opholdssteder for børn og unge, der modtager  \r\n\r\n flere end 4 personer, være godkendt som generelt egnede af den stedlige  \r\n\r\n amtskommune eller af anden offentlig myndighed efter reglerne herom. </P>  \r\n\r\n<P>Det foreslås, at der fremover i forbindelse med anbringelse af børn og  \r\n\r\n unge i andre døgnophold end døgninstitutioner skelnes mellem ophold i  \r\n\r\n plejefamilier og ophold i opholdssteder. </P>  \r\n\r\n<P>Plejefamilier, hvis aflønning er baseret på en takstfastsættelse, skal  \r\n\r\n efter forslaget godkendes af kommunen, og opholdssteder, dvs.  \r\n\r\n anbringelsessteder, hvis aflønning er baseret på et godkendt budget, skal  \r\n\r\n efter forslaget godkendes af amtskommunen. </P>  \r\n\r\n<P>Udviklingen inden for området har ført til, at det ikke er hensigtsmæssigt  \r\n\r\n at lade antallet af børn og unge være afgørende for, om der skal foreligge en  \r\n\r\n kommunal eller amtskommunal godkendelse. Der er således plejefamilier, der  \r\n\r\n aflønnes takstmæssigt, og som er godkendt til at kunne modtage flere end 4  \r\n\r\n børn i pleje, ligesom der findes opholdssteder med godkendt budget, der er  \r\n\r\n godkendt til at modtage under 4 børn og unge i pleje. </P>  \r\n\r\n<P>Opholdssteder arbejder ofte på samme måde, uanset det antal børn og unge  \r\n\r\n der kan anbringes på stedet. De har et budget, de har oftest ansat personale,  \r\n\r\n de modtager børn og unge med samme problemtyper og de arbejder ofte på en  \r\n\r\n institutionslignende måde. </P>  \r\n\r\n<P>Ved at placere kompetencen til at godkende alle opholdssteder med et  \r\n\r\n budget hos amtskommunen sikres, at amtskommunen får det samlede overblik over  \r\n\r\n anbringelsessteder af institutionslignende karakter samtidig med, at det  \r\n\r\n generelle tilsyn med disse steder bliver placeret hos amtskommunen. </P>  \r\n\r\n<P>En vedtagelse af forslaget vil endvidere medføre, at alle opholdssteder,  \r\n\r\n der er godkendt af anden offentlig myndighed efter reglerne herom, ikke  \r\n\r\n længere umiddelbart vil kunne anvendes af de sociale myndigheder, men skal  \r\n\r\n være godkendt generelt af amtskommunen efter den sociale lovgivning, forinden  \r\n\r\n børn og unge kan anbringes det pågældende sted. </P>  \r\n\r\n<P>Ved en generel godkendelse giver myndigheden udtryk for, at en  \r\n\r\n plejefamilie eller et opholdssted kan anses for egnet til, at det kan  \r\n\r\n benyttes til ophold for et bestemt antal børn og unge, der anbringes. Foruden  \r\n\r\n pladstal skal godkendelsen nærmere angive de aldersgrupper samt særlige  \r\n\r\n karakteristika hos de børn og unge, som stedet er fundet egnet til at modtage  \r\n\r\n som led i en anbringelse. </P>  \r\n\r\n<P>I de tilfælde, hvor der ønskes foretaget en anbringelse på et opholdssted  \r\n\r\n fx en efterskole eller en fri grundskole med kostafdeling, der allerede er  \r\n\r\n godkendt af anden offentlig myndighed efter reglerne herom, og hvor der føres  \r\n\r\n tilsyn af denne myndighed, skal amtskommunens godkendelse kunne basere sig på  \r\n\r\n oplysningerne fra opholdsstedet om det antal pladser, der er til rådighed for  \r\n\r\n anbragte børn og unge, hvilke aldersgrupper, der kan modtages, prisen for  \r\n\r\n tilbudet, samt særlige karakteristika hos de børn og unge, som stedet mener  \r\n\r\n at kunne modtage som led i en anbringelse. </P>  \r\n\r\n<P>Sigtet er således, at amtskommunen med sin generelle godkendelse  \r\n\r\n tilkendegiver, at der på fx en efterskole eller en fri grundskole med  \r\n\r\n kostafdeling godkendt af og under tilsyn fra Undervisningsministeriet vil  \r\n\r\n kunne modtages et givent antal unge som led i en anbringelse uden for  \r\n\r\n hjemmet, hvor det samlede tilbud vil kunne dække de pågældende unges behov  \r\n\r\n for støtte. At der føres tilsyn med et godkendt opholdssted efter  \r\n\r\n Undervisningsministeriets regler, fritager ikke amtskommunen for at føre det  \r\n\r\n generelle sociale tilsyn, som følger af godkendelseskompetencen efter  \r\n\r\n servicelovens § 49. </P>  \r\n\r\n<P>Det er vigtigt at sikre kontinuiteten i forløbet for de børn og unge, der  \r\n\r\n har ophold i et opholdssted godkendt af en anden offentlig myndighed, eller  \r\n\r\n hvor der planlægges et sådant ophold for skoleåret 1998/99. Der stilles  \r\n\r\n derfor samtidig med forslaget om ændring af lov om social service forslag om  \r\n\r\n ændring af lov om social bistand, hvorefter opholdssteder godkendt af anden  \r\n\r\n offentlig myndighed, kan indgive ansøgning til amtskommunen om godkendelse  \r\n\r\n med henblik på at kunne blive godkendt til at modtage anbragte børn og unge  \r\n\r\n med virkning fra den 1. juli 1998 eller senere. </P>  \r\n\r\n<P>Opholdssteder godkendt af anden offentlig myndighed, og hvor der føres  \r\n\r\n tilsyn af denne myndighed, skal indgive de nødvendige oplysninger til  \r\n\r\n amtskommunen, hvorefter amtskommunen kan lægge disse oplysninger til grund  \r\n\r\n for en godkendelse. </P>  \r\n\r\n<P> <I>Administrative og økonomiske konsekvenser</I>  </P>  \r\n\r\n<P>Forslaget om ændring af kompetencen til at godkende plejefamilier og  \r\n\r\n opholdssteder efter servicelovens § 49 vil medføre en administrativ  \r\n\r\n omlægning, som ikke skønnes at have udgiftsmæssige konsekvenser for det  \r\n\r\n offentlige som helhed. </P>  \r\n\r\n<P>Forslaget om, at opholdssteder for børn og unge skal være godkendt som  \r\n\r\n generelt egnede af den stedlige amtskommune, skønnes at medføre en samlet  \r\n\r\n offentlig merudgift på 1,6 mill. kr. i 1998 og de følgende år. </P>  \r\n\r\n<P>Lovforslaget skal forhandles med de kommunale parter. </P>  \r\n\r\n<P> <I>Erhvervsøkonomiske og miljømæssige konsekvenser samt forholdet til  \r\n\r\n EU-retten</I>  </P>  \r\n\r\n<P>Lovforslaget har ikke erhvervsmæssige eller miljømæssige konsekvenser og  \r\n\r\n indeholder ikke EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Der henvises til de almindelige bemærkninger. </P>  \r\n\r\n<P> <I>Til § 2</I>  </P>  \r\n\r\n<P>Der henvises til de almindelige bemærkninger. </P>  \r\n\r\n<P> <I>Til § 3</I>  </P>  \r\n\r\n<P>Med bestemmelsen sikres, at forinden børn og unge kan anbringes i et  \r\n\r\n opholdssted, skal amtskommunen have udstedt en generel godkendelse af  \r\n\r\n opholdsstedet. </P>  \r\n\r\n<P>Den godkendelse, som før lovens ikrafttræden er givet af kommunen til  \r\n\r\n opholdssteder med godkendt budget, vil fortsat være gældende efter lovens  \r\n\r\n ikrafttræden, så længe betingelserne herfor er opfyldt. </P>  \r\n\r\n<P>Opholdssteder, der hidtil er godkendt af anden offentlig myndighed, skal  \r\n\r\n for at kunne anvendes ved lovens ikrafttræden være godkendt af den stedlige  \r\n\r\n amtskommune, forinden børn og unge kan anbringes det pågældende sted. </P>  \r\n\r\n<P>Skriftlig fremsættelse (26. marts 1998) </P>  \r\n\r\n<P> <B>Socialministeren</B> (Karen Jespersen): </P>  \r\n\r\n<P>Jeg tillader mig herved at fremsætte: </P>  \r\n\r\n<P> <I>Forslag til lov om ændring af lov om social service og lov om social  \r\n\r\n bistand. (Kompetencen til at godkende plejefamilier og opholdssteder).</I>  \r\n\r\n</P>  \r\n\r\n<P>(Lovforslag nr. L 4). </P>  \r\n\r\n<P>Forslaget skal ses i sammenhæng med de lovforslag om ændring af  \r\n\r\n folkeskoleloven samt ændring af lov om friskoler og private grundskoler m.v.  \r\n\r\n og lov om folkehøjskoler, efterskoler, husholdningsskoler og  \r\n\r\n håndarbejdsskoler, som samtidig fremsættes. </P>  \r\n\r\n<P>Formålet med forslaget er at sikre, at kommuner og amtskommuner har et  \r\n\r\n samlet overblik over den vifte af plejefamilier og opholdssteder, som kan  \r\n\r\n modtage anbragte børn og unge, samt at styrke tilsynet med  \r\n\r\n anbringelsesstederne. </P>  \r\n\r\n<P>Udviklingen inden for området har ført til, at det ikke er hensigtsmæssigt  \r\n\r\n at lade antallet af børn og unge være afgørende for, om der skal foreligge en  \r\n\r\n kommunal eller en amtskommunal godkendelse. </P>  \r\n\r\n<P>Det foreslås, at der fremover i forbindelse med anbringelse af børn og  \r\n\r\n unge i andre døgnophold end døgninstitutioner skelnes mellem ophold i  \r\n\r\n plejefamilier og ophold i opholdssteder. Plejefamilier, hvis aflønning er  \r\n\r\n baseret på en takstfastsættelse, skal efter forslaget godkendes af kommunen,  \r\n\r\n og opholdssteder dvs. anbringelsessteder, hvis aflønning er baseret på et  \r\n\r\n godkendt budget, skal efter forslaget godkendes af amtskommunen. </P>  \r\n\r\n<P>Ved at placere kompetencen til at godkende alle opholdssteder med et  \r\n\r\n budget hos amtskommunen sikres, at amtskommunen får det samlede overblik over  \r\n\r\n anbringelsessteder af institutionslignende karakter samtidig med, at det  \r\n\r\n generelle tilsyn med disse steder bliver placeret hos amtskommunen. Dette vil  \r\n\r\n efter forslaget også gælde for opholdssteder godkendt af anden offentlig  \r\n\r\n myndighed. </P>  \r\n\r\n<P>Forslaget om ændring af kompetencen til at godkende plejefamilier og  \r\n\r\n opholdssteder vil medføre en administrativ omlægning, som ikke skønnes at  \r\n\r\n have udgiftsmæssige konsekvenser for det offentlige som helhed. </P>  \r\n\r\n<P>Forslaget om, at opholdssteder for børn og unge skal være godkendt som  \r\n\r\n generelt egnede af den stedlige amtskommune, skønnes at medføre en samlet  \r\n\r\n offentlig merudgift på 1,6 mill. kr. i 1998 og de følgende år. </P>  \r\n\r\n<P>Lovforslaget skal forhandles med de kommunale parter. </P>  \r\n\r\n<P>Idet jeg i øvrigt henviser til lovforslaget og bemærkningerne hertil, skal  \r\n\r\n jeg anbefale forslaget til Folketingets hurtige og velvillige behandling.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov nr. 454 af 10. juni 1997 om social service foretages følgende  \r\n\r\n ændringer: </P>  \r\n\r\n<P> <B>1.</B> I overskriften før <I>§ 49</I> ændre <I>s</I>  \r\n\r\n &#187;Opholdssteder&#171; til: &#187;Plejefamilier og opholdssteder.&#171;  \r\n\r\n</P>  \r\n\r\n<P> <B>2.</B>  <I>§ 49, stk. 1 og 2,</I> affattes således: </P>  \r\n\r\n<P>&#187;Plejefamilier for børn og unge skal være godkendt som generelt  \r\n\r\n egnede af den stedlige kommune. </P>  \r\n\r\n<P> <I>Stk. 2</I> . Opholdssteder for børn og unge skal være godkendt som  \r\n\r\n generelt egnede af den stedlige amtskommune.&#171; </P>  \r\n\r\n<P> <I>Anbringelsessteder for børn og unge</I>  </P>  \r\n\r\n<P> <I>Opholdssteder</I>  </P>  \r\n\r\n<P> <B>§ 49</B> . Opholdssteder for børn og unge, herunder plejefamilier,  \r\n\r\n skal være godkendt som generelt egnede af den stedlige kommune, hvis de  \r\n\r\n modtager indtil 4 personer. </P>  \r\n\r\n<P> <I>Stk. 2</I> . Opholdssteder for børn og unge, der modtager flere end 4  \r\n\r\n personer, skal være godkendt som generelt egnede af den stedlige amtskommune  \r\n\r\n eller af anden offentlig myndighed efter reglerne herom. </P>  \r\n\r\n<P> <B>§ 2</B>  </P>  \r\n\r\n<P>I lov om social bistand, jf. lovbekendtgørelse nr. 110 af 26. februar  \r\n\r\n 1996, som ændret senest ved lov nr. 1112 af 29. december 1997 foretages  \r\n\r\n følgende ændring: </P>  \r\n\r\n<P> <B>1.</B> I <I>§ 66, stk. 1</I> , indsættes efter <I>1. pkt</I> .: </P>  \r\n\r\n<P>&#187;Opholdssteder godkendt af anden offentlig myndighed kan, med henblik  \r\n\r\n på at opnå godkendelse med virkning fra den 1. juli 1998 eller senere,  \r\n\r\n indgive ansøgning til amtskommunen.&#171; </P>  \r\n\r\n<P> <B>§ 66</B> . Opholdssteder for børn og unge, herunder plejefamilier,  \r\n\r\n skal være godkendt som egnede af den stedlige kommunalbestyrelse eller af  \r\n\r\n anden offentlig myndighed efter reglerne herom. For anbringelse i  \r\n\r\n døgninstitution for børn og unge gælder reglerne i §§ 96-100. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 1997/2 LF 4",
            "stateLabel": "Vedtaget",
            "references": [
                {
                    "shortName": "1997/2 LSF 4",
                    "title": "1997 LSF 4   FORSLAG TIL LOV OM ÆNDRING AF LOV OM SOCIAL SERVICE OG LOV OM SOCIAL   BISTAND (KOMPETENCEN TIL AT GODKENDE PLEJEFAMILIER OG OPHOLDSSTEDER) ",
                    "presentationName": "Lovforslag som fremsat",
                    "documentTypeId": 400,
                    "documentId": 111104,
                    "eliUri": "/eli/ft/199722K00004",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L4.htm"
                },
                {
                    "shortName": "1997/2 BTL 4",
                    "title": "1997 BTL 4   BETÆNKNING OVER FORSLAG TIL LOV OM ÆNDRING AF LOV OM SOCIAL SERVICE OG LOV   OM SOCIAL BISTAND (KOMPETENCEN TIL AT GODKENDE PLEJEFAMILIER OG   OPHOLDSSTEDER)    NR L 4 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 109637,
                    "eliUri": "/eli/ft/199724K00004",
                    "externalLink": ""
                },
                {
                    "shortName": "LOV nr 279 af 13/05/1998",
                    "title": "Lov om ændring af lov om social service og lov om social bistand (Kompetencen til at godkende plejefamilier og opholdssteder) ",
                    "presentationName": "Ændringslov",
                    "documentTypeId": 20,
                    "documentId": 87247,
                    "eliUri": "/eli/lta/1998/279",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/05/1998"
        },
        {
            "displayName": "Accession",
            "displayValue": "199722K00004"
        },
        {
            "displayName": "Entydig dokumentidentifikation",
            "displayValue": "CL008374"
        },
        {
            "displayName": "Dato for førstegangsindlæggelse",
            "displayValue": "14/05/1998"
        },
        {
            "displayName": "Dato for indlæggelse",
            "displayValue": "14/05/1998"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}