{
    "id": 214295,
    "title": "Orientering om opdatering af COVID-19-bekendtgørelsen på socialområdet (Til kommunerne, socialtilsynene,Ankestyrelsen samt relevante andre myndigheder og organisationer m.v.)",
    "documentTypeId": "200",
    "isSagsforlobPeriodValid": true,
    "shortName": "SKR nr 9256 af 01/05/2020",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#ida3a81e1e-4ebb-469c-8773-882cae60937d\">Bilag 1</a>\r\n         </td>\r\n         <td class=\"IndholdsfortegnelseTekst\">\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idf3f501fa-caf1-4297-8bb2-a175cf4301da\">Bilag 2</a>\r\n         </td>\r\n         <td class=\"IndholdsfortegnelseTekst\">\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Orientering om opdatering af COVID-19-bekendtgørelsen på socialområdet</p>\r\n<p class=\"UnderTitel2\">(Til kommunerne, socialtilsynene,Ankestyrelsen samt relevante andre myndigheder og organisationer m.v.)</p>\r\n<p>Denne orienteringsskrivelse er et supplement til Social- og Indenrigsministeriets generelle orienteringsskrivelse af 17. marts 2020 om håndtering af COVID-19 på det sociale område.</p>\r\n<p>I denne orienteringsskrivelse beskrives de ændringer, der er foretaget i forbindelse med ministeriets udstedelse af en opdateret udgave af COVID-19-bekendtgørelsen på socialområdet. Se vedlagte bekendtgørelse nr. 559 af 30. april 2020 om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af Coronavirussygdom 2019 (COVID-19), som erstatter den tidligere bekendtgørelse nr. 218 af 17. marts 2020.</p>\r\n<p>Bortset fra nedenstående ændringer finder reglerne beskrevet i orienteringsskrivelsen af 17. marts 2020 samt de to supplerende orienteringsskrivelser af henholdsvis 18. marts og 3. april 2020 fortsat anvendelse.</p>\r\n<p>Regeringen, Venstre, Dansk Folkeparti, Radikale Venstre, Socialistisk Folkeparti, Enhedslisten, Det Konservative Folkeparti, Liberal Alliance, Nye Borgerlige og Alternativet har den 25. april 2020 indgået aftale om initiativer for sårbare og udsatte grupper i forbindelse med COVID-19.</p>\r\n<p class=\"BilagtekstListe\">Aftalen indeholder bl.a. initiativer om genoptagelse af aktiviteter på det sociale område. Der henvises til ministeriets brev af 29. april 2020 til samtlige kommuner, regioner og socialtilsyn samt relevante myndigheder og organisationer, som indeholder en nærmere beskrivelse heraf. Nogle af disse initiativer nødvendiggør følgende ændringer i COVID-19-bekendtgørelsen:</p>\r\n<p class=\"Liste1\">\r\n   <span class=\"Liste1Nr\">–</span> Kommunalbestyrelsens mulighed for midlertidigt at suspendere anbragte børn og unges samvær med forældre og netværk afskaffes. Et sådant samvær vil herefter alene være omfattet af bestemmelserne herom i lov om social service, herunder at suspension af samvær alene kan ske ved en afgørelse fra børn og unge-udvalget. Der henvises til § 6 i den opdaterede bekendtgørelse og til Social- og Indenrigsministeriets orienteringsskrivelse af 1. maj 2020 om reglerne for anbragte børn og unges samvær med forældre og netværk i forlængelse af opdatering af COVID-19-bekendtgørelsen på socialområdet.</p>\r\n<p class=\"Liste1\">\r\n   <span class=\"Liste1Nr\">–</span> Muligheden for at fravige sagsbehandlingsregler efter § 8, stk. 1 og 2, i bekendtgørelsen kan ikke længere anvendes i forhold til situationer, hvor et sagsskridt i kommunernes sager om børn og unge almindeligvis forudsætter fysisk fremmøde, f.eks. i form af besøg, samtale, møde eller personrettet tilsyn. Der henvises til § 8, stk. 3, i den opdaterede bekendtgørelse.</p>\r\n<p class=\"Liste1\">\r\n   <span class=\"Liste1Nr\">–</span> Ankestyrelsen vil fremadrettet skulle gennemføre børnemøder, så forældre og børn over 12 år samt deres advokater igen får mulighed for at fremføre deres synspunkter ved personligt fremmøde. Denne ændring er foretaget ved, at den tidligere § 11, stk. 9, i bekendtgørelse nr. 218 af 17. marts 2020 ikke er videreført i § 11 i den opdaterede bekendtgørelse. Der er samtidig foretaget nogle få konsekvensændringer i bekendtgørelse om forretningsorden for Ankestyrelsen. Der henvises til den vedlagte bekendtgørelse nr. 560 af 29. april 2020 om ændring af bekendtgørelse om forretningsorden for Ankestyrelsen.</p>\r\n<p>Den opdaterede COVID-19-bekendtgørelse på socialområdet og ændringerne i bekendtgørelse om forretningsorden for Ankestyrelsen træder i kraft fredag den 1. maj 2020, kl. 15.00.</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 1. maj 2020</p><p class=\"Sign1\" align=\"center\">Anita Hørby</p><p class=\"Sign2\" align=\"right\"></p></div><a id=\"ida3a81e1e-4ebb-469c-8773-882cae60937d\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"KapitelOverskrift2\">Bekendtgørelse nr. 559 af 30. april 2020 om mulighed for midlertidig fravigelse af forpligtelser for det offentlige og af privates rettigheder over for det offentlige på socialområdet som led i håndtering af Coronavirussygdom 2019 (COVID-19)</p>\r\n<p>Bekendtgørelsen vedlægges ikke, men kan ses <a href=\"eli/accn/B20200055905#A\">her</a>.</p>\r\n<a id=\"idf3f501fa-caf1-4297-8bb2-a175cf4301da\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"KapitelOverskrift2\">Bekendtgørelse nr. 560 af 30. april 2020 om ændring af bekendtgørelse om forretningsorden for Ankestyrelsen</p>\r\n<p>Bekendtgørelsen vedlægges ikke, men kan ses <a href=\"eli/accn/B20200056005#A\">her</a>.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/05/2020"
        },
        {
            "displayName": "Accession",
            "displayValue": "C20200925654"
        },
        {
            "displayName": "Entydig dokumentidentifikation",
            "displayValue": "CY000461"
        },
        {
            "displayName": "Dato for førstegangsindlæggelse",
            "displayValue": "02/05/2020"
        },
        {
            "displayName": "Dato for indlæggelse",
            "displayValue": "02/05/2020"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9256"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "01/05/2020"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2020-4461"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}