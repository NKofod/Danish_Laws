{
    "id": 34668,
    "title": "Uddannelseshjælp - tilbagebetaling - forældelse af tilbagebetalingskrav (* 1) (* 4) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19351 af 24/09/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ankestyrelsen fandt i to sager, at den ved socialministeriets  \r\n\r\n cirkulære af 17. oktober 1980 indførte forlængelse fra 3 til 5 år af fristen  \r\n\r\n for et tilbagebetalingskravs bortfald fandt anvendelse ved tilbagebetaling af  \r\n\r\n hjælp efter bistandslovens § 42, stk. 1, idet uddannelserne først var  \r\n\r\n afsluttet efter den 1. januar 1981. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - tilbagebetaling - forældelse  \r\n\r\n af tilbagebetalingskrav (* 1) (* 4) </H1>  \r\n\r\n<P></P>  \r\n\r\n<BR>  \r\n\r\n<P>1. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger havde modtaget hjælp efter bistandslovens § 42, stk. 1, til  \r\n\r\n uddannelse som civilingeniør på Danmarks Tekniske Højskole. Fra 1. april 1977  \r\n\r\n blev hjælpen ydet delvist som lån. </P>  \r\n\r\n<P>Uddannelsen afsluttedes den 31. januar 1982, hvorefter ansøgeren var  \r\n\r\n arbejdsløs indtil 1. februar 1984. I den første del af arbejdsløshedsperioden  \r\n\r\n frem til omkring 1. februar 1983 modtog ansøgeren hjælp efter bistandsloven  \r\n\r\n som supplement til arbejdsløshedsdagpengene. </P>  \r\n\r\n<P>Socialforvaltningen var i maj 1983 i kontakt med ansøgeren om underskrift  \r\n\r\n af gældsbrev og eventuel aftale om tilbagebetaling. På grund af pågældendes  \r\n\r\n manglende medvirken meddelte socialforvaltningen ved brev af 5. juli 1983, at  \r\n\r\n hele beløbet (knap 95.000 kr.) var forfaldent. På baggrund af et budget  \r\n\r\n opstillet den 26. august 1983 blev der givet henstand med betaling af  \r\n\r\n uddannelseslån. Ansøgeren blev samtidig anmodet om at henvende sig, hvis  \r\n\r\n hendes forhold ændrede sig og mindst hver 3. måned. </P>  \r\n\r\n<P>På baggrund af opstilling over økonomiske forhold den 5. marts 1984, hvor  \r\n\r\n ansøgeren havde været i arbejde i en måned, meddelte det sociale udvalg  \r\n\r\n henstand med uddannelseslånet til 1. januar 1985. </P>  \r\n\r\n<P>Ved henvendelse den 10. januar 1985 anmodede ansøgeren om, at restancen  \r\n\r\n bortfaldt, idet hun henviste til 3 års forældelsen. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte, at det sociale udvalg ikke havde eftergivet  \r\n\r\n nogen del af låneandelen vedrørende den hjælp, der var ydet ansøgeren i  \r\n\r\n henhold til bistandslovens § 42, stk. 1. Amtsankenævnet lagde herved vægt på,  \r\n\r\n at der ikke havde foreligget betalingshindring i mindst 5 år siden  \r\n\r\n afslutningen af pågældendes uddannelse i januar 1982, jfr. socialministeriets  \r\n\r\n cirkulære af 17. oktober 1980, hvorefter 5-års fristen også finder anvendelse  \r\n\r\n for hjælp ydet inden 1. januar 1981. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 42, stk. 1, 2. punktum. </P>  \r\n\r\n<P>Socialministeriets cirkulære nr. 161 af 17. oktober 1980 om ændring af  \r\n\r\n socialministeriets cirkulære nr. 72 af 30. marts 1976 om hjælp efter  \r\n\r\n bistandslovens § 42, pkt. 9. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Da ansøgerens uddannelse først blev afsluttet efter den 1. januar 1981,  \r\n\r\n finder ankestyrelsen, at socialministeriets cirkulære nr. 161 af 17. oktober  \r\n\r\n 1980 finder anvendelse med hensyn til eventuelt bortfald af  \r\n\r\n tilbagebetalingskravet. </P>  \r\n\r\n<P>Ankestyrelsen tiltræder således amtsankenævnets afgørelse. </P>  \r\n\r\n<P>2. </P>  \r\n\r\n<P>REDEGØRELSE FOR SAGEN: </P>  \r\n\r\n<P>En kvinde, født i 1953, var i gang med uddannelse på lærerseminarium, da  \r\n\r\n hun på grund af ændringer i sine personlige forhold kom i kontakt med  \r\n\r\n socialforvaltningen. Der blev herefter ydet hende hjælp til færdiggørelse af  \r\n\r\n uddannelsen fra 1. november 1979 til 1. februar 1981. Hun underskrev den 27.  \r\n\r\n august 1980 en lånedeklaration, hvoraf fremgik, at halvdelen af den ydede  \r\n\r\n hjælp var lån. Socialforvaltningen havde imidlertid den 1. november 1979  \r\n\r\n mundtligt orienteret ansøgeren om, at hjælpen blev ydet som halvt lån og  \r\n\r\n halvt tilskud. Ansøgeren modtog endvidere den 1. november 1979  \r\n\r\n bevillingsskrivelse vedrørende perioden 1. november 1979 til 31. juli 1980,  \r\n\r\n hvoraf tilbagebetalingsbetingelserne fremgik. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Socialforvaltningen krævede i marts 1984 tilbagebetaling af halvdelen af  \r\n\r\n den hjælp, som ansøgeren fra november 1979 havde modtaget efter  \r\n\r\n bistandslovens § 42. Afgørelsen blev begrundet med, at  \r\n\r\n tilbagebetalingspligten var tilkendegivet over for ansøgeren, og at  \r\n\r\n underskrift på lånedeklaration ikke er en gyldighedsbetingelse for  \r\n\r\n tilbagebetalingskravet. Socialforvaltningen beklagede at have været passiv i  \r\n\r\n forbindelse med afkrævning, men fastholdt tilbagebetalingskravet. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren med henblik på, at tilbagebetaling kun  \r\n\r\n skulle ske for så vidt angår halvdelen af hjælpen efter 1. november 1980.  \r\n\r\n Ansøgeren anførte, at hun, indtil socialforvaltningens henvendelse den 15.  \r\n\r\n marts 1984, troede, at hjælpen efter bistandslovens § 42 i alle tilfælde blev  \r\n\r\n ydet som tilskud det første år. Hun protesterede mod, at socialforvaltningen  \r\n\r\n først rejste sit krav mod hende 3 år efter uddannelsens afslutning. Hun  \r\n\r\n henviste til sine økonomiske forhold, som bl.a. var belastet af en stor  \r\n\r\n studiegæld til Statens Uddannelsesstøtte. Desuden redegjorde hun for nogle  \r\n\r\n helbredsmæssige forhold, som havde medført udgifter samt arbejdsskift med  \r\n\r\n indtægtsnedgang til følge. </P>  \r\n\r\n<P>LOVGRUNDLAG: </P>  \r\n\r\n<P>Se det under sag nr. 1. anførte. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Under henvisning til, at ansøgeren i 1979 såvel mundtligt som skriftligt  \r\n\r\n var orienteret om tilbagebetalingspligten, tiltræder ankestyrelsen den af  \r\n\r\n socialforvaltningen trufne afgørelse. </P>  \r\n\r\n<P>Da ansøgeren har afsluttet uddannelsen efter 1. januar 1981, finder  \r\n\r\n ankestyrelsen, at socialministeriets cirkulære af 17. oktober 1980 finder  \r\n\r\n anvendelse med hensyn til eventuelt bortfald af betalingskravet. </P>  \r\n\r\n</DIV>",
    "isHistorical": true,
    "editorialNotes": [
        "(* 4) Overført til historisk base ved saneringsrunden 1991.",
        "(* 3) Dagældende retsforskrift: Cirkulære nr. 72 af 30. marts 1976 om hjælp efter bistandslovens § 42, som ændret ved cirkulære nr. 161 af 17. oktober 1980, punkt 9.",
        "(* 2) Dagældende retsforskrift: Bistandsloven § 42, stk. 5 og 7.",
        "(* 1) Offentliggjort af Socialstyrelsen i SM O-089-86 15/12/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861935125"
        },
        {
            "displayName": "Entydig dokumentidentifikation",
            "displayValue": "CA002596"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19351"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "24/09/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "1) 20798-85 2) 13619-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}