{
    "id": 114797,
    "title": "Værge frataget værgebeskikkelse grundet manglende regnskabsaflæggelse.",
    "documentTypeId": "240",
    "isSagsforlobPeriodValid": true,
    "shortName": "KEN nr 10325 af 15/01/2007",
    "documentHtml": "<div class=\"bjelke\">Den fulde tekst</div><p class=\"Titel2\">Værge frataget værgebeskikkelse grundet manglende regnskabsaflæggelse.</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Værgemålslovens § 12, stk. 1.</div>\r\n        </p>\r\n        <p class=\"Tekst2\">\r\n          <div>Civilstyrelsen stadfæstede statsamtets afgørelse om at fratage en værge værgebeskikkelsen. Værgen havde negligeret utallige henvendelser fra statsamtet med påmindelser om at indsende værgemåls-regnskabet for 2005.</div>\r\n        </p>\r\n      </div>\r\n      <p class=\"Tekst\">Civilstyrelsens afgørelse af 15. januar 2007, j.nr. 07-310-00145.</p>\r\n      <p class=\"Tekst\">”Civilstyrelsen har nu behandlet Deres klage over Statsamtet …. afgørelse af 7. december 2006. Ved afgørelsen fratog statsamtet Dem beskikkelsen som værge for TRD.</p>\r\n      <p class=\"Tekst\">Vi ændrer ikke statsamtets afgørelse.</p>\r\n      <p class=\"Tekst\">Vi har truffet afgørelsen efter værgemålslovens § 12, stk. 1. Efter denne bestemmelse fratages værgen beskikkelsen, hvis denne misbruger sin stilling eller i øvrigt viser sig uegnet til hvervet, eller hvis det er nødvendigt af hensyn til den, der er under værgemål.</p>\r\n      <p class=\"Tekst\">Det fremgår af værgemålslovens § 29, at værgen skal sørge for, at der aflægges regnskab over forvaltningen af formue og anvendelsen af indtægter.</p>\r\n      <p class=\"Tekst\">Det fremgår af værgemålsbekendtgørelsens § 12, at modtager værgen indtægter for den, der er under værgemål, skal værgen føre regnskab over sin administration af disse indtægter (indtægts-regnskab). Regnskabsåret er kalenderåret. Indtægtsregnskabet skal indeholde oplysninger om indtægter og udgifter, oplysning om indestående på den konto, der er nævnt i § 38, stk. 1, samt oplysning om et eventuelt overskud, som er overført eller skal overføres til formuen.</p>\r\n      <p class=\"Tekst\">Efter værgemålsbekendtgørelsens § 15 skal indtægtsregnskabet indsendes til den forvaltningsafdeling, der bestyrer midlerne. Såfremt der ikke bestyres midler i en godkendt forvaltningsafdeling, skal indtægtsregnskabet indsendes til statsforvaltningen (tidligere statsamtet). Regnskabet skal indsendes inden 1. juni det følgende år.</p>\r\n      <p class=\"Tekst\">Det fremgår af sagen, at der er iværksat et værgemål for TRD, der vedrører varetagelse af samtlige økonomiske og personlige forhold. Værgemålet er tidsmæssigt begrænset således, at værgemålet ophører, når TRD får ophold i botilbud med henblik på længerevarende ophold.</p>\r\n      <p class=\"Tekst\">Ved brev af 13. januar 2006 til Dem godkendte statsamtet værgemålsregnskabet for 2004. Statsamtet vedlagde endvidere en blanket til regnskabsaflæggelse for 2005 og oplyste, at regnskabet skulle aflægges senest den 1. juni 2006.</p>\r\n      <p class=\"Tekst\">Statsamtet mindede Dem om indsendelse af værgemålsregnskab for 2005 ved brev af 12. juni 2006. Statsamtet anmodede Dem om at indsende regnskabet snarest og inden 1 måned fra dato.</p>\r\n      <p class=\"Tekst\">Statsamtet mindede Dem herefter atter om indsendelse af værgemålsregnskab for 2005 ved brev af 20. september 2006. Statsamtet anmodede Dem om at indsende regnskabet inden 14 dage fra dato.</p>\r\n      <p class=\"Tekst\">Ved brev af 12. oktober 2006 pålagde statsamtet Dem at indsende regnskabet inden 1 måned fra brevets dato. Statsamtet anførte endvidere, at statsamtet i modsat fald agtede at fratage Dem værge-beskikkelsen, samt at årsagen hertil var Deres manglende reaktion på henvendelser fra statsamtet.</p>\r\n      <p class=\"Tekst\">Ved brev af 16. november 2006 mindede statsamtet Dem atter om at indsende regnskabet inden 14 dage fra brevets dato. Statsamtet anførte videre, at statsamtet i modsat fald agtede at beskikke en af statsamtets faste værger for TRD.</p>\r\n      <p class=\"Tekst\">Ved afgørelse af 7. december 2006 fratog statsamtet Dem beskikkelsen som værge for TRD, idet statsamtet fortsat ikke havde hørt fra Dem.</p>\r\n      <p class=\"Tekst\">I Deres klageskrivelse oplyser De dels, at regnskabet har været klar siden november måned, og De anmoder samtidig om at få tilsendt ny blanket til aflæggelse af værgemålsregnskab, da papirer tilsendt i 2005 er destrueret ved en større oprydning.</p>\r\n      <p class=\"Tekst\">Vi har lagt vægt på ovenstående oplysninger, og vi finder i lighed med statsamtet, at der er grundlag for at fratage Dem værgebeskikkelsen, idet De grundet Deres negligering af statsamtets henvendelser til Dem har vist Dem uegnet til hvervet som værge for TRD.</p>\r\n      <p class=\"Tekst\">De bestemmelser, der henvises til ovenfor, finder De i: Værgemålsloven, lovbekendtgørelse nr. 388 af 14. juni 1995 med senere ændringer og bekendtgørelse nr. 927 af 5. september 2006 om værgemål.”</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/01/2008"
        },
        {
            "displayName": "Accession",
            "displayValue": "W20071032525"
        },
        {
            "displayName": "Entydig dokumentidentifikation",
            "displayValue": "AA004218"
        },
        {
            "displayName": "Dato for indlæggelse",
            "displayValue": "31/01/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10325"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "15/01/2007"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "07-310-00145"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}