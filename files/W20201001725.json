{
    "id": 219062,
    "title": "SU - EU-arbejdstagerstatus - lav timeløn - samlet konkret vurdering",
    "documentTypeId": "240",
    "isSagsforlobPeriodValid": true,
    "shortName": "KEN nr 10017 af 21/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">SU - EU-arbejdstagerstatus - lav timeløn - samlet konkret vurdering</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resumé:</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En EU-statsborger, som er arbejdstager i Danmark efter EU-retten, kan have ret til SU i Danmark.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ved den konkrete vurdering af, om en studerende har EU-arbejdstagerstatus, indgår blandt andet antallet af løntimer, bruttoindkomst og øvrige ansættelsesvilkår. Det indgår også, om beskæftigelsen opretholdes i en vis periode. Det indgår tillige, om det arbejde, som reelt er udført i medfør af en kontrakt om løsarbejde, er uregelmæssigt og af begrænset varighed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Den studerende i denne sag havde indgået ansættelsesaftale om arbejde i 15 timer om ugen, hvilket blev aflønnet med 6.000 kr. om måneden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet fandt ud fra en samlet konkret vurdering af alle oplysninger om beskæftigelsen, at den studerendes beskæftigelse var faktisk og reel.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet var opmærksomme på, at arbejdstiden og aflønningen medførte, at den studerende i gennemsnit ville have en timeløn på ca. 81 kr.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankenævnet vurderede dog, at timelønnen i sig selv ikke kunne begrunde, at den studerende ikke kunne betragtes som arbejdstager efter EU-retten.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Reglerne:</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Bekendtgørelse af lov om statens uddannelsesstøtte (SU-loven), lovbekendtgørelse nr. 1037 af 30. august 2017:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2 b, om EU-statsborgeres ret til SU som EU-arbejdstagere.</p>\r\n<p>\r\n</p>\r\n<p>Bekendtgørelse om statens uddannelsesstøtte, bekendtgørelse nr. 1515 af 13. december 2017:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 2, stk. 1, om EU-statsborgeres ret til SU som EU-arbejdstagere.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>\r\n</p>\r\n<p>Den studerende, som var schweizisk statsborger, søgte om ret til SU som arbejdstager efter EU-retten fra oktober 2019.</p>\r\n<p>\r\n</p>\r\n<p>Ved ansøgningen vedlagde han en ansættelseskontrakt, ifølge hvilken han skulle arbejde 15 timer om ugen og ville blive aflønnet 6.000 kr. om måneden.</p>\r\n<p>\r\n</p>\r\n<p>Styrelsen afslog ret til SU med henvisning til den beskedne månedlige bruttoindkomst.</p>\r\n<p>\r\n</p>\r\n<p>Styrelsen beregnede, at den aftalte arbejdstid på 15 timer om ugen svarede til 65 timer, at månedslønnen på 6.000 kr. brutto svarede til 5.250 kr. uden feriepenge, og at den studerende dermed ville have en timeløn på 81 kr.</p>\r\n<p>\r\n</p>\r\n<p>Ankenævnet fandt ud fra en samlet konkret vurdering af alle oplysninger om beskæftigelsen, at den studerendes beskæftigelse var faktisk og reel.</p>\r\n<p>\r\n</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>\r\n</p>\r\n<p>Ankenævnet for Statens Uddannelsesstøtteordninger fandt, at den studerende havde ret til SU på tidspunktet for sin ansøgning i oktober 2019.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi vurderer, at du er berettiget til SU som arbejdstager efter EU-retten på tidspunktet for din ansøgning i oktober 2019.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi vurderer i den forbindelse, at din beskæftigelse er faktisk og reel og ikke udgør et marginalt supplement.</span> <span class=\"Italic\">Du kan derfor betragtes som arbejdstager efter EU-retten.</span></p>\r\n<p>\r\n</p>\r\n<p>\r\n   <span class=\"Italic\">Vi har lagt vægt på, at du har indgået ansættelsesaftale med [arbejdsgiver] med påbegyndelse 1. oktober 2019, hvor du skal arbejde 15 timer om ugen og bliver aflønnet med 6.000 kr. om måneden.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi er opmærksomme på, at dette medfører, at du i gennemsnit vil have en timeløn på ca. 81 kr.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi vurderer dog, at timelønnen i sig selv ikke kan begrunde, at du ikke kan betragtes som arbejdstager efter EU-retten.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi har videre lagt vægt på, at der foreligger lønseddel i overensstemmelse med kontrakten, og at timer og løn er indberettet til eIndkomst.</span>\r\n</p>\r\n<p>\r\n</p>\r\n<p>\r\n   <span class=\"Italic\">Du skulle udføre konkrete arbejdsopgaver herunder ”researching new market opportunities, planning and executing strategies, negotiating with potential business partners, bringing fresh leads, content creation and launching and iterating of MVPs”.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi finder herefter på baggrund af en samlet vurdering af samtlige oplysninger omkring din beskæftigelse, at din beskæftigelse er faktisk og reel.</span>\r\n</p>\r\n<p>\r\n</p>\r\n<p>\r\n   <span class=\"Italic\">Vi bemærker, at vi ikke har taget stilling til, om du opfyldte de øvrige betingelser for ret til SU.</span>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/12/2020"
        },
        {
            "displayName": "Accession",
            "displayValue": "W20201001725"
        },
        {
            "displayName": "Entydig dokumentidentifikation",
            "displayValue": "CY000909"
        },
        {
            "displayName": "Dato for indlæggelse",
            "displayValue": "22/12/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10017"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "21/12/2020"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "20-14413"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}