{
    "id": 106003,
    "title": "1985 BSF 43   FORSLAG TIL FOLKETINGSBESLUTNING OM EN KRIMINALPOLITISK REFORM ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 43",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 43 </P>  \r\n\r\n<P></P>  \r\n\r\n<P>Forslag til folketingsbeslutning om en kriminalpolitisk reform </P>  \r\n\r\n<P></P>  \r\n\r\n<P>Fremsat af Ebba Strange (SF) Alice Faber (SF) Birthe Hansen (SF) </P>  \r\n\r\n<P></P>  \r\n\r\n<P>Leif Hermann (SF) </P>  \r\n\r\n<P></P>  \r\n\r\n<P>den 14. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i efteråret 1986 at fremsætte </P>  \r\n\r\n<P>lovforslag med henblik på ikrafttræden den 1. januar 1988 samt </P>  \r\n\r\n<P>gennemføre administrative ændringer, der forbedrer </P>  \r\n\r\n<P>resocialiseringsmulighederne og formindsker risikoen for </P>  \r\n\r\n<P>tilbagefald (recidiv) ved begrænsning af frihedsstraffe, </P>  \r\n\r\n<P>indførelse af ikke-frihedsberøvende alternativer samt forbedringer </P>  \r\n\r\n<P>af anstalterne. </P>  \r\n\r\n<P>Ændringerne bør ske efter følgende retningslinjer: </P>  \r\n\r\n<P>1. Begrænsning af frihedsstraffe. </P>  \r\n\r\n<P>1.1. For personer, idømt fængselsstraf under 5 år, kombineres </P>  \r\n\r\n<P>straffen, således at 1/3 afsones og 2/3 gøres betinget. </P>  \r\n\r\n<P>Prøveløsladelse forinden afsoning af 1/3 af straffen skal kun </P>  \r\n\r\n<P>kunne ske under hensyntagen til særlige individuelle behov. </P>  \r\n\r\n<P>1.2. For personer, idømt fængselsstraf over 5 år, indføres udvidet </P>  \r\n\r\n<P>adgang til prøveløsladelse efter afsoning af 1/2 tid ud fra </P>  \r\n\r\n<P>indviduelle skøn. Prøveløsladelse efter afsoning af 2/3 tid gøres </P>  \r\n\r\n<P>obligatorisk. </P>  \r\n\r\n<P>2. Nye sanktionsformer. </P>  \r\n\r\n<P>2.1. Som et forsøg indføres adgang til som et led i en sanktion at </P>  \r\n\r\n<P>gennemføre konfrontationstjeneste og erstatningstjeneste, hvor </P>  \r\n\r\n<P>gerningsmand og offer stilles over for hinanden. </P>  \r\n\r\n<P>2.2. Det igangværende forsøg med samfundstjeneste udbygges. Det bør </P>  \r\n\r\n<P>tilstræbes, at samfundstjeneste gøres permanent, og at den bringes </P>  \r\n\r\n<P>i anvendelse i mindst 350 sager i 1986, 400 i 1987 og 500 i 1988. </P>  \r\n\r\n<P>2.3. Forsøg med fritidsafsoning. </P>  \r\n\r\n<P>2.3.1. Personer, der afsoner frihedsstraf under 5 år, skal kunne </P>  \r\n\r\n<P>vælge fritidsafsoning med fast udgang til arbejde eller uddannelse </P>  \r\n\r\n<P>i op til 10 timer daglig. Forsøgsordningen iværksættes pr. 1. juni </P>  \r\n\r\n<P>1986 i 2 åbne og 1 lukket anstalt. </P>  \r\n\r\n<P>2.4. Forsøg med alternativtjeneste. </P>  \r\n\r\n<P>2.4.1. Personer, der afsoner frihedsstraf under 5 år, skal kunne </P>  \r\n\r\n<P>vælge alternativtjeneste. En sådan kan påbegyndes ved afsoningens </P>  \r\n\r\n<P>start eller på et tidspunkt under denne. Forsøgsordningen </P>  \r\n\r\n<P>iværksættes 1. juni 1986. </P>  \r\n\r\n<P>2.4.2. Alternativtjeneste kan gennemføres på egnet og godkendt </P>  \r\n\r\n<P>institution, internatskole, socialpædagogisk-, produktions- eller </P>  \r\n\r\n<P>integrationskollektiv. </P>  \r\n\r\n<P>På placeringsstedet skal ske praktisk og/eller teroretisk </P>  \r\n\r\n<P>oplæring/optræning/uddannelse. </P>  \r\n\r\n<P>Der skal være opsyn og garanti for, at afsoneren er til stede, og at </P>  \r\n\r\n<P>der sker påvirkning i retning af udvikling af evne til at fungere </P>  \r\n\r\n<P>ansvarligt sammen med andre. Pligten til at være til stede gælder </P>  \r\n\r\n<P>i afsoningstiden, men foranstaltningen kan efter frivillig aftale </P>  \r\n\r\n<P>forlænges efter behov ud over denne. </P>  \r\n\r\n<P>2.5. Udeblivelse og lignende misbrug medfører for hver dag </P>  \r\n\r\n<P>forlængelse af afsoningstiden med en dag maksimeret, afpasset </P>  \r\n\r\n<P>efter årsagen til overtrædelsen. Mere end en uges sammenhængende </P>  \r\n\r\n<P>udeblivelse og lignende misbrug indebærer, at retten til afsoning </P>  \r\n\r\n<P>på de anførte vilkår tages op til vurdering. Fortabelse af retten </P>  \r\n\r\n<P>til alternativ afsoning og fritidsafsoning frakendes ved dom. </P>  \r\n\r\n<P>Sanktioner for andre overtrædelser af afsoningsreglerne fastlægges </P>  \r\n\r\n<P>i bindende regler. </P>  \r\n\r\n<P>2.6. Alle fængselsdømte indsættes fremtidig i det nærmeste </P>  \r\n\r\n<P>åbne/lukkede fængsel, der skal fungere som regionalt fængsel. </P>  \r\n\r\n<P>Horserød og Gribskovlejren skal være åbne regionalfængseler for </P>  \r\n\r\n<P>hovedstadsområdet. </P>  \r\n\r\n<P>3. Indsattes rettigheder i øvrigt. </P>  \r\n\r\n<P>3.1. Der indføres overenskomstsmæssig aflønning for arbejde under </P>  \r\n\r\n<P>opholdet. Samtidig skal opholds- og kostudgifter samt </P>  \r\n\r\n<P>gældsforpligtelser, husleje på hjemstedet og lignende betales af </P>  \r\n\r\n<P>afsoneren. Ordninger, der indebærer, at indsatte medinddrages i </P>  \r\n\r\n<P>administration og udførelse af især kost- og rengøringsordninger, </P>  \r\n\r\n<P>fremmes. </P>  \r\n\r\n<P>3.2. De indsatte skal sikres fuld ret til at organisere sig, og deres </P>  \r\n\r\n<P>organisationer skal anerkendes som forhandlingsberettigede efter </P>  \r\n\r\n<P>samme retningslinjer som udenfor. </P>  \r\n\r\n<P>3.3. Arbejds- og uddannelsesordninger og ordninger, der støtter de </P>  \r\n\r\n<P>indsattes muligheder for at udvikle selvstændighed og </P>  \r\n\r\n<P>ansvarlighed, udbygges. </P>  \r\n\r\n<P>3.4. Ikendelse af disciplinærstraffe for småforseelser afskaffes. For </P>  \r\n\r\n<P>alvorlige forseelser ikendes disciplinærstraffe af anstaltens </P>  \r\n\r\n<P>leder uden mulighed for kompetencedelegation. </P>  \r\n\r\n<P>4. Tilsynsråd. </P>  \r\n\r\n<P>4.1. Der indføres regionale tilsynsråd, som har ret og pligt til at </P>  \r\n\r\n<P>holde kontakt med de indsatte og tage initiativer omkring såvel </P>  \r\n\r\n<P>enkeltpersoner som forholdene på anstalten over for </P>  \r\n\r\n<P>anstaltsledelsen og kriminalforsorgsdirektoratet. </P>  \r\n\r\n<P>5. Omfordeling af pladser og bevillinger. </P>  \r\n\r\n<P>5.1. Fra den 1. juni 1986 nedlægges 50 anstaltspladser på en sådan </P>  \r\n\r\n<P>måde, at der sker en besparelse, som skal overføres til </P>  \r\n\r\n<P>finansiering af alternativtjeneste. </P>  \r\n\r\n<P>5.2. Fra den 1. januar 1987 nedlægges yderligere 75 pladser, i 1988 </P>  \r\n\r\n<P>200 og i 1989 375. Alle midler overføres til forsøg med </P>  \r\n\r\n<P>alternativtjeneste og fritidsafsoning. Efterhånden som </P>  \r\n\r\n<P>fængselspladser nedlægges som følge af alternativforanstaltninger </P>  \r\n\r\n<P>eller kombinationsdomme, indrettes/omdannes en række åbne fængsler </P>  \r\n\r\n<P>til alternativtjeneste. </P>  \r\n\r\n<P>5.3. For pladser uden for kriminalforsorgen på institutioner, skoler </P>  \r\n\r\n<P>og i kollektiver betaler kriminalforsorgen af de sparede midler </P>  \r\n\r\n<P>den til enhver tid for det foregående år udpegede gennemsnitspris </P>  \r\n\r\n<P>for en anstaltsplads minus 10 pct. For personer, der efter aftale </P>  \r\n\r\n<P>fortsætter ud over afsoningsperioden, betales gennemsnitsprisen </P>  \r\n\r\n<P>minus 30 pct. For betinget dømte, løsladte under tilsyn eller </P>  \r\n\r\n<P>tidligere straffede, som kriminalforsorgen skønner har behov for </P>  \r\n\r\n<P>alternativtjeneste af forebyggende grunde, og som selv accepterer </P>  \r\n\r\n<P>det, betales gennemsnitsprisen minus 50 pct. I de tilfælde, hvor </P>  \r\n\r\n<P>der er behov for højere betaling og/eller særlige ydelser, skal </P>  \r\n\r\n<P>disse betales af de sociale forvaltninger i kommune og/eller </P>  \r\n\r\n<P>amtskommune efter bistandslovens bestemmelser. </P>  \r\n\r\n<P>5.4. Regeringen pålægges at sikre, at de sparede økonomiske midler </P>  \r\n\r\n<P>inden for det hidtil fastsatte økonomiske budget anvendes til </P>  \r\n\r\n<P>finansiering af: </P>  \r\n\r\n<P>5.5. Nødvendige etableringsudgifter inden for og uden for </P>  \r\n\r\n<P>kriminalforsorgen til at sikre, at der er det tilstrækkelige antal </P>  \r\n\r\n<P>pladser til rådighed for alternativtjeneste. </P>  \r\n\r\n<P>5.6 Nødvendig betaling for klientanbringelse efter de nævnte takster </P>  \r\n\r\n<P>på institutioner, skoler og kollektiver uden for </P>  \r\n\r\n<P>kriminalforsorgen. </P>  \r\n\r\n<P>5.7. Styrkelse af den frie kriminalforsorg (KIF) til varetagelse af </P>  \r\n\r\n<P>opgaver med samfundstjeneste, alternativtjeneste og lignende. </P>  \r\n\r\n<P>5.8. Ansættelse af undervisnings- og konsulentpersonale på </P>  \r\n\r\n<P>anstalterne samt passende ombygning af anstalterne, inklusive </P>  \r\n\r\n<P>velfærdsforanstaltninger. </P>  \r\n\r\n<P>5.9. Ansættelse af konsulenter til at forestå alternativtjeneste og </P>  \r\n\r\n<P>ændringer på anstalterne. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>I 60erne oplevede man en eksplosiv stigning i kriminaliteten i </P>  \r\n\r\n<P>Danmark. Det viste sig, at den kriminalitet, der blev opklaret, </P>  \r\n\r\n<P>som sædvanlig hovedsaglig var begået af unge mænd uden </P>  \r\n\r\n<P>erhvervsuddannelse, med kort skoleuddannelse og såkaldt svag </P>  \r\n\r\n<P>social baggrund. I nogen grad var der ligefrem tale om en </P>  \r\n\r\n<P>intensivering i kriminaliteten, dvs. hyppigere tilbagefald </P>  \r\n\r\n<P>(recidiv). </P>  \r\n\r\n<P>De forøgede uddannelses-, forbrugs- og præstationskrav bevirkede </P>  \r\n\r\n<P>udstødning af flere af denne, i forvejen sårbare, gruppe. Samtidig </P>  \r\n\r\n<P>førte det til en større desperation i deres adfærd, herunder at de </P>  \r\n\r\n<P>blev lette ofre for det dengang modeprægde stofmisbrug. </P>  \r\n\r\n<P>I midten af 70erne stagnerede kriminalitetsudviklingen. I nogle år </P>  \r\n\r\n<P>var der en svagt faldende tendens. Undersøgelser tyder på, at det </P>  \r\n\r\n<P>især var recidivet, der blev mindre. Det er udlagt således, at </P>  \r\n\r\n<P>mange af disse udstødte unge følte en relativ forøgelse af status, </P>  \r\n\r\n<P>accept og samhørighed, da de nu delte skæbne med mange andre </P>  \r\n\r\n<P>arbejdsløse. </P>  \r\n\r\n<P>Af- og nedkriminaliseringsreformerne og de mange alternative </P>  \r\n\r\n<P>eksperimenter - f.eks. Christiania, Tvind, socialpædagogiske </P>  \r\n\r\n<P>kollektiver m.v. - har formentlig også haft indflydelse. </P>  \r\n\r\n<P>I slutningen af 70erne steg kriminaliteten imidlertid igen. I forhold </P>  \r\n\r\n<P>til 60erne må stigningen dog siges at være yderst moderat. </P>  \r\n\r\n<P>Undersøgelser peger på, at en del af den har været opsparet </P>  \r\n\r\n<P>kriminalitet, idet man på ny når op på sammme recidivniveau som </P>  \r\n\r\n<P>før krisen. </P>  \r\n\r\n<P>Samtidig viser der sig imidlertid også en tendens til stigning i </P>  \r\n\r\n<P>antallet af kriminelle begyndere. Under hele den økonomiske krise </P>  \r\n\r\n<P>har der vist sig en direkte sammenhæng mellem arbejdsløshedens </P>  \r\n\r\n<P>udvikling og antallet af begyndere. Den langvarige </P>  \r\n\r\n<P>ungdomsarbejdsløshed ser altså ud til at øge risikoen for </P>  \r\n\r\n<P>kriminalitet blandt mennesker, der ellers ikke har været i </P>  \r\n\r\n<P>konflikt med loven. Stigende sociale forskelle, håbløshed og </P>  \r\n\r\n<P>desperation skaber baggrund for ny kriminalitet. Herpå tyder </P>  \r\n\r\n<P>f.eks. den voldsomme stigning i hærværk. </P>  \r\n\r\n<P>Hvis man overhovedet kan tale om en sammenhæng, er det i hvert fald </P>  \r\n\r\n<P>tydeligt, at efter ned- og afkriminaliseringen og de mange </P>  \r\n\r\n<P>ungdomsalternativer i begyndelsen af 70erne ses tendenserne til </P>  \r\n\r\n<P>nedgang i recidivet. I de følgende år synes der at ske en vis </P>  \r\n\r\n<P>stramning i domspraksis på baggrund af den lov og orden-prægede </P>  \r\n\r\n<P>offentlige debat. Straffene sættes i vejret for visse kategorier </P>  \r\n\r\n<P>af forseelser - især grovere narkokriminalitet - og </P>  \r\n\r\n<P>liberaliseringen inden for fængselsvæsenet begrænses på ny med </P>  \r\n\r\n<P>restriktioner begrundet i volds- og narkoproblemer. </P>  \r\n\r\n<P>Konklusionen må være, at begrænsing af den kriminalitet, der </P>  \r\n\r\n<P>sædvanligvis belaster straffesystemet, ikke lader sig gøre ved </P>  \r\n\r\n<P>hjælp af frihedsstraffe. Derimod synes to omstændigheder at have </P>  \r\n\r\n<P>særlig betydning. På den ene side vilkårene for den socialt </P>  \r\n\r\n<P>svageste del af ungdommen. På den anden side de alternative </P>  \r\n\r\n<P>muligheder for at komme i gang med en tilværelse, der opleves </P>  \r\n\r\n<P>meningsfuld for de unge, der er kommet ud i </P>  \r\n\r\n<P>kriminalitetsproblemer. </P>  \r\n\r\n<P>Alle undersøgelser tyder i hvert fald på, at frihedsstraf har en </P>  \r\n\r\n<P>yderligere invaliderende og selvforstærkende, recidivskabende </P>  \r\n\r\n<P>virkning. Et eksempel er undersøgelsen, der påviser, at 35 pct. af </P>  \r\n\r\n<P>de indsatte narkomaner har pådraget sig deres narkomani under </P>  \r\n\r\n<P>eller efter et fængselsophold. Andre undersøgelser peger på, at </P>  \r\n\r\n<P>&#187;sociale tabere&#171; smitter hinanden, når de koncentreres sammen.  \r\n\r\n</P>  \r\n\r\n<P>Derfor er det forbavsende, at størstedelen af diskussionen om </P>  \r\n\r\n<P>kriminalpolitik handler om fængselsstraffenes form og indhold (det </P>  \r\n\r\n<P>gjaldt f.eks. justitsministerens kriminalpolitiske konference den </P>  \r\n\r\n<P>10. januar 1985) og ikke om alternativer til frihedsstraf. </P>  \r\n\r\n<P>I øjeblikket kan vi registrere fængselsvæsenets hurtigste og største </P>  \r\n\r\n<P>ekspansion i nyere tid. Det fremgår af følgende tabel: </P>  \r\n\r\n<PRE>  \r\n\r\n ---------------------------------------------------------------------  \r\n\r\n 1978                                 1983   stigning i pct.  \r\n\r\n ---------------------------------------------------------------------  \r\n\r\n Fængselskapacitet (antal pladser)    3.300  3.800     15  \r\n\r\n Belæg (antal indsatte)               2.950  3.250     10  \r\n\r\n Bevogtningsperson. (antal betjente)  1.700  2.300     35  \r\n\r\n</PRE>  \r\n\r\n<P>Mens altså fængslernes kapacitet blev sat op med 15 pct. fra 1978 til </P>  \r\n\r\n<P>1983, blev antallet af indsatte (gennemsnitsbelæg på årsbasis) kun </P>  \r\n\r\n<P>øget med 10 pct., mens antallet af fængselsbetjente steg med 35 </P>  \r\n\r\n<P>pct. </P>  \r\n\r\n<P>At ekspansionen udelukkende er sket på bevogtningspersonalets område </P>  \r\n\r\n<P>dokumenteres af, at på de åbne fængsler er dette personales andel </P>  \r\n\r\n<P>steget fra 49 til 52 pct. af de ansatte. På de lukkede fængsler er </P>  \r\n\r\n<P>det steget ikke mindre end fra 52 pct. til 62 pct. </P>  \r\n\r\n<P>Det betyder, at hvor der i 1978 var 5,7 fængselsbetjent pr. 10 </P>  \r\n\r\n<P>fanger, var der i 1983 præcis 7 betente pr. 10 fanger. På de </P>  \r\n\r\n<P>lukkede anstalter voksede tallet endog fra 8 pr. 10 i 1978 til at </P>  \r\n\r\n<P>overstige fangetallet: 10,5 pr. 10 fanger i 1983. </P>  \r\n\r\n<P>Resultatet er, at Danmark vedrørende bevogtningspersonale fører langt </P>  \r\n\r\n<P>over de fleste andre lande. F.eks. er der i England kun 5 betjente </P>  \r\n\r\n<P>pr. 10 fanger. </P>  \r\n\r\n<P>Dele af bevogtningspersonalet havde, inden denne ekspansion satte </P>  \r\n\r\n<P>ind, fået opgaver ud over bevogtning, ligesom man i deres </P>  \r\n\r\n<P>uddannelse søger at lære dem andre holdninger. Betjente deltager </P>  \r\n\r\n<P>f.eks. i enhedens behandling af disciplinærsager, prøveløsladelser </P>  \r\n\r\n<P>o.lign. Men den voldsomme udvidelse havde ikke noget at gøre med </P>  \r\n\r\n<P>ekstra opgaver f.eks. omkring behandling, resocialisering, </P>  \r\n\r\n<P>undervisning, velfærdsforanstaltninger eller lign. Tværtimod var </P>  \r\n\r\n<P>bevogtningsopgaverne blevet mere udprægede i kraft af skærpede </P>  \r\n\r\n<P>visitationsregler, restriktioner og disciplinærstraffe indført </P>  \r\n\r\n<P>efter betænkning om volds- og narkoproblemer. </P>  \r\n\r\n<P>Denne linje har beklageligvis medført et tilbageslag for det, der er </P>  \r\n\r\n<P>blevet kaldt liberalisering af fængselsvæsenet, ligesom den - </P>  \r\n\r\n<P>trods indførelsen af forsøget med samfundstjeneste - har medført </P>  \r\n\r\n<P>en forskydning i retning af flere frihedsberøvende straffe på </P>  \r\n\r\n<P>bekostning af andre muligheder. Det er f.eks typisk, at antallet </P>  \r\n\r\n<P>af betingede domme i absolutte tal (trods stor stigning i antallet </P>  \r\n\r\n<P>af domme) er faldet siden 1975. Det samme gælder tiltalefrafald. </P>  \r\n\r\n<P>Betingede domme toppede med 27 pct. af samtlige i 1974, </P>  \r\n\r\n<P>hvorefter de dalede til 22 pct. i 1980. </P>  \r\n\r\n<P>Omvendt nåede de ubetingede bunden i 1977 med 24 pct. og steg til 26 </P>  \r\n\r\n<P>pct. i 1980. </P>  \r\n\r\n<P>Der er brug for en omfattende kriminalpolitisk reform, som i første </P>  \r\n\r\n<P>række begrænser omfanget af frihedsstraf. Det foreslås, at alle </P>  \r\n\r\n<P>de nuværende domme på op til 5 års fængsel fremtidig gives som </P>  \r\n\r\n<P>kombinationsdomme, hvoraf 1/3 afsones og 2/3 gøres betinget. Hvis </P>  \r\n\r\n<P>de nuværende strafferammer fastholdes, betyder det en reduktion af </P>  \r\n\r\n<P>de reelle afsoningstider til halvdelen. </P>  \r\n\r\n<P>Den nuværende prøveløsladelsesordning opfattes som vilkårlig, fordi </P>  \r\n\r\n<P>ca. 10 pct. får afslag. Forslaget fjerner elementet af </P>  \r\n\r\n<P>tidsubestemthed. I den betingede periode kan der via tilsyn sikres </P>  \r\n\r\n<P>en social støtte til resocialisering, og der kan gribes hurtigt </P>  \r\n\r\n<P>ind i tilfælde af risiko for eller forekomst af ny kriminalitet. </P>  \r\n\r\n<P>En sådan ændring vil også imødekomme justitsministerens tanker om </P>  \r\n\r\n<P>kortere og mere effektive straffe med hurtig indsættelse. </P>  \r\n\r\n<P>Forslagsstillerne vil imidlertid ikke overlade domstolene at </P>  \r\n\r\n<P>administrere en nedsættelse af straffene med 1/3 i forbindelse med </P>  \r\n\r\n<P>en afskaffelse af prøveløsladelsen. Sporene fra 1982 skræmmer, </P>  \r\n\r\n<P>hvor folketinget ved vedtagelsen af en ændring af straffeloven </P>  \r\n\r\n<P>lagde op til en sænkning af strafudmålingen med 1/3 ved de </P>  \r\n\r\n<P>almindelige berigelsesforbrydelser. Denne ændring synes reelt ikke </P>  \r\n\r\n<P>at have haft nogen virkning. Anvendelsen af kombinationsdomme er </P>  \r\n\r\n<P>sikrere og bedre, og prøveløsladelser kan reduceres til særlige </P>  \r\n\r\n<P>tilfælde. </P>  \r\n\r\n<P>For straffe over 5 års fængsel bør prøveløsladelsesmuligheden dog </P>  \r\n\r\n<P>forbedres, både af menneskelige og kapacitetsmæssige grunde. En </P>  \r\n\r\n<P>hovedårsag til, at fængslerne &#187;sandede til&#171; i begyndelsen af  \r\n\r\n</P>  \r\n\r\n<P>80erne, var, at strafferammen for alvorlige narkoforbrydelser blev </P>  \r\n\r\n<P>sat drastisk op. Flere sad længere, og ventepukkelen voksede sig </P>  \r\n\r\n<P>stor. </P>  \r\n\r\n<P>Det var ikke som tilsigtet bagmændene, man fik ram på. Som det f.eks. </P>  \r\n\r\n<P>blev fremhævet af flere af de sagkyndige på justitsministerens </P>  \r\n\r\n<P>førnævnte konference, var det kun narkokurererne, man ramte. De er </P>  \r\n\r\n<P>rekrutteret fra nøjagtig den samme sociale tabergruppe som det </P>  \r\n\r\n<P>øvrige fængselsklientel. Derfor har man med de skærpede rammer </P>  \r\n\r\n<P>blot opnået at sætte strafniveauet op for ganske almindelige </P>  \r\n\r\n<P>gennemsnitskriminelle. Følgerne af deres langvarige </P>  \r\n\r\n<P>fængselsstraffe har været endnu mere alvorlige menneskelige og </P>  \r\n\r\n<P>sociale tilpasningsproblemer. Der er igangsat en ond cirkel med </P>  \r\n\r\n<P>større recidivrisiko, hvilket yderligere forøger fængslernes </P>  \r\n\r\n<P>kapacitetsproblemer. </P>  \r\n\r\n<P>Derfor bør prøveløsladelser på 2/3 tid gøres obligatorisk for alle </P>  \r\n\r\n<P>straffe over 5 år, samtidig med at muligheden for løsladelse på </P>  \r\n\r\n<P>1/2 tid bør udvides. </P>  \r\n\r\n<P>De nuværende udgangsordninger opfattes også som restriktive og </P>  \r\n\r\n<P>vilkårlige. Det er rimelig let at få udgang fra en åben anstalt, </P>  \r\n\r\n<P>men det er vanskeligt og administreres meget forskelligt på de </P>  \r\n\r\n<P>lukkede anstalter. </P>  \r\n\r\n<P>Af hensyn til resocialiseringen bør der indføres mulighed for, at </P>  \r\n\r\n<P>enhver, der afsoner op til 5 års frihedsstraf, frit kan vælge fast </P>  \r\n\r\n<P>udgang til arbejde eller uddannelse i op til 10 timer daglig. En </P>  \r\n\r\n<P>sådan valgmulighed vil imødekomme de forslag, der har været om </P>  \r\n\r\n<P>indførelse af såkaldt natfængsel. </P>  \r\n\r\n<P>Samtidig bør en kriminalpolitisk reform sikre, at der satses langt </P>  \r\n\r\n<P>mere på alternativer til frihedsstraf. </P>  \r\n\r\n<P>Den nuværende straffelovs § 49, stk. 2, indeholder mulighed for at </P>  \r\n\r\n<P>anbringe fængselsdømte på egnet institution. Denne paragraf er - </P>  \r\n\r\n<P>trods udtalte politiske ønsker om omfattende anvendelse over for </P>  \r\n\r\n<P>dømte med stof-, alkohol- (det er mindst halvdelen af samtlige!) </P>  \r\n\r\n<P>og lignende problemer - kun anvendt i uendelig få tilfælde. </P>  \r\n\r\n<P>Kriminalforsorgsdirektoratets regler for paragraffens udnyttelse er </P>  \r\n\r\n<P>udformet alt for snævert. Det alvorligste problem er dog </P>  \r\n\r\n<P>betalingen. Institutionsophold er dyre, de koster ca. det samme </P>  \r\n\r\n<P>som fængselsophold. Hidtil er det kun lykkedes direktoratet at </P>  \r\n\r\n<P>skaffe penge til betaling af ganske få institutionspladser - </P>  \r\n\r\n<P>tilmed hvor kommuner/amtskommuner betaler halvdelen. </P>  \r\n\r\n<P>Nu er der indgået aftale med socialministeriet om, at § 49, stk. </P>  \r\n\r\n<P>2-anbringelser skal betales efter bistandslovens almindelige </P>  \r\n\r\n<P>bestemmelser. </P>  \r\n\r\n<P>Denne aftale vil antagelig forhindre, at det bliver muligt i større </P>  \r\n\r\n<P>målestok at anvende § 49, stk. 2. Kommunerne er i forvejen trængt </P>  \r\n\r\n<P>imellem de statslige krav om ikke at forøge udgifterne og forøgede </P>  \r\n\r\n<P>udgiftsbehov bl.a. på det sociale område. Dertil kommer, at det </P>  \r\n\r\n<P>netop er nogle af de økonomisk hårdest trængte kommuner, der vil </P>  \r\n\r\n<P>belastes med disse udgifter, såfremt de skal fordeles efter antal </P>  \r\n\r\n<P>klienter. En nogenlunde omfattende anvendelse af bestemmelsen kan </P>  \r\n\r\n<P>nemt medføre et dræn i kommunekassen på 10-20 mill. kr. i </P>  \r\n\r\n<P>København og 5-10 mill. kr. i Århus. </P>  \r\n\r\n<P>Efter forslagsstillernes opfattelse kunne en egentlig </P>  \r\n\r\n<P>alternativtjeneste som en valgmulighed for alle med frihedsdom </P>  \r\n\r\n<P>under 5 år, hvor kriminalforsorgen sikrer økonomien, være en af de </P>  \r\n\r\n<P>allerbedste metoder til at mindske recidivet blandt det </P>  \r\n\r\n<P>traditionelle fængselsklientel. </P>  \r\n\r\n<P>Som nævnt drejer det sig om en gruppe præget af håbløshed og </P>  \r\n\r\n<P>desperation. Den opleves og oplever sig selv som en udstødt og </P>  \r\n\r\n<P>stemplet gruppe i forhold til det normale samfund. Den har oplevet </P>  \r\n\r\n<P>ikke at kunne leve op til de krav, der normalt stilles til f.eks. </P>  \r\n\r\n<P>uddannelse og effektivitet. Netop over for denne gruppe kan </P>  \r\n\r\n<P>alternative tilbud om at komme igang med en tilværelse, der </P>  \r\n\r\n<P>opleves meningsfuld, bryde den onde cirkel. Formerne og kravene må </P>  \r\n\r\n<P>imidlertid være anderledes end dem, de unge har lidt nederlag </P>  \r\n\r\n<P>overfor. </P>  \r\n\r\n<P>Placering kunne ske på f.eks. amtskommunale, socialpædagogiske </P>  \r\n\r\n<P>institutioner, på specialinternatskoler, højskoler, fagskoler </P>  \r\n\r\n<P>o.lign. Mange socialpædagogiske kollektiver har gennem deres </P>  \r\n\r\n<P>arbejde med sociale klienter bevist, at de er velegnede til at </P>  \r\n\r\n<P>klare sådanne opgaver. Det sammen gælder mange </P>  \r\n\r\n<P>produktionskollektiver. </P>  \r\n\r\n<P>I de senere år er der opstået såkaldte integrationskollektiver, der </P>  \r\n\r\n<P>bygger på en bevidst filosofi om at blande sociale afvigere med </P>  \r\n\r\n<P>&#187;normale&#171;. En rapport fra Ålborg universitetscenter om </P>  \r\n\r\n<P>erfaringerne fra en af kriminalforsorgens egne eksperimenterende </P>  \r\n\r\n<P>institutioner, Ungdomspensionen Skejby ved Århus, tyder på </P>  \r\n\r\n<P>positive erfaringer hermed. </P>  \r\n\r\n<P>Det afgørende er imidlertid betalingen. De hidtidige erfaringer tyder </P>  \r\n\r\n<P>på lavere recidiv dvs. større effektivitet - hvorfor det eneste </P>  \r\n\r\n<P>rigtige naturligvis vil være at nedlægge fængselspladser i takt </P>  \r\n\r\n<P>med placeringer i alternativtjeneste og bruge de sparede midler </P>  \r\n\r\n<P>til denne. </P>  \r\n\r\n<P>Skal tilbuddene opleves tilstrækkelig alternative, må en ret stor del </P>  \r\n\r\n<P>af midlerne via direkte betaling fra kriminalforsorgen eller i </P>  \r\n\r\n<P>form af refusioner til kommunerne overføres til utraditionelle </P>  \r\n\r\n<P>anbringelsesformer præget af stor grad af medbestemmelse og </P>  \r\n\r\n<P>selvforvaltning uden for den sædvanlige statslige eller </P>  \r\n\r\n<P>amtskommunale regie. </P>  \r\n\r\n<P>Herudover kan også et antal pladser på institutioner under </P>  \r\n\r\n<P>kriminalforsorgen i frihed benyttes, ligesom der bør ske en vis </P>  \r\n\r\n<P>udbygning af disse muligheder. </P>  \r\n\r\n<P>Dele af de nuværende mest geografisk uheldigt placerede åbne </P>  \r\n\r\n<P>anstalter kan af kriminalforsorgen omdannes til sådanne </P>  \r\n\r\n<P>produktionsog integrationskollektiver. En del af det nuværende </P>  \r\n\r\n<P>personale kan gå ind i et sådant arbejde. Det kan f.eks. være </P>  \r\n\r\n<P>Kragskovhede, Kærshovedgård, Nr. Snede, Sdr. Omme og Amstrup. På </P>  \r\n\r\n<P>nogle af disse anstalter kan der tillige indrettes </P>  \r\n\r\n<P>specialarbejderskoler med tilbud, det egner sig for </P>  \r\n\r\n<P>kriminalforsorgens klientel. </P>  \r\n\r\n<P>Det eneste alternativ til frihedsstraf, der i beskedent omfang har </P>  \r\n\r\n<P>været forsøgt i København og Nordjylland og nu skal udbredes som </P>  \r\n\r\n<P>forsøg til resten af landet, er samfundstjeneste. </P>  \r\n\r\n<P>Her foreligger der imidlertid et brud med de forudsætninger, der blev lagt  \r\n\r\n til grund ved tjenestens indførelse. </P>  \r\n\r\n<P>Tjenesten er vedtaget som alternativ til frihedsstraf, og må kun </P>  \r\n\r\n<P>tildeles folk, der skulle have været idømt en sådan. Da </P>  \r\n\r\n<P>kriminalforsorgen er pålagt at klare alle ekstraopgaver inden for </P>  \r\n\r\n<P>den fastlagte budgetramme bør midlerne til samfundstjenesten </P>  \r\n\r\n<P>naturligvis tages fra fængslerne. I stedet er de taget fra KIF og </P>  \r\n\r\n<P>blokerer for det øvrige resocialiserende og </P>  \r\n\r\n<P>kriminelitetsforebyggende arbejde. Der bør nedlægges </P>  \r\n\r\n<P>fængselspladser i takt med samfundstjenestens udbygning. </P>  \r\n\r\n<P>De sparede penge kan overføres til en række alternative formål. Til </P>  \r\n\r\n<P>KIF med henblik på udbygning af samfundstjenesten og tilsyn med </P>  \r\n\r\n<P>alternativtjeneste. Til etablering og klientbetaling for placering </P>  \r\n\r\n<P>i alternativtjeneste. Men også til en række forbedringer på </P>  \r\n\r\n<P>anstalterne. Bedre og mere selvstændiggørende undervisnings- og </P>  \r\n\r\n<P>arbejdsmuligheder, ombygninger og velfærdsforbedringer. Endelig </P>  \r\n\r\n<P>kunne midler også anvendes til det kriminalpræventive råds </P>  \r\n\r\n<P>succesrige miljøarbejde i boligkvarterer. </P>  \r\n\r\n<P>Samtidig bliver der luft til en række andre påtrængende reformer som </P>  \r\n\r\n<P>f.eks. indførelse af regionalfængsler, så de indsatte ikke </P>  \r\n\r\n<P>deporteres flere hundrede km fra deres sociale forbindelser. </P>  \r\n\r\n<P>Der bør indføres lokale tilsynsråd med ret og pligt til at holde </P>  \r\n\r\n<P>kontakt med de indsatte og modtage klager. </P>  \r\n\r\n<P>Tanker, der peger i de nævnte retninger, er for nylig fremført i </P>  \r\n\r\n<P>kriminalpolitiske oplæg fra Kriminalforsorgsforeningen, der </P>  \r\n\r\n<P>organiserer forsorgs-, undervisnings- og </P>  \r\n\r\n<P>administrationsmedarbejdere i kriminalforsorgen. </P>  \r\n\r\n<P>Bemærkninger til beslutningsforslagets enkelte punkter </P>  \r\n\r\n<P>ad 1. </P>  \r\n\r\n<P>Undersøgelser tyder på, at en kort afsoning i de fleste tilfælde er </P>  \r\n\r\n<P>mindst lige så effektiv som en lang, især hvis den straffede </P>  \r\n\r\n<P>indsættes hurtigt efter dommen. Prøveløsladelsesordningen opfattes </P>  \r\n\r\n<P>som vilkårlig, fordi ca. 10 pct. får afslag. Faste </P>  \r\n\r\n<P>kombinationsdomme, hvor der automtisk sker løsladelse efter 1/3 </P>  \r\n\r\n<P>afsoning, lægger den fulde kompetence ved domstolene og fjerner </P>  \r\n\r\n<P>elementet af tidsubestemthed. I den betingede periode kan der via </P>  \r\n\r\n<P>tilsyn sikres en social støtte til resocialisering, og at der kan </P>  \r\n\r\n<P>gribes hurtigt ind i tilfælde af risiko for eller forekomst af ny </P>  \r\n\r\n<P>kriminalitet. </P>  \r\n\r\n<P>ad 2.1. </P>  \r\n\r\n<P>Tidligere kriminalforsorgsdirektør Brydensholt har foreslået sådanne </P>  \r\n\r\n<P>ordninger, der fungerer flere steder i udlandet, indført her i </P>  \r\n\r\n<P>landet. Offer og gerningsmand kan ved tyverier, indbrud og hærværk </P>  \r\n\r\n<P>aftale bøde, erstatning og/eller erstatningstjeneste (f.eks. </P>  \r\n\r\n<P>reparation) sammen med en dommer. </P>  \r\n\r\n<P>ad 2.2. </P>  \r\n\r\n<P>Det er vigtigt at understrege, at der skal lægges særlig vægt på </P>  \r\n\r\n<P>gennemførelsen af forsøget med samfundstjeneste, så dette snarest </P>  \r\n\r\n<P>kan omdannes til en permanent ordning med hensyntagen til de </P>  \r\n\r\n<P>indhøstede erfaringer. </P>  \r\n\r\n<P>Da samfundstjeneste udelukkende er et alternativ til frihedsstraf, </P>  \r\n\r\n<P>skal midlerne hertil i overensstemmelse med forudsætningerne ved </P>  \r\n\r\n<P>iværksættelsen af forsøg med samfundstjeneste tages fra </P>  \r\n\r\n<P>anstalterne. </P>  \r\n\r\n<P>ad 2.3.-2.4. </P>  \r\n\r\n<P>Den nuværende § 49, stk. 2, i straffeloven er benyttet i alt for få </P>  \r\n\r\n<P>tilfælde, fordi reglerne for dens anvendelse er fastlagt alt for </P>  \r\n\r\n<P>snævert. Forslaget om alternativtjeneste tilsigter, at de ca. 90 </P>  \r\n\r\n<P>pct. af de fængselsdømte, der reelt er kommet ud i kriminalitet på </P>  \r\n\r\n<P>grund af massive sociale og psykiske problemer og belastninger, </P>  \r\n\r\n<P>får et tilbud, der kan støtte dem i en ægte personlig udvikling. </P>  \r\n\r\n<P>Såfremt kriminalforsorgen kan tilbyde en eventuel </P>  \r\n\r\n<P>etableringsstøtte og tilsyn samt især en rimelig betaling for </P>  \r\n\r\n<P>ophold, kan en udbredelse af produktions- og </P>  \r\n\r\n<P>integrationskollektiver, der i mange tilfælde bagefter kan tilbyde </P>  \r\n\r\n<P>en mere varig løsning, fremmes. </P>  \r\n\r\n<P>På KIFs institutioner kan et antal pladser anvendes, og der kan gøres </P>  \r\n\r\n<P>en bevidst indsats for oprettelse af nye selvstændige </P>  \r\n\r\n<P>integrationskollektiver i tæt kontakt med KIF. </P>  \r\n\r\n<P>ad 2.5. </P>  \r\n\r\n<P>Alternativtjeneste og fritidsafsoning i stedet for anstaltophold er </P>  \r\n\r\n<P>kun realistisk under ret frie opholdsforhold, såfremt den skal </P>  \r\n\r\n<P>tjene til udvikling af ansvarlighed og selvstændighed. Derfor må </P>  \r\n\r\n<P>misbrug af de frie rammer medfører konsekvenser. Det er dog </P>  \r\n\r\n<P>vigtigt, at klienterne får chance for at vænne sig til den øgede </P>  \r\n\r\n<P>frihed. Konsekvenser for småforseelser og alvorlige forseelser 1. </P>  \r\n\r\n<P>og 2. gang optrappes gradvis, men må ikke afskære muligheden for </P>  \r\n\r\n<P>fortsat alternativtjeneste. Først efter alvorlig overtrædelse 3. </P>  \r\n\r\n<P>gang bør retten til disse afsoningsformer fortabes. </P>  \r\n\r\n<P>ad 2.6. </P>  \r\n\r\n<P>Den nuværende store geografiske afstand er et stort problem, hvis de </P>  \r\n\r\n<P>indsatte skal opretholde/udbygge sociale kontakter til deres hjem </P>  \r\n\r\n<P>og omgivelser. Derfor bør princippet med regionalfængsler nu </P>  \r\n\r\n<P>gennemføres konsekvent. </P>  \r\n\r\n<P>ad 3. 1. </P>  \r\n\r\n<P>Svenske forsøg viser den gunstige effekt af aflønning og normale </P>  \r\n\r\n<P>økonomiske forpligtelser for indsatte. </P>  \r\n\r\n<P>ad 3.2. </P>  \r\n\r\n<P>I et demokratisk samfund må det være en selvfølge, at alle har fri </P>  \r\n\r\n<P>organisationsret. </P>  \r\n\r\n<P>ad 3.3. </P>  \r\n\r\n<P>En større grad af selvforvaltning fremmer ansvarsbevidstheden og </P>  \r\n\r\n<P>muligheden for at klare sig efter afsoning. </P>  \r\n\r\n<P>ad 3.4. </P>  \r\n\r\n<P>Disciplinærstraffesystemets funktionsmåde forekommer i dag uheldigt </P>  \r\n\r\n<P>dels på grund af de mange straffe for småforseelser, dels fordi de </P>  \r\n\r\n<P>ikendes arbitrært af vagtpersonalet. Dermed svækkes den indsattes </P>  \r\n\r\n<P>retssikkerhed under afsoningen. De psykologiske og menneskelige </P>  \r\n\r\n<P>forudsætninger for et effektivt resocialiseringsarbejde svækkes </P>  \r\n\r\n<P>dermed. Ikendelse af disciplinærstraffe for småforseelser bør </P>  \r\n\r\n<P>bortfalde, og ansvaret for alvorligere straffe bør klart placeres. </P>  \r\n\r\n<P>Dette udelukker dog ikke, at såvel vagtpersonale som de indsattes </P>  \r\n\r\n<P>organisation kan inddrages i de vurderinger, der lægges til grund </P>  \r\n\r\n<P>for afgørelserne. </P>  \r\n\r\n<P>ad 4. </P>  \r\n\r\n<P>Over for totale og lukkede systemer bør der være indsigt og </P>  \r\n\r\n<P>påvirkningsmuligheder udefra. Et tilsynsråd vil også være en </P>  \r\n\r\n<P>gavnlig ventil for de indsatte, hvis de føler sig uretfærdigt </P>  \r\n\r\n<P>behandlet. </P>  \r\n\r\n<P>ad 5. </P>  \r\n\r\n<P>Et forsigtigt skøn tyder på, at mindst 3/4 af de 1.800 pladser, der </P>  \r\n\r\n<P>er optaget af afsonere af fængselsstraffe, er besat af personer </P>  \r\n\r\n<P>med straflængder under 5 år, dvs. ca. 1.350 pladser. Når ændringen </P>  \r\n\r\n<P>er slået fuldt igennem med reduktion til halvdelen, kan der </P>  \r\n\r\n<P>følgelig spares ca. 675 pladser. De forbedrede </P>  \r\n\r\n<P>prøveløsladelsesmuligheder for de lange straffe skønnes på langt </P>  \r\n\r\n<P>sigt at kunne reducere belægget med 1/3, dvs. ca. 150 pladser. </P>  \r\n\r\n<P>Ændringerne kan dog kun forventes gradvis at slå igennem. </P>  \r\n\r\n<P>Forsigtigt kan det anslås til ca. 200 i 1988, 400 i 1989, 600 i </P>  \r\n\r\n<P>1990, 800 i 1991 og følgende år. Lægges dette sammen med </P>  \r\n\r\n<P>reduktionerne i belæg som følge af samfundstjeneste og </P>  \r\n\r\n<P>alternativtjeneste, kan belægget formentlig nedsættes med i alt </P>  \r\n\r\n<P>ca. 450 i 1988, 700 i 1989, 1.100 i 1990 og 1.300 i 1991 og </P>  \r\n\r\n<P>følgende år. </P>  \r\n\r\n<P>Der regnes med, at den frie kriminalforsorg udbygges gradvis i takt </P>  \r\n\r\n<P>med den øgede vægt på samfundstjeneste og alternativtjeneste, </P>  \r\n\r\n<P>ligesom der regnes med en bedre forebyggende indsats over for </P>  \r\n\r\n<P>betinget dømte (bl.a. den stærkt øgede indsats over for </P>  \r\n\r\n<P>kombinationsdømte). </P>  \r\n\r\n<P>Der er især i 1987 og 1988 regnet med betydelige beløb til etablering </P>  \r\n\r\n<P>af egnede faciliteter til alternativtjeneste. Der tænkes især på </P>  \r\n\r\n<P>tilskud til gruppers etablering af værksteder, </P>  \r\n\r\n<P>undervisningsfaciliteter samt bygningsombygninger ved </P>  \r\n\r\n<P>socialpædagogiske produktions- og integrationskollektiver. </P>  \r\n\r\n<P>Klientbetaling til alternativtjeneste er den største udgiftspost. </P>  \r\n\r\n<P>Uden denne overførsel af midler sparet på anstaltspladser vil det </P>  \r\n\r\n<P>ikke være muligt at sikre et stort antal </P>  \r\n\r\n<P>alternativtjenestepladser. Der er regnet med: </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                  fra 1/6 1986 1987 1988 1989 1990  \r\n\r\n ---------------------------------------------------------------------  \r\n\r\n Klienter til anstaltsplads   - 10 pct.      50    140  180  180  180  \r\n\r\n Klienter til anstaltsplads   - 30 pct.      10     20   40   60   60  \r\n\r\n Klienter til anstaltsplads   - 50 pct.      10     20   30   60   60  \r\n\r\n ---------------------------------------------------------------------  \r\n\r\n Antal klienter                              70    180  250  300  300  \r\n\r\n ---------------------------------------------------------------------  \r\n\r\n</PRE>  \r\n\r\n<P>Note: Tallene i tabellen er akkumuleret år for år. </P>  \r\n\r\n<P>Selv om kun - 10 pct.-klienterne direkte modregnes i anstaltspladser, </P>  \r\n\r\n<P>bliver der alligevel på grund af besparelserne på </P>  \r\n\r\n<P>kombinationsdommene råd til en betydelig forebyggende indsats over </P>  \r\n\r\n<P>for kriminalitetstruede klienter, der typisk vil have en betinget </P>  \r\n\r\n<P>dom, og over for klienter, hvis egentlige frihedsstraf er </P>  \r\n\r\n<P>overstået. </P>  \r\n\r\n<P>For at holde kontakt til og opsyn med samfundstjeneste og især </P>  \r\n\r\n<P>alternativtjenestens placeringssteder er en betydelig kørsel </P>  \r\n\r\n<P>nødvendig for den frie kriminalforsorgs medarbejdere samt de </P>  \r\n\r\n<P>nyansatte konsulenter. </P>  \r\n\r\n<P>For at sikre bedre undervisning regnes med en gradvis forøget </P>  \r\n\r\n<P>ansættelse af faglærere til henholdsvis alternativtjeneste ved </P>  \r\n\r\n<P>omdannede anstaltsafdelinger og på selve anstalterne. </P>  \r\n\r\n<P>Det er nødvendigt at gennemføre betydelige ombygninger på anstalterne </P>  \r\n\r\n<P>for at drage fordel af udtyndingen til forbedringer og til </P>  \r\n\r\n<P>omdannelse af afdelinger på de åbne fængsler til </P>  \r\n\r\n<P>alternativtjeneste og specialarbejderskoler. </P>  \r\n\r\n<P>For at forestå, inspirere og koordinere hele denne omlægning af </P>  \r\n\r\n<P>kriminalforsorgens virksomhed ansættes et team af konsulenter, der </P>  \r\n\r\n<P>skal stå i tæt kontakt med såvel direktoratet, anstalterne, </P>  \r\n\r\n<P>KIF-afdelinger og institutioner som alternativ- og </P>  \r\n\r\n<P>samfundstjeneste-placeringssteder, amtskommunale og kommunale </P>  \r\n\r\n<P>myndigheder m.v. Det ville være hensigtsmæssigt, om konsulenterne </P>  \r\n\r\n<P>havde tilhørsforhold til og arbejdsområde i to grupper: </P>  \r\n\r\n<P>Fyn-Jylland og Sjælland-Lolland-Falster. </P>  \r\n\r\n<P>ad 5.1.-5.2. </P>  \r\n\r\n<P>For at sikre finansiering af alternativtjeneste er det vigtigt, at </P>  \r\n\r\n<P>der i takt med oprettelse af pladser til denne nedlægges et </P>  \r\n\r\n<P>tilsvarende antal anstaltspladser på en sådan måde, at der sker en </P>  \r\n\r\n<P>besparelse, som kan overføres til alternativtjeneste. Under </P>  \r\n\r\n<P>forudsætning af betaling er der med kort varsel pladser til </P>  \r\n\r\n<P>rådighed på såvel KIFs egne institutioner og amtskommunale </P>  \r\n\r\n<P>institutioner, som i socialpædagogiske og integrationskollektiver. </P>  \r\n\r\n<P>Placeringsmulighederne på de sidstnævnte og på forskellige </P>  \r\n\r\n<P>internatuddannelser vil kunne udbygges i løbet af få år, ligesom </P>  \r\n\r\n<P>faciliteter på en række af kriminalforsorgens åbne anstalter vil </P>  \r\n\r\n<P>kunne ombygges. </P>  \r\n\r\n<P>ad 5.3. </P>  \r\n\r\n<P>Ved placeringer uden for kriminalforsorgen, der er vigtige af hensyn </P>  \r\n\r\n<P>til samfundstilpasningen, er det afgørende, at der sikres </P>  \r\n\r\n<P>tilstrækkelig betaling. Det kan ikke forventes, at kommuner og </P>  \r\n\r\n<P>amtskommuner (som der p.t. lægges op til omkring § 49, stk. 2) er </P>  \r\n\r\n<P>villige til at betale fuld pris for ret mange fængselsdømte. </P>  \r\n\r\n<P>Derfor må de alternative placeringer, der antagelig giver mindre </P>  \r\n\r\n<P>recidiv, afspejle tilsvarende nedlæggelser af pladser på </P>  \r\n\r\n<P>anstalterne, hvorefter de økonomiske midler kan anvendes til </P>  \r\n\r\n<P>betaling for alternativtjeneste. Der er dog regnet med, at </P>  \r\n\r\n<P>socialforvaltninger/amtskommuner bør betale et bidrag til dyrere </P>  \r\n\r\n<P>anbringelser. Det er også vigtigt at sikre fortsat kontakt til og </P>  \r\n\r\n<P>ansvarlighed fra en klients hjemlige sociale myndigheder med </P>  \r\n\r\n<P>henblik på tilpasning efter straffeperiodens ophør. </P>  \r\n\r\n<P>ad 5.4.-5.9. </P>  \r\n\r\n<P>Det er forudsat, at de foreslåede reformer gennemføres inden for </P>  \r\n\r\n<P>kriminalforsorgens nuværende budgetrammer, således at der sker </P>  \r\n\r\n<P>tilsvarende nedlæggelser af anstaltspladser. En sådan gradvis </P>  \r\n\r\n<P>nedlæggelse kunne gennemføres således: </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                fra 1/6  \r\n\r\n indebærer nedlæggelse af    1986  1987     1988  1989    1990  \r\n\r\n ---------------------------------------------------------------------  \r\n\r\n Kombinationsdomme             400   600      800  \r\n\r\n Alternativ tjeneste           50    150      200   375     375  \r\n\r\n Samfundstjeneste              25    100      100   125     125  \r\n\r\n ---------------------------------------------------------------------  \r\n\r\n                          75     250      700  1.100   1.300  \r\n\r\n ---------------------------------------------------------------------  \r\n\r\n</PRE>  \r\n\r\n<P>Note: Summen af tallene angiver det antal pladser, der i alt </P>  \r\n\r\n<P>forudsættes nedlagt siden 1/6 1986 </P>  \r\n\r\n<P>I 1988 vil der herefter være brug for 2.300 anstaltspladser. Hvis der </P>  \r\n\r\n<P>regnes med 10 pct. ekstra, skal kapaciteten følgelig være 2.500. </P>  \r\n\r\n<P>Dette indebærer en reduktion i størrelsesordenen ca. 1.300 </P>  \r\n\r\n<P>pladser, der udgår af anstaltsforsorgen. Denne reduktion rammer </P>  \r\n\r\n<P>kun i beskedent omfang pladser på provinsens arresthuse. Disse </P>  \r\n\r\n<P>har en funktion som &#187;nærfængsler&#171; og bør så vidt muligt ikke  \r\n\r\n</P>  \r\n\r\n<P>nedlægges. Derimod er der brug for en kraftig udtynding i </P>  \r\n\r\n<P>Københavns fængsler, hvor forholdene er utidssvarende. </P>  \r\n\r\n<P>Med en vis udtynding kan de åbne fængslers pladser anvendes til </P>  \r\n\r\n<P>specialarbejderskoler, forbedrede undervisnings- og </P>  \r\n\r\n<P>arbejdsfaciliteter samt produktions- og integrationskollektiver. </P>  \r\n\r\n<P>På de lukkede anstalter kan afdelinger nedlægges og anvendes til </P>  \r\n\r\n<P>forbedrede arbejds- og undervisnings- samt velfærdsfaciliteter. </P>  \r\n\r\n<P>De ovenfor nævnte nedlæggelser af pladser på anstalterne vil </P>  \r\n\r\n<P>hovedsagelig afspejle sig i mindre udgifter til </P>  \r\n\r\n<P>bevogtningspersonale, dvs. overvagtmestre, vagtmestre, </P>  \r\n\r\n<P>fængselsoverbetjente og fængselsbetjente. Da nedgangen sker </P>  \r\n\r\n<P>gradvis og der i forvejen er meget stor årlig udskiftning i </P>  \r\n\r\n<P>betjentstyrken, skal omlægningen udelukkende ske ved natulig </P>  \r\n\r\n<P>afgang. Et antal medarbejdere, især ansat ved de åbne anstalter, </P>  \r\n\r\n<P>forventes dog efter ansøgning at kunne overføres til alternativ </P>  \r\n\r\n<P>tjeneste. </P>  \r\n\r\n<P>Bilag </P>  \r\n\r\n<P><IMG SRC=\"/image.aspx?id=106003&img=CL5642_1.gif\" align=middle width=235 height=85 border=no alt=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"></P>  \r\n\r\n<P>De sparede midler anvendes som følger: </P>  \r\n\r\n<P>1987 </P>  \r\n\r\n<P>1988 </P>  \r\n\r\n<P>1989 </P>  \r\n\r\n<P>1990 </P>  \r\n\r\n<P>still. </P>  \r\n\r\n<P>mill. </P>  \r\n\r\n<P>still. </P>  \r\n\r\n<P>mill. </P>  \r\n\r\n<P>still. </P>  \r\n\r\n<P>mill. </P>  \r\n\r\n<P>still. </P>  \r\n\r\n<P>mill. </P>  \r\n\r\n<P>Den frie kriminalforsorg (KIF) 20 8,5 40 7,- 60 10,5 70 12,25 </P>  \r\n\r\n<P>KIF-institutioner 8 1,4 12 2,- 15 2,6 25 4,4 </P>  \r\n\r\n<P>Alternativtjeneste, etablering 2,- 15,- 15,- 10,- </P>  \r\n\r\n<P>Alternativtjeneste, klientbetaling 32,- 44,- 50,- 50,- </P>  \r\n\r\n<P>Velfærdsforanst. fængsler 1,- 4,- 5,- 5,- </P>  \r\n\r\n<P>Konsulenter 5 1,- 5 1,- 5 1,- 5 1, </P>  \r\n\r\n<P>Faglærere m.v. alternativtj. 10 1,8 15 2,6 20 3,6 25 4,4 </P>  \r\n\r\n<P>Faglærere m.v. fængsler 4 0,7 15 2,6 20 3,6 25 4,4 </P>  \r\n\r\n<P>Ombygning m.v. fængsler 3,- 10,- 15,- 15,- </P>  \r\n\r\n<P>Udgift i mill. 51,1 88,2 105,3 102,45 </P>  \r\n\r\n<P>Udgiftsfordelingen skal opfattes som udtryk for en bestemt indbyrdes </P>  \r\n\r\n<P>prioritering af de afsatte midler og et ønsket omlægningstempo og </P>  \r\n\r\n<P>ikke som et præcist skøn over udgifternes omfang. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00043"
        },
        {
            "displayName": "Entydig dokumentidentifikation",
            "displayValue": "CL005642"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}