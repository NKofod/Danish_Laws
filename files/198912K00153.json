{
    "id": 110159,
    "title": "1989 LSF 153   FORSLAG TIL LOV OM GEVINSTOPSPARING ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 153",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 153 </P>  \r\n\r\n<P></P>  \r\n\r\n<P>Forslag til Lov om gevinstopsparing </P>  \r\n\r\n<P></P>  \r\n\r\n<P>Fremsat af økonomiministeren (Niels Helveg Petersen) </P>  \r\n\r\n<P></P>  \r\n\r\n<P>den 17. januar 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 8. maj 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900032130\"> Lov nr. 321 af 16/05/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Formål </P>  \r\n\r\n<P>§ 1. Lovens formål er at give tilladelse til og fastsætte regler om  \r\n\r\n gevinstopsparing (gevinstkonti) i pengeinstitutter, der er omfattet af lov om  \r\n\r\n banker og sparekasser m.v. </P>  \r\n\r\n<P>Regler for gevinstkontoen </P>  \r\n\r\n<P>§ 2. Pengeinstitutter kan oprette og modtage indskud på gevinstkonti, hvor  \r\n\r\n kontohaveren i stedet for en del af renteafkastet eller hele afkastet af  \r\n\r\n kontoen opnår mulighed for at vinde en pengepræmie. Pengepræmien betales af  \r\n\r\n pengeinstituttet. </P>  \r\n\r\n<P>Stk. 2. Økonomiministeren fastsætter regler for oprettelse af  \r\n\r\n gevinstkontoordninger hos Postgiro. </P>  \r\n\r\n<P>§ 3. Indskud på gevinstkonti kan kun foretages af personer. </P>  \r\n\r\n<P>§ 4. Indskydere på gevinstkontoen får et antal lodder i forhold til  \r\n\r\n indskyderens indestående på gevinstkontoen. </P>  \r\n\r\n<P>§ 5. Pengeinstitutterne kan oprette gevinstkontoordninger enkeltvis eller  \r\n\r\n i fællesskab. </P>  \r\n\r\n<P>Stk. 2. Pengeinstitutterne fastsætter de nærmere vilkår for  \r\n\r\n gevinstkontoordningerne, herunder fastsættelse af antal årlige bortlodninger,  \r\n\r\n gevinststørrelser, gevinstpulje og eventuel tidsmæssig binding på  \r\n\r\n gevinstkontoindskud, jf. dog stk. 3 og stk. 4. </P>  \r\n\r\n<P>Stk. 3. Økonomiministeren kan fastsætte regler om sammensætningen af  \r\n\r\n gevinstpuljer på gevinststørrelser. </P>  \r\n\r\n<P>Stk. 4. Den årlige præmiepulje må ikke overstige pengeinstituttets højeste  \r\n\r\n indlånsrente multipliceret med en faktor F. F er defineret som: </P>  \r\n\r\n<P>F = (100 - selskabsskatteprocenten)/100. </P>  \r\n\r\n<P>§ 6. Pengeinstitutter, der har oprettet en gevinstkontoordning, skal  \r\n\r\n årligt for hver enkelt gevinstkontoordning offentliggøre en opgørelse over  \r\n\r\n indskud på og gevinstudbetalinger fra ordningen. </P>  \r\n\r\n<P>Bortlodning </P>  \r\n\r\n<P>§ 7. Gevinsterne udtrækkes af notarius publicus. </P>  \r\n\r\n<P>§ 8. Gevinster indsættes på kontohaverens gevinstkonto eller udbetales  \r\n\r\n kontant senest i måneden efter bortlodningsmåneden. Pengeinstitutterne skal  \r\n\r\n give vinderne skriftlig meddelelse om gevinsten. </P>  \r\n\r\n<P>Stk. 2. Er det ikke muligt at finde frem til vinderen af en gevinst,  \r\n\r\n indgår præmiebeløbet senest 5 år efter lodtrækningen i en ny gevinstpulje.  \r\n\r\n</P>  \r\n\r\n<P>§ 9. Senest 14 dage efter bortlodningen skal pengeinstituttet fremlægge  \r\n\r\n lister over, hvilke kontonumre der har vundet de enkelte gevinster. </P>  \r\n\r\n<P>Ikrafttrædelse m.v. </P>  \r\n\r\n<P>§ 10. Loven træder i kraft den 1. juli 1990. </P>  \r\n\r\n<P>§ 11. Loven gælder ikke for Færøerne og Grønland, men kan ved kgl.  \r\n\r\n anordning sættes i kraft for disse landsdele med de afvigelser, som de  \r\n\r\n særlige færøske eller grønlandske forhold tilsiger. </P>  \r\n\r\n<P>Oprindeligt fremsat forslag </P>  \r\n\r\n<P>Formål </P>  \r\n\r\n<P>§ 1. Lovens formål er at give tilladelse til og fastsætte regler om  \r\n\r\n gevinstopsparing (gevinstkonti) i pengeinstitutter, der er omfattet af lov om  \r\n\r\n banker og sparekasser m.v. </P>  \r\n\r\n<P>Regler for gevinstkontoen </P>  \r\n\r\n<P>§ 2. Pengeinstitutter kan oprette og modtage indskud på gevinstkonti, hvor  \r\n\r\n kontohaveren i stedet for en del af renteafkastet eller hele afkastet af  \r\n\r\n kontoen opnår mulighed for at vinde en pengepræmie. Pengepræmien betales af  \r\n\r\n pengeinstituttet. </P>  \r\n\r\n<P>§ 3. Indskud på gevinstkonti kan kun foretages af personer. </P>  \r\n\r\n<P>§ 4. Indskydere på gevinstkontoen får et antal lodder i forhold til  \r\n\r\n indskyderens indestående på gevinstkontoen. </P>  \r\n\r\n<P>§ 5. Pengeinstitutterne kan oprette gevinstkontoordninger enkeltvis eller  \r\n\r\n i fællesskab. </P>  \r\n\r\n<P>Stk. 2. Pengeinstitutterne fastsætter de nærmere vilkår for  \r\n\r\n gevinstkontoordningerne herunder fastsættelse af antal årlige bortlodninger,  \r\n\r\n gevinststørrelser, gevinstpulje og eventuel tidsmæssig binding på  \r\n\r\n gevinstkontoindskud, jf. dog stk. 3. </P>  \r\n\r\n<P>Stk. 3. Økonomiministeren kan fastsætte regler om sammensætningen af  \r\n\r\n gevinstpuljer på gevinststørrelser. </P>  \r\n\r\n<P>§ 6. Pengeinstitutter, der har oprettet en gevinstkontoordning, skal  \r\n\r\n årligt for hver enkelt gevinstkontoordning offentliggøre en opgørelse over  \r\n\r\n indskud på og gevinstudbetalinger fra ordningen. </P>  \r\n\r\n<P>Bortlodning </P>  \r\n\r\n<P>§ 7. Gevinsterne udtrækkes af notarius publicus. </P>  \r\n\r\n<P>§ 8. Gevinster indsættes på kontohaverens gevinstkonto eller udbetales  \r\n\r\n kontant senest i måneden efter bortlodningsmåneden. Pengeinstitutterne skal  \r\n\r\n give vinderne skriftlig meddelelse om gevinsten. </P>  \r\n\r\n<P>Stk. 2. Er det ikke muligt at finde frem til vinderen af en gevinst,  \r\n\r\n indgår præmiebeløbet senest 5 år efter lodtrækningen i en ny gevinstpulje.  \r\n\r\n</P>  \r\n\r\n<P>§ 9. Senest 14 dage efter bortlodningen skal pengeinstituttet fremlægge  \r\n\r\n lister over hvilke kontonumre, der har vundet de enkelte gevinster. </P>  \r\n\r\n<P>Ikrafttrædelse m.v. </P>  \r\n\r\n<P>§ 10. Loven træder i kraft den. 1. juli 1990. </P>  \r\n\r\n<P>§ 11. Loven gælder ikke for Færøerne og Grønland, men kan ved kgl.  \r\n\r\n anordning sættes i kraft for disse landsdele med de afvigelser, som de  \r\n\r\n særlige færøske eller grønlandske forhold tilsiger. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I januar 1988 nedsatte statsministeren et embedsmandsudvalg vedr. fremme  \r\n\r\n af den private opsparing med det formål at fremlægge ideer til  \r\n\r\n foranstaltninger, der kunne fremme den private opsparing. </P>  \r\n\r\n<P>I august 1989 afgav udvalget en betænkning, der indeholdt en række forslag  \r\n\r\n til fremme af den private opsparing. Visse af forslagene kan gennemføres  \r\n\r\n administrativt, men de fleste kræver lovgivning. </P>  \r\n\r\n<P>Et af forslagene var indførelse af gevinstopsparing i Danmark efter svensk  \r\n\r\n mønster. I Sverige har gevinstopsparing været en betydelig succes, der har  \r\n\r\n tiltrukket befolkningsgrupper, som normalt har et lavt opsparingsniveau. </P>  \r\n\r\n<P>Som reglerne er i dag, er gevinstopsparing ikke tilladt i Danmark. Det  \r\n\r\n forudsættes således, at der sker en ændring af markedsføringslovens § 8 stk.  \r\n\r\n 1, ifølge hvilken erhvervsdrivende ikke må fordele gevinster ved lodtrækning  \r\n\r\n m.v., hvor udfaldet helt eller delvis beror på tilfældet. Som et led i  \r\n\r\n regeringens handlingsplan for afbureaukratisering fremsætter  \r\n\r\n industriministeren den 17. januar 1990 forslag til lov om ændring af lov om  \r\n\r\n markedsføring, der bl.a. indebærer en ophævelse af lovens § 8, stk. 1. </P>  \r\n\r\n<P>Endvidere vil vedtagelse af indførelse af gevinstopsparing, med den  \r\n\r\n beskatningsmodel opsparingsudvalget har anbefalet, kræve ændring af  \r\n\r\n skattelovgivningen vedrørende selskaber. Dette skyldes, at pengeinstitutter  \r\n\r\n ifølge forslaget ikke skal kunne fratrækkes de udbetalte gevinster i den  \r\n\r\n skattepligtige indkomst. Endvidere skal loven om afgift af gevinster ved  \r\n\r\n lotterispil m.v. ændres således, at gevinsterne bliver gevinstbeskattet med  \r\n\r\n 15 pct. af gevinster over 200 kr., men hvor gevinsterne derimod er fritaget  \r\n\r\n for indkomstskat til stat og kommune. </P>  \r\n\r\n<P>Økonomiske og administrative konsekvenser </P>  \r\n\r\n<P>Efter nedsættelsen af selskabsskatteprocenten til 40 pct. vil der ikke  \r\n\r\n være væsentlige provenumæssige konsekvenser af indførelse af  \r\n\r\n gevinstopsparingsordningen. Dette skyldes, at med den valgte beskatningsmodel  \r\n\r\n vil det afkast af indestående, som pengeinstitutterne reserverer til  \r\n\r\n gevinster, først blive beskattet med 40 pct. i kraft af den manglende  \r\n\r\n mulighed for at fratrække præmier i den skattepligtige indkomst, hvorefter  \r\n\r\n der vil skulle betales 15 pct. i gevinstbeskatning af resterende beløb over  \r\n\r\n 200 kr. Det samlede beskatningsniveau for præmierne bliver herefter ca. 49  \r\n\r\n pct., dvs. tæt på beskatningsniveauet for personlig kapitalindkomst. </P>  \r\n\r\n<P>Der forventes ikke væsentlige administrative konsekvenser for det  \r\n\r\n offentlige, idet den praktiske administration af ordningen foreslås overladt  \r\n\r\n til pengeinstitutterne. </P>  \r\n\r\n<P>Det skal bemærkes i tilslutning hertil, at såfremt Finanstilsynet under  \r\n\r\n sin almindelige tilsynsvirksomhed bliver opmærksom på forhold, der strider  \r\n\r\n mod lovens intentioner, vil man gøre pengeinstituttet opmærksom herpå.  \r\n\r\n Endvidere bemærkes, at forbrugerombudsmanden har det administrative ansvar  \r\n\r\n for markedsføringsloven og påser, at der i privat erhvervsvirksomhed ikke  \r\n\r\n handles i strid med god markedsføringsskik. Forbrugerombudsmanden er således  \r\n\r\n kompetent til at behandle spørgsmål vedrørende lovens anvendelsesområde enten  \r\n\r\n på eget initiativ eller på grundlag af klager fra private eller  \r\n\r\n organisationer. </P>  \r\n\r\n<P>Endelig bemærkes, at klager over pengeinstitutternes afgørelser kan  \r\n\r\n indbringes for Pengeinsitutankenævnet, som er oprettet af pengeinstitutterne  \r\n\r\n og Forbrugerklagerådet. </P>  \r\n\r\n<P>Hørte myndigheder m.v. </P>  \r\n\r\n<P>Lovforslaget har været forelagt Den Danske Bankforening, Danmarks  \r\n\r\n Sparekasseforening og Andelskasseforeningen. </P>  \r\n\r\n<P>Endvidere har forslaget været forelagt Justitsministeriet  \r\n\r\n (Budgetdepartementet, Administrations- og Personaledepartementet og  \r\n\r\n Kongeriget Danmarks Hypotekbank og Finansforvaltning), Industriministeriet,  \r\n\r\n Skatteministeriet, Kommunikationsministeriet og Undervisningsministeriet.  \r\n\r\n</P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Der henvises til de almindelige bemærkninger. </P>  \r\n\r\n<P>Til § 2 </P>  \r\n\r\n<P>Såvel banker og sparekasser som andelskasser foreslås som mulige modtagere  \r\n\r\n af indskud. </P>  \r\n\r\n<P>Til § 3 </P>  \r\n\r\n<P>Da gevinstopsparingsordningen sigter mod en forøgelse af den personlige  \r\n\r\n opsparing, foreslås ordningen forbeholdt privatpersoner. Udlændinge vil også  \r\n\r\n kunne udnytte ordningen, hvilket dog ikke bør give anledning til  \r\n\r\n betænkeligheder, idet der ikke ydes offentlige tilskud. Tværtimod kan der  \r\n\r\n blive tale om en provenugevinst for staten, såfremt udlændinge vælger at  \r\n\r\n indskyde midler på en gevinstopsparingsordning fremfor på en almindelig  \r\n\r\n indlånskonto. </P>  \r\n\r\n<P>Til § 4 </P>  \r\n\r\n<P>Det foreslås, at pengeinstitutterne i videst muligt omfang får mulighed  \r\n\r\n for at tilrettelægge gevinstopsparingsordningerne, som de finder det mest  \r\n\r\n hensigtsmæssigt, jf. nedenfor § 6. Det anses dog for hensigtsmæssigt at  \r\n\r\n fastslå et elementært princip om, at indskyderne får et antal lodder - og  \r\n\r\n dermed chancer for gevinst - i forhold til deres indestående. </P>  \r\n\r\n<P>Med henblik på at sikre størst mulig gennemskuelighed for indskyderne vil  \r\n\r\n der i medfør af § 4 i lov om mærkning og skiltning med pris m.v. kunne  \r\n\r\n udstedes bestemmelser om, hvorledes pengeinstitutter skal skilte med  \r\n\r\n oplysninger om gevinstkontoordninger. Information om gevinstkontoordninger  \r\n\r\n kan omfatte de til ordningen tilknyttede gevinstchancer, gevinststørrelser og  \r\n\r\n bortlodningstidspunkter samt størrelsen af en eventuel forrentning af  \r\n\r\n gevinstkonti udover gevinsterne. </P>  \r\n\r\n<P>Til § 5 </P>  \r\n\r\n<P>Det foreslås, at pengeinstitutterne kan gå sammen om  \r\n\r\n gevinstkontoordninger. Da gevinststørrelserne kan blive et væsentligt moment  \r\n\r\n med henblik på at tiltrække indskud, kan det være af interesse for de enkelte  \r\n\r\n pengeinstitutter at kunne øge gevinstpuljen ved at oprette  \r\n\r\n gevinstkontoordninger i fællesskab med andre pengeinstitutter. Herudover  \r\n\r\n foreslås det at give pengeinstitutterne betydelig frihed mht. ordningernes  \r\n\r\n indretning. </P>  \r\n\r\n<P>Det bemærkes i denne forbindelse, at der ikke foreslås begrænsninger i,  \r\n\r\n hvor mange konti den enkelte person opretter, og der er på denne baggrund  \r\n\r\n heller ikke fundet behov for at fastlægge regler om overflytning af konti  \r\n\r\n mellem pengeinstitutterne. Det vil derfor være op til pengeinstitutterne at  \r\n\r\n tage stilling til, hvilke vilkår i relation til gevinstchance der skal gælde,  \r\n\r\n hvis en konto ophæves. </P>  \r\n\r\n<P>Der foreslås endelig i stk. 3, at økonomiministeren bemyndiges til at  \r\n\r\n fastsætte regler om gevinststrukturen, dvs. om forholdet mellem gevinsternes  \r\n\r\n størrelse i de enkelte udtrækninger fra gevinstpuljer.  \r\n\r\n Bemyndigelsesbestemmelsen tager først og fremmest sigte på den situation,  \r\n\r\n hvor pengeinstitutter for at undgå beskatning af afkast af indskud udlodder  \r\n\r\n en betydelig del af gevinstpuljen i meget små gevinster. </P>  \r\n\r\n<P>Til § 6 </P>  \r\n\r\n<P>Der foreslås en bestemmelse om en årlig offentliggørelse af en opgørelse  \r\n\r\n over indskud og gevinstudbetalinger fra gevinstordninger. </P>  \r\n\r\n<P>Til § 7 </P>  \r\n\r\n<P>Det foreslås, at notarius publicus udtrækker vinderne fra gevinstpuljer.  \r\n\r\n</P>  \r\n\r\n<P>Til § 8 </P>  \r\n\r\n<P>Der foreslås en bestemmelse om pligt til hurtig information af vinderne  \r\n\r\n ved udtrækning. Da gevinsterne ifølge sagens natur ikke vil falde jævnt  \r\n\r\n fordelt over året, er der et særligt behov hos indskyderne for information  \r\n\r\n vedrørende denne form for konti. </P>  \r\n\r\n<P>I stk. 2 foreslås, at i de tilfælde, hvor det ikke har vært mulig at finde  \r\n\r\n frem til vinderen af en gevinst, vil beløbet senest 5 år efter indgå i en ny  \r\n\r\n gevinstpulje. Denne situation vil formentlig sjældent forekomme, idet der  \r\n\r\n normalt vil eksistere en konto, som gevinsten kan henføres til.  \r\n\r\n Vanskeligheder med at identificere vinderen vil især kunne tænkes, hvor  \r\n\r\n kontoen er blevet hævet og hvor der er tale om indskud fra udlændinge.  \r\n\r\n Bestemmelsen skal sikre, at eventuelle ikke-afhentede gevinster kommer de  \r\n\r\n øvrige indskydere til gode. Ifølge de almindelige forældelsesregler ville  \r\n\r\n gevinsten efter forældelsesfristens udløb tilfalde pengeinstituttet. </P>  \r\n\r\n<P>Til § 9 </P>  \r\n\r\n<P>Det foreslås, at pengeinstitutterne skal fremlægge lister over kontonumre  \r\n\r\n med gevinster, hvilket, jf. også paragrafferne ovenfor, skal tilgodese  \r\n\r\n hensynet til information og gennemskuelighed for indskyderne. </P>  \r\n\r\n<P>Til §§ 10 og 11 </P>  \r\n\r\n<P>Der foreslås bestemmelser om ikrafttrædelse m.v. </P>  \r\n\r\n<P>Efter 2. behandling den 4. maj 1990 </P>  \r\n\r\n<P>Formål </P>  \r\n\r\n<P>§ 1. Lovens formål er at give tilladelse til og fastsætte regler om  \r\n\r\n gevinstopsparing (gevinstkonti) i pengeinstitutter, der er omfattet af lov om  \r\n\r\n banker og sparekasser m.v. </P>  \r\n\r\n<P>Regler for gevinstkontoen </P>  \r\n\r\n<P>§ 2. Pengeinstitutter kan oprette og modtage indskud på gevinstkonti, hvor  \r\n\r\n kontohaveren i stedet for en del af renteafkastet eller hele afkastet af  \r\n\r\n kontoen opnår mulighed for at vinde en pengepræmie. Pengepræmien betales af  \r\n\r\n pengeinstituttet. </P>  \r\n\r\n<P>Stk. 2. Økonomiministeren fastsætter regler for oprettelse af  \r\n\r\n gevinstkontoordninger hos Postgiro. </P>  \r\n\r\n<P>§ 3. Indskud på gevinstkonti kan kun foretages af personer. </P>  \r\n\r\n<P>§ 4. Indskydere på gevinstkontoen får et antal lodder i forhold til  \r\n\r\n indskyderens indestående på gevinstkontoen. </P>  \r\n\r\n<P>§ 5. Pengeinstitutterne kan oprette gevinstkontoordninger enkeltvis eller  \r\n\r\n i fællesskab. </P>  \r\n\r\n<P>Stk. 2. Pengeinstitutterne fastsætter de nærmere vilkår for  \r\n\r\n gevinstkontoordningerne, herunder fastsættelse af antal årlige bortlodninger,  \r\n\r\n gevinststørrelser, gevinstpulje og eventuel tidsmæssig binding på  \r\n\r\n gevinstkontoindskud, jf. dog stk. 3 og stk. 4. </P>  \r\n\r\n<P>Stk. 3. Økonomiministeren kan fastsætte regler om sammensætningen af  \r\n\r\n gevinstpuljer på gevinststørrelser. </P>  \r\n\r\n<P>Stk. 4. Den årlige præmiepulje må ikke overstige pengeinstituttets højeste  \r\n\r\n indlånsrente multipliceret med en faktor F. F er defineret som: </P>  \r\n\r\n<P>F = (100 - selskabsskatteprocenten)/100. </P>  \r\n\r\n<P>§ 6. Pengeinstitutter, der har oprettet en gevinstkontoordning, skal  \r\n\r\n årligt for hver enkelt gevinstkontoordning offentliggøre en opgørelse over  \r\n\r\n indskud på og gevinstudbetalinger fra ordningen. </P>  \r\n\r\n<P>Bortlodning </P>  \r\n\r\n<P>§ 7. Gevinsterne udtrækkes af notarius publicus. </P>  \r\n\r\n<P>§ 8. Gevinster indsættes på kontohaverens gevinstkonto eller udbetales  \r\n\r\n kontant senest i måneden efter bortlodningsmåneden. Pengeinstitutterne skal  \r\n\r\n give vinderne skriftlig meddelelse om gevinsten. </P>  \r\n\r\n<P>Stk. 2. Er det ikke muligt at finde frem til vinderen af en gevinst,  \r\n\r\n indgår præmiebeløbet senest 5 år efter lodtrækningen i en ny gevinstpulje.  \r\n\r\n</P>  \r\n\r\n<P>§ 9. Senest 14 dage efter bortlodningen skal pengeinstituttet fremlægge  \r\n\r\n lister over, hvilke kontonumre der har vundet de enkelte gevinster. </P>  \r\n\r\n<P>Ikrafttrædelse m.v. </P>  \r\n\r\n<P>§ 10. Loven træder i kraft den. 1. juli 1990. </P>  \r\n\r\n<P>§ 11. Loven gælder ikke for Færøerne og Grønland, men kan ved kgl.  \r\n\r\n anordning sættes i kraft for disse landsdele med de afvigelser, som de  \r\n\r\n særlige færøske eller grønlandske forhold tilsiger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1990"
        },
        {
            "displayName": "Accession",
            "displayValue": "198912K00153"
        },
        {
            "displayName": "Entydig dokumentidentifikation",
            "displayValue": "CL003717"
        },
        {
            "displayName": "Dato for førstegangsindlæggelse",
            "displayValue": "17/05/1990"
        },
        {
            "displayName": "Dato for indlæggelse",
            "displayValue": "17/05/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "153"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}