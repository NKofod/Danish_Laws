{
    "id": 109249,
    "title": "1992 BTL 268   BETÆNKNING OVER FORSLAG TIL LOV OM ÆNDRING AF LOV OM SOCIAL BISTAND   (ÆNDRING AF REGLER OM PLEJEHJEM OG BESKYTTEDE BOLIGER)    NR L 268 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 268",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 268 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om social bistand  \r\n\r\n (Ændring af regler om plejehjem og beskyttede boliger) <BR>  \r\n\r\n Nr L 268 1992-93, 1. samling </P>  \r\n\r\n<P></P>  \r\n\r\n<P>Afgivet af Socialudvalget </P>  \r\n\r\n<P></P>  \r\n\r\n<P>Afgivet: 19930610 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til socialministeren, som denne har besvaret skriftligt. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets,  \r\n\r\n Centrum-Demokraternes, Det Radikale Venstres og Kristeligt Folkepartis  \r\n\r\n medlemmer af udvalget) lovforslaget til <I>forkastelse</I> ved 3. behandling  \r\n\r\n og kan ikke stemme for det stillede ændringsforslag. </P>  \r\n\r\n<P>Flertallet har forståelse for intentionerne med lovforslaget med det af  \r\n\r\n mindretallet stillede ændringsforslag. Flertallet finder det imidlertid  \r\n\r\n afgørende, at eventuelle ændringer på plejehjemsområdet ses i en helhed såvel  \r\n\r\n i relation til de nuværende regler for ombygning m.v. af plejehjem efter  \r\n\r\n ældreboligloven som til de forslag til væsentligt forbedrede  \r\n\r\n finansieringsregler for ældreboligbyggeri m.v., der indgår i boligministerens  \r\n\r\n lovforslag L 319 om ændring af ældreboligloven m.v. </P>  \r\n\r\n<P>Flertallet har endvidere noteret sig, at socialministeren er enig i, at  \r\n\r\n kommunerne skal have mulighed for at bevare de plejehjem, som det er rimeligt  \r\n\r\n at bevare. Boligministeren og socialministeren har skitseret en handlingsplan  \r\n\r\n for de ældre, hvorefter de to ministre i fællesskab vil tage nogle  \r\n\r\n initiativer, der skal forbedre vilkårene for de svage og plejekrævende ældre.  \r\n\r\n</P>  \r\n\r\n<P>Flertallet lægger i den forbindelse vægt på, at de to ministre nærmere vil  \r\n\r\n vurdere behovet for en yderligere koordinering af indsatsen for bedre boliger  \r\n\r\n og service til de meget plejekrævende ældre. I den forbindelse vil det også  \r\n\r\n blive overvejet, om en smidiggørelse af de gældende regler i ældreboligloven  \r\n\r\n og i bistandslovene vil kunne give kommunerne bedre muligheder for at tage  \r\n\r\n stilling til, hvilke plejehjem der bør bevares. </P>  \r\n\r\n<P>Da det forventes, at overvejelserne vil resultere i et lovforslag, der  \r\n\r\n fremsættes i næste folketingssamling, finder flertallet, at den videre  \r\n\r\n behandling af dette lovforslag bør afvente resultatet af socialministerens og  \r\n\r\n boligministerens overvejelser. </P>  \r\n\r\n<P>Et <I>mindretal</I> (Det Konservative Folkepartis og Venstres medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling,  \r\n\r\n men kan stemme for det stillede ændringsforslag. </P>  \r\n\r\n<P>Et <I>andet mindretal</I> (Socialistisk Folkepartis og Fremskridtspartiets  \r\n\r\n medlemmer af udvalget) indstiller lovforslaget til <I>vedtagelse</I> med det  \r\n\r\n af mindretallet stillede ændringsforslag og udtaler: </P>  \r\n\r\n<P>Ændringsforslaget er stillet, fordi der ved 1. behandling ikke var  \r\n\r\n politisk opbakning til at lade kommunerne nyopføre plejehjem. Mindretallet  \r\n\r\n ønsker dog stadig at fastholde det synspunkt, at det bør tillades kommunerne  \r\n\r\n at nyopføre plejehjem efter de finansieringsregler, der havde hjemmel i  \r\n\r\n bistandsloven. </P>  \r\n\r\n<P>Det er mindretallets opfattelse, at der er et stort udækket behov for  \r\n\r\n &#187;rigtige&#171; plejehjemsplader for de meget gamle, svage medborgere.  \r\n\r\n Behovet er ekstra stort, fordi antallet af ældre i denne gruppe stiger, og  \r\n\r\n fordi der sker hjemsendelse fra sygehus på et så tidligt tidspunkt, at de  \r\n\r\n ældre ikke kan klare sig selv. </P>  \r\n\r\n<P>Såfremt ændringsforslaget bliver vedtaget, er der i forslaget kun en  \r\n\r\n sikkerhed tilbage for, at der i den tid, der går fra nu af, til der engang  \r\n\r\n bliver vedtaget en ny lov, ikke behøver at blive nedlagt flere  \r\n\r\n plejehjemspladser, fordi et plejehjem enten skal ombygges eller moderniseres.  \r\n\r\n Uanset socialministerens oplysninger om, at et sådant forslag vil blive  \r\n\r\n fremsat til efteråret, er det ikke tilstrækkeligt for at forhindre  \r\n\r\n nedlæggelser/statusændring til ældreboliger. </P>  \r\n\r\n<P>Mange kommuner har i øjeblikket færdige projekter, der venter på at blive  \r\n\r\n igangsat. Vedtagelsen af denne lov vil muliggøre, at disse projekter kan  \r\n\r\n gennemføres, og at plejehjemmet kan fortsætte som plejehjem med fast normeret  \r\n\r\n personale til gavn for beboerne. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP), tiltrådt af et <I>mindretal</I> (KF, V og  \r\n\r\n SF): </P>  \r\n\r\n<P>Til § 1 <B>1)</B> I den foreslåede affattelse af <I>§ 81</I> udgår ordet  \r\n\r\n &#187;oprettes,&#187;, og efter ordet &#187;ombygges&#171; indsættes: &#187;,  \r\n\r\n moderniseres&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 Under 1. behandling viste det sig, at der ikke var flertal for,  \r\n\r\n at der skulle kunne oprettes nye plejehjem efter bistandsloven. Derimod var  \r\n\r\n der forståelse for, at eksisterende plejehjem kunne bevares under  \r\n\r\n bistandslovens regler uanset fysiske ændringer. Det er derfor nødvendigt med  \r\n\r\n en lovændring, der sikrer, at plejehjem ikke ændrer status til ældreboliger,  \r\n\r\n når de ombygges og moderniseres. </P>  \r\n\r\n<P>Peder Sass (S) Bjarne Laustsen (S) Jørn Pedersen (S) Jan Petersen (S)  \r\n\r\n Grete Schødts (S) Taanquist (S) nfmd. <I>Lilli Gyldenkilde (SF) Bente Juncker  \r\n\r\n (CD) Pia Christmas-Møller (KF) Per Tærsbøl (KF) Grethe Fenger Møller (KF)  \r\n\r\n Else Winther Andersen (V) Eva Kjer Hansen (V) Bertel Haarder (V) Tom Behnke  \r\n\r\n (FP) Dorit Myltoft (RV) Lysholm Christensen (KRF)</I> fmd. <I> </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/08/1993"
        },
        {
            "displayName": "Accession",
            "displayValue": "199214K00268"
        },
        {
            "displayName": "Entydig dokumentidentifikation",
            "displayValue": "CL006777"
        },
        {
            "displayName": "Dato for førstegangsindlæggelse",
            "displayValue": "16/08/1993"
        },
        {
            "displayName": "Dato for indlæggelse",
            "displayValue": "16/08/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "268"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}