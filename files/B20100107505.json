{
    "id": 132899,
    "title": "Bekendtgørelse om forretningsorden for Ankestyrelsens Beskæftigelsesudvalg",
    "documentTypeId": "60",
    "isSagsforlobPeriodValid": true,
    "shortName": "BEK nr 1075 af 14/09/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Kompetence og sammensætning</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Afgørelser om klagefrister og optagelse af sager til behandling, sagernes forberedelse mv.</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Afholdelse af møder mv.</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Afgørelser mv.</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Tavshedspligt og inhabilitet</p>\r\n<p class=\"Indholdsfortegnelse\">\r\n   <a href=\"#K6\">Kapitel 6</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om forretningsorden for Ankestyrelsens Beskæftigelsesudvalg</p>\r\n<p class=\"Indledning2\">I medfør af § 59 e i lov om retssikkerhed og administration på det sociale område, jf. lovbekendtgørelse nr. 1054 af 7. september 2010, fastsættes følgende:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Kompetence og sammensætning</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Ankestyrelsens Beskæftigelsesudvalg kan behandle klager over afgørelser truffet af et beskæftigelsesankenævn, som det er fastsat ved følgende love:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> lov om social pension,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> lov om højeste, mellemste, forhøjet almindelig og almindelig førtidspension m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> lov om sygedagpenge,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> lov om ret til orlov og dagpenge ved barsel,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> lov om børnepasningsorlov,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> lov om aktiv socialpolitik,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num7\">7)</span> lov om en aktiv beskæftigelsesindsats,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num8\">8)</span> lov om kompensation til handicappede i erhverv m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num9\">9)</span> lov om seniorjob,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num10\">10)</span> lov om fleksydelse,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num11\">11)</span> lov om delpension og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num12\">12)</span> lov om integration af udlændinge i Danmark.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ankestyrelsens Beskæftigelsesudvalg behandler klager over afgørelser truffet af andre end et beskæftigelsesankenævn, som det er fastsat ved følgende love:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num1\">1)</span> lov om arbejdsløshedsforsikring m.v.,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num2\">2)</span> lov om en aktiv beskæftigelsesindsats,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num3\">3)</span> lov om arbejdsmarkedsuddannelser,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num4\">4)</span> lov om godtgørelse ved deltagelse i erhvervsrettet voksen- og efteruddannelse,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num5\">5)</span> lov om børnepasningsorlov og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk2_Num6\">6)</span> ferieloven.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Ankestyrelsens Beskæftigelsesudvalg behandler endvidere spørgsmål om en arbejdsgivers betaling af dagpengegodtgørelse for 1., 2. og 3. ledighedsdag efter lov om arbejdsløshedsforsikring m.v. og spørgsmål, der er indbragt for udvalget om en arbejdsgivers overholdelse af oplysningspligten efter lov om arbejdsgiverens pligt til at underrette lønmodtageren om vilkårene for ansættelsesforholdet.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Beskæftigelsesudvalgets sammensætning ved behandlingen af de forskellige klager og spørgsmål fremgår af § 59 a, stk. 4 og 5, og § 59 b, stk. 4-8, i lov om retssikkerhed og administration på det sociale område (loven).</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Afgørelser om klagefrister og optagelse af sager til behandling, sagernes forberedelse mv.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ankestyrelsen er sekretariat for Ankestyrelsens Beskæftigelsesudvalg.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Styrelseschefen kan overlade sine beføjelser efter lovgivningen til vicestyrelseschefen og ankecheferne. Ankecheferne kan efter retningslinjer, der fastsættes af styrelseschefen, overlade deres beføjelser efter lovgivningen til ansatte, der har bestået juridisk, statsvidenskabelig eller økonomisk eksamen eller anden dermed ligestillet eksamen.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Styrelseschefen bestemmer rækkefølgen for behandling af indkomne sager.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Styrelseschefen bestemmer fordelingen af sagerne mellem ankecheferne.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ankechefen træffer afgørelse om, hvorvidt Ankestyrelsens Beskæftigelsesudvalg er kompetent til at behandle en sag, der er indbragt for Beskæftigelsesudvalget. Er dette ikke tilfældet, sendes sagen så vidt muligt videre til den kompetente myndighed, og klageren eller den part, der har indbragt sagen, får meddelelse herom.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Ankechefen træffer afgørelse om, hvorvidt Ankestyrelsens Beskæftigelsesudvalg skal behandle en sag, når klagefristen ikke er overholdt. Ankechefen træffer afgørelse om, hvorvidt der dispenseres for overskridelse af klagefristen, og klageren får meddelelse herom.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Ankechefen træffer inden 14 dage afgørelse om, hvorvidt en klage over en afgørelse truffet af et beskæftigelsesankenævn har generel eller principiel betydning og derfor skal behandles i Ankestyrelsens Beskæftigelsesudvalg, jf. lovens § 59 a, stk. 2. Afgørelsen, der skal være skriftlig og begrundet, sendes til klageren.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Ankechefens afgørelser efter §§ 5-7 kan ikke indbringes for anden administrativ myndighed.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Hvis en sag ikke er blevet genvurderet i overensstemmelse med reglerne om genvurdering af afgørelser i forbindelse med klager, sender ankechefen sagen til den myndighed, der har truffet afgørelse, med henblik på genvurdering af sagen.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> I de sager, der skal behandles, sender ankechefen en bekræftelse på sagens modtagelse til klageren og eventuelle andre parter i sagen med angivelse af den forventede sagsbehandlingstid.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Ankechefen orienterer klageren om dennes rettigheder og pligt til at give oplysninger og om, at Ankestyrelsen, hvis det er nødvendigt, vil indhente oplysninger om beskæftigelsesmæssige, helbredsmæssige og sociale forhold. I sager, hvor Ankestyrelsen efter lovgivningen kan indhente oplysninger uden klagerens samtykke, oplyses klageren herom. I øvrige tilfælde skal klageren give samtykke til indhentelsen inden for en af Ankestyrelsen fastsat frist. Ankestyrelsen oplyser i sådanne tilfælde klageren om, at sagen vil blive afgjort ud fra de oplysninger, der allerede foreligger i sagen, hvis klageren ikke giver samtykke til, at Ankestyrelsen kan indhente oplysningerne.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Ankechefen har ansvaret for, at sagen bliver forsvarligt oplyst inden afgørelsen.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Klageren og eventuelle andre parter i sagen kan komme med bemærkninger eller nye oplysninger til sagen og kommentarer til eventuelle nye oplysninger, som Ankestyrelsen indhenter i sagen.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Klageren og eventuelle andre parter i sagen kan fremsætte bemærkninger skriftligt eller mundtligt over for Ankestyrelsen.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Ankestyrelsen kan med henblik på at få oplyst de sager, som Beskæftigelsesudvalget behandler efter lovens § 59 a, efter behov inddrage rådgivning fra sagkyndige konsulenter.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Afholdelse af møder mv.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Beskæftigelsesudvalget træffer afgørelser i møder, jf. dog stk. 5.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> I møderne deltager 2 ankechefer, hvoraf den ene er formand, jf. dog § 14, stk. 4, og de medlemmer og eventuelle repræsentanter, der skal deltage ved behandlingen af den enkelte sag, jf. lovens § 59 a, stk. 4 og 5, og § 59 b, stk. 4-8.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Styrelseschefen, vicestyrelseschefen eller de 2 ansvarlige ankechefer udpeger formanden for de enkelte møder.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> I møder, hvor Beskæftigelsesudvalget behandler sager efter lovens § 59 a, kan der deltage konsulenter med særlig sagkundskab om de forhold, som sagerne drejer sig om, herunder lægekonsulenter. Konsulenterne deltager uden stemmeret.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Skønner ankechefen, at en sag er egnet til at blive afgjort uden afholdelse af et møde, sender Ankestyrelsen en indstilling til medlemmerne om, hvad afgørelsen bør gå ud på. Hvis et medlem ikke ønsker at afgøre sagen på dette grundlag, skal sagen behandles på et møde.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Beskæftigelsesudvalgets møder er ikke offentlige. Sagens parter eller repræsentanter for disse har ikke krav på at være til stede under et møde.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Beskæftigelsesudvalget er beslutningsdygtigt, når de medlemmer og eventuelle repræsentanter, der skal deltage ved behandlingen af den enkelte sag, er til stede.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Afgørelser træffes ved almindeligt flertal. Ved stemmelighed er formandens stemme afgørende.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Formanden kan, hvis denne skønner, at der er tvivl om, hvorvidt en afgørelse er lovlig, beslutte, at afgørelsen ikke skal have virkning. Sagen skal herefter behandles efter stk. 4.</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Styrelseschefen kan beslutte, at en afgørelse skal træffes i et møde, hvor styrelseschefen eller vicestyrelseschefen er formand, og hvor der deltager tre ankechefer og de medlemmer og repræsentanter, der er udpeget til at deltage ved behandlingen af den enkelte sag, jf. lovens § 59 a, stk. 4 og 5, og § 59 b, stk. 4-8.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Beslutninger truffet i et møde skrives i et beslutningsreferat. Referatet skal ikke gengive drøftelserne på mødet, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Et medlem kan forlange at få et særstandpunkt med en kort begrundelse herfor skrevet ind i referatet.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Ankechefen indkalder til møderne, som holdes så ofte, det er nødvendigt. Styrelseschefen bestemmer, hvilke medlemmer der skal indkaldes. Indkaldelse til møde skal som hovedregel ske med mindst 2 ugers varsel. Er et medlem forhindret, kan et andet medlem indkaldes med kortere varsel. Medlemmer kan dog altid forlange mindst 1 uges varsel.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Dagsorden for mødet og det nødvendige materiale sendes ud med et rimeligt varsel, så vidt muligt senest 1 uge før mødet. Sagens øvrige akter skal være til gennemsyn på medlemmernes anmodning.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Når det er påkrævet af hensyn til sagens karakter, kan Ankestyrelsen bestemme, at der kan ske forkortelse af de tidsfrister, der er nævnt i stk. 1 og 2.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Afgørelser mv.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Beskæftigelsesudvalget er i sin virksomhed uafhængigt af instruktioner i den enkelte sags behandling og afgørelse, jf. lovens § 68, stk. 1.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Beskæftigelsesudvalgets afgørelser udfærdiges skriftligt med begrundelse. I afgørelsen skal det angives, om der er enighed om afgørelsen, eller om det er et flertal, der har truffet afgørelsen. Navnene på dem, der har truffet afgørelsen, angives ikke. En begrundelse for et eventuelt særstandpunkt anføres kort i afgørelsen.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Beskæftigelsesudvalgets afgørelser kan ikke indbringes for anden administrativ myndighed, jf. lovens § 50, stk. 4, jf. § 59 a, stk. 6, og § 59 b, stk. 10.</p>\r\n<p class=\"Stk2\">\r\n   <span class=\"StkNr\" id=\"Par18_Stk3\">Stk. 3.</span> Fremkommer der i en sag, som er afgjort af Beskæftigelsesudvalget, nye væsentlige oplysninger, kan ankechefen beslutte at tage sagen op til fornyet behandling og afgørelse i Beskæftigelsesudvalget, jf. lovens § 57, nr. 2.</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Efter anmodning kan en sags parter få oplyst navnet på formanden og de medlemmer og eventuelle repræsentanter, som har deltaget i sagens afgørelse. Sagens parter kan herudover få oplyst hvilken organisation, de udpegede medlemmer og repræsentanter er indstillet af.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Parterne kan efter anmodning få oplyst navnet på en eventuel sagkyndig konsulent, som har deltaget ved behandling af sagen.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Ankestyrelsen offentliggør i anonymiseret og eventuelt resumeret form afgørelser af principiel betydning eller almen interesse, når disse er egnede som vejledning om Beskæftigelsesudvalgets praksis.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Tavshedspligt og inhabilitet</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Der påhviler Beskæftigelsesudvalgets medlemmer og eventuelle repræsentanter samt andre deltagere i Beskæftigelsesudvalgets møder tavshedspligt efter straffelovens § 152 og forvaltningslovens § 27.</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Reglerne i forvaltningslovens §§ 3-6 om inhabilitet gælder for Ankestyrelsens ansatte og for Beskæftigelsesudvalgets medlemmer og repræsentanter.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Den enkelte har selv pligt til at gøre formanden for mødet opmærksom på forhold, som kan bevirke inhabilitet. Dette skal ske hurtigst muligt inden mødet således, at et andet medlem kan inddrages i behandlingen af sagen.</p>\r\n<p class=\"Stk2\">\r\n   <span class=\"StkNr\" id=\"Par22_Stk3\">Stk. 3.</span> Hvis der på mødet rejses tvivl om et medlems habilitet, afgøres spørgsmålet på mødet. Medlemmet deltager selv i afgørelsen heraf, jf. retssikkerhedsbekendtgørelsens regler om inhabilitet. Afgørelsen træffes ved almindeligt flertal blandt medlemmerne. Ved stemmelighed er formandens stemme afgørende.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Bekendtgørelsen træder i kraft den 1. oktober 2010.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Samtidig ophæves bekendtgørelse nr. 714 af 3. juli 2009 om forretningsorden for Ankestyrelsens Beskæftigelsesudvalg.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 14. september 2010</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Kim Svendsen-Tune</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/09/2010"
        },
        {
            "displayName": "Accession",
            "displayValue": "B20100107505"
        },
        {
            "displayName": "Entydig dokumentidentifikation",
            "displayValue": "BE004277"
        },
        {
            "displayName": "Dato for førstegangsindlæggelse",
            "displayValue": "18/09/2010"
        },
        {
            "displayName": "Dato for indlæggelse",
            "displayValue": "18/09/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1075"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "14/09/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2010-0013350 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}