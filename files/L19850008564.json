{
    "id": 54477,
    "title": "Bekendtgørelse af overenskomst af 12. april 1985 med Den tyske demokratiske Republik om international vejtransport ",
    "documentTypeId": "220",
    "isSagsforlobPeriodValid": false,
    "shortName": "BKI nr 85 af 18/10/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af overenskomst af 12. april 1985  \r\n\r\n med Den tyske demokratiske Republik om international vejtransport </H1>  \r\n\r\n<P></P>  \r\n\r\n<BR>  \r\n\r\n<P>Den 12. april 1985 undertegnedes i København en overenskomst mellem  \r\n\r\n Danmark og Den tyske demokratiske Republik om den internationale  \r\n\r\n vejtransport. </P>  \r\n\r\n<P>Overenskomsten har følgende ordlyd: </P>  \r\n\r\n<P>OVERENSKOMST </P>  \r\n\r\n<P>mellem Kongeriget Danmarks regering og Den tyske demokratiske Republiks  \r\n\r\n regering om den internationale vejtransport </P>  \r\n\r\n<P>Kongeriget Danmarks regering og Den tyske demokratiske Republiks regering  \r\n\r\n er, for at styrke forbindelserne mellem Danmark og Den tyske demokratiske  \r\n\r\n Republik og for at realisere samarbejdet på vejtransportområdet under  \r\n\r\n iagttagelse af principperne og bestemmelserne i Helsinki-slutakten, og ud fra  \r\n\r\n ønsket om at regulere og fremme befordringen af personer og gods mellem deres  \r\n\r\n lande og i transit på deres område, blevet enige om følgende: </P>  \r\n\r\n<P>I. Almindelige bestemmelser </P>  \r\n\r\n<P>Artikel 1 </P>  \r\n\r\n<UL CLASS=PLAIN-LIST>  \r\n\r\n<LI>(1) Samarbejdet mellem de kontraherende parter på den internationale  \r\n\r\n vejtransports område sker på grundlag af gensidighed og til gensidig fordel.  \r\n\r\n</LI>  \r\n\r\n<LI>(2) I henhold til de bestemmelser, som er indeholdt i de følgende  \r\n\r\n artikler, indrømmer parterne hinanden retten til at udføre transporter,  \r\n\r\n herunder i transit, på deres landes område med motorkøretøjer, som er  \r\n\r\n indregistreret i deres område. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P>I denne overenskomst forstås ved </P>  \r\n\r\n<P>&#187;Motorkøretøjer&#171; </P>  \r\n\r\n<P>- ethvert mekanisk drevet køretøj, som er indrettet til transport af  \r\n\r\n personer eller gods eller til at trække køretøjer, som er indrettet til  \r\n\r\n godstransport; </P>  \r\n\r\n<P>- en kombination, som består af et køretøj, som ovenfor beskrevet, og en  \r\n\r\n påhængs- eller sættevogn, som er beregnet til godstransport; </P>  \r\n\r\n<P>&#187;Bus&#171; </P>  \r\n\r\n<P>- ethvert motorkøretøj, som er beregnet til befordring af mere end 9  \r\n\r\n personer inklusive føreren; </P>  \r\n\r\n<P>&#187;Regelmæssig personbefordring&#171; </P>  \r\n\r\n<P>- rutekørsel, som gennemføres med bus i henhold til offentliggjorte  \r\n\r\n betingelser, takster og køreplaner ad en bestemt rute med oplysning om de  \r\n\r\n steder, hvor passagerer optages og afsættes (stoppesteder); </P>  \r\n\r\n<P>&#187;Pendulkørsel&#171; </P>  \r\n\r\n<P>- befordring af passagergrupper til fastsatte tider mellem et lands område  \r\n\r\n og et midlertidigt opholdssted i et andet lands område, således at de samme  \r\n\r\n passagergrupper befordres frem og tilbage med den samme vognmands busser,  \r\n\r\n idet den første tilbagetur og den sidste udtur som regel foregår uden  \r\n\r\n passagerer; </P>  \r\n\r\n<P>&#187;Lejlighedsvis personbefordring&#171; </P>  \r\n\r\n<P>- enhver anden personbefordring, som ikke er regelmæssig befordring eller  \r\n\r\n pendulkørsel. </P>  \r\n\r\n<P>II. Personbefordring </P>  \r\n\r\n<P>Artikel 3 </P>  \r\n\r\n<UL CLASS=PLAIN-LIST>  \r\n\r\n<LI>(1) Regelmæssig personbefordring med bus mellem Danmark og Den tyske  \r\n\r\n demokratiske Republik samt i transit, udført af en vognmand med  \r\n\r\n forretningssted i en af de kontraherende parters område, kræver begge parters  \r\n\r\n tilladelse. De kontraherende parters kompetente myndigheder meddeler deres  \r\n\r\n tilladelse for den del af busruten, som går gennem deres lands område.  \r\n\r\n Fremgangsmåden ved meddelelsen af tilladelser aftales særskilt mellem  \r\n\r\n parternes kompetente myndigheder. </LI>  \r\n\r\n<LI>(2) Pendulkørsel samt lejlighedsvis personbefordring med bus, som udføres  \r\n\r\n af vognmænd med forretningssted i den ene kontraherende parts område, til og  \r\n\r\n fra samt igennem den anden parts område, kræver sidstnævnte parts tilladelse.  \r\n\r\n</LI>  \r\n\r\n</UL>  \r\n\r\n<P>III. Godstransport </P>  \r\n\r\n<P>Artikel 4 </P>  \r\n\r\n<UL CLASS=PLAIN-LIST>  \r\n\r\n<LI>(1) Godstransporter med motorkøretøjer, som udføres af vognmænd med  \r\n\r\n forretningssted i den ene kontraherende parts område til og fra samt igennem  \r\n\r\n den anden parts område, kræver sidstnævnte parts tilladelse. </LI>  \r\n\r\n<LI>(2) Der kræves ikke tilladelse ved følgende transporter: </LI>  \r\n\r\n<LI>a) Transport af gods til internationale messer og udstillinger, </LI>  \r\n\r\n<LI>b) transport af udstyr og levende eller dødt inventar såsom dyr,  \r\n\r\n køretøjer, sportsredskaber, teaterdekorationer og rekvisitter, udstyr for  \r\n\r\n film-, fjernsyns- og radiooptagelser samt musikinstrumenter, som er bestemt  \r\n\r\n for internationale sports-, kultur- og andre arrangementer, </LI>  \r\n\r\n<LI>c) transport af flyttegods, </LI>  \r\n\r\n<LI>d) transport af lig, </LI>  \r\n\r\n<LI>e) transport med motorkøretøjer med en nyttelast på indtil 3,5 tons,  \r\n\r\n</LI>  \r\n\r\n<LI>f) specialkøretøjer, som på grund af deres konstruktion er bestemt til  \r\n\r\n andre formål end transport af personer eller gods, </LI>  \r\n\r\n<LI>g) køretøjer, som bevisligt erstatter beskadigede køretøjer. </LI>  \r\n\r\n</UL>  \r\n\r\n<P>Artikel 5 </P>  \r\n\r\n<P>Godstransport med motorkøretøjer i henhold til denne overenskomst  \r\n\r\n gennemføres på basis af de fragtbreve, som benyttes af de kontraherende  \r\n\r\n parters vognmænd i international transport. </P>  \r\n\r\n<P>IV. Almindelige bestemmelser </P>  \r\n\r\n<P>Artikel 6 </P>  \r\n\r\n<UL CLASS=PLAIN-LIST>  \r\n\r\n<LI>(1) Ejere og førere af motorkøretøjer i international transport er  \r\n\r\n forpligtede til at overholde de retsforskrifter, som gælder i det andet land  \r\n\r\n angående vejtransport og færdsel, samt motorkøretøjers færdsels- og  \r\n\r\n driftssikre stand. </LI>  \r\n\r\n<LI>(2) De kontraherende parters kompetente myndigheder anerkender gensidigt  \r\n\r\n de nationale dokumenter for førere og motorkøretøjer. </LI>  \r\n\r\n<LI>(3) Førerne skal medbringe og på forlangende af det andet lands  \r\n\r\n kompetente myndigheder forevise de papirer, der i henhold til begge landes  \r\n\r\n nationale lovbestemmelser berettiger til grænsepassage samt giver ret til at  \r\n\r\n føre motorkøretøj, og endvidere papirer vedrørende køretøjet samt de i denne  \r\n\r\n overenskomst i øvrigt nævnte papirer. </LI>  \r\n\r\n</UL>  \r\n\r\n<P>Artikel 7 </P>  \r\n\r\n<UL CLASS=PLAIN-LIST>  \r\n\r\n<LI>(1) De motorkøretøjer, som benyttes til person- og godsbefordring, skal  \r\n\r\n være egnede til den pågældende transport. Motorkøretøjernes vægt, dimensioner  \r\n\r\n og udstyr skal være i overensstemmelse med det andet lands lovbestemmelser,  \r\n\r\n når køretøjerne benyttes i dette land. </LI>  \r\n\r\n<LI>(2) For motorkøretøjer, som med last overskrider bestemmelserne om vægt  \r\n\r\n og dimensioner, kræves en særlig tilladelse fra den anden kontraherende parts  \r\n\r\n kompetente myndigheder. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<UL CLASS=PLAIN-LIST>  \r\n\r\n<LI>(1) Når person- og godsbefordring, der udføres med motorkøretøjer  \r\n\r\n tilhørende en vognmand, som har forretningssted i den ene kontraherende parts  \r\n\r\n område, foregår mellem flere punkter på den anden kontraherende parts område  \r\n\r\n (kabotage), kræves en særlig tilladelse fra den sidstnævnte parts side. </LI>  \r\n\r\n<LI>(2) Godstransporter med motorkøretøjer, som er indregistreret i den ene  \r\n\r\n kontraherende parts område, fra den anden kontraherende parts område til et  \r\n\r\n tredjeland, må kun udføres med sidstnævnte parts særlige tilladelse. </LI>  \r\n\r\n</UL>  \r\n\r\n<P>Artikel 9 </P>  \r\n\r\n<P>Transporter i henhold til denne overenskomst kan udføres af vognmænd, som  \r\n\r\n har forretningssted i den ene kontraherende parts område, og som i henhold  \r\n\r\n til dette lands nationale lovbestemmelser har ret til at udføre  \r\n\r\n internationale transporter med motorkøretøjer. </P>  \r\n\r\n<P>Artikel 10 </P>  \r\n\r\n<P>De kontraherende parters kompetente myndigheder kan aftale en gensidig  \r\n\r\n udveksling af blanko tilladelser eller en gensidig fritagelse for tilladelser  \r\n\r\n i henhold til artikel 3, stk. 2, artikel 4, stk. 1, og artikel 8. </P>  \r\n\r\n<P>Artikel 11 </P>  \r\n\r\n<UL CLASS=PLAIN-LIST>  \r\n\r\n<LI>(1) Opkrævning af afgifter og gebyrer vedrørende motorkøretøjer,  \r\n\r\n vejbenyttelse, udførelse af transporter og meddelelse af tilladelser sker i  \r\n\r\n henhold til de kontraherende parters nationale lovbestemmelser. </LI>  \r\n\r\n<LI>(2) De kontraherende parters kompetente myndigheder kan aftale en  \r\n\r\n gensidig fritagelse for de i stk. 1 nævnte afgifter og gebyrer eller en  \r\n\r\n nedsættelse af disse. </LI>  \r\n\r\n</UL>  \r\n\r\n<P>Artikel 12 </P>  \r\n\r\n<P>Køretøjer, som i henhold til denne overenskomst benyttes i international  \r\n\r\n transport, skal være ansvarsforsikrede i henhold til det andet lands  \r\n\r\n bestemmelser herom. </P>  \r\n\r\n<P>Artikel 13 </P>  \r\n\r\n<P>De kontraherende parters kompetente myndigheder informerer hinanden om de  \r\n\r\n gældende nationale lovbestemmelser vedrørende færdsel med motorkøretøjer i  \r\n\r\n deres lande. </P>  \r\n\r\n<P>Artikel 14 </P>  \r\n\r\n<UL CLASS=PLAIN-LIST>  \r\n\r\n<LI>(1) Konstaterer en kontraherende parts kompetente myndigheder, at ejeren  \r\n\r\n eller føreren af et motorkøretøj, som er indregistreret i den anden parts  \r\n\r\n område, overtræder denne overenskomst eller nationale lovbestemmelser, kan  \r\n\r\n disse myndigheder forbyde kørslen. </LI>  \r\n\r\n<LI>(2) De kompetente myndigheder i det land, hvor køretøjet er  \r\n\r\n indregistreret, skal omgående underrettes om de i stk. 1 nævnte  \r\n\r\n kørselsforbud. </LI>  \r\n\r\n</UL>  \r\n\r\n<P>Artikel 15 </P>  \r\n\r\n<P>Repræsentanter for de kontraherende parters kompetente myndigheder kan på  \r\n\r\n forlangende af den ene eller den anden part mødes i en blandet kommission for  \r\n\r\n at rådslå om eller regulere sådanne spørgsmål, som måtte opstå i forbindelse  \r\n\r\n med gennemførelsen eller fortolkningen af denne overenskomst. Fremgangsmåden  \r\n\r\n ved indkaldelsen og gennemførelsen af møder i den blandede kommission aftales  \r\n\r\n særskilt mellem Kongeriget Danmarks minister for offentlige arbejder og Den  \r\n\r\n tyske demokratiske Republiks trafikminister. </P>  \r\n\r\n<P>Artikel 16 </P>  \r\n\r\n<P>De kontraherende parters lovgivning om grænse-, told- og valutakontrol  \r\n\r\n samt om sundheds-, veterinær- og plantehygiejneforhold og anden lovgivning,  \r\n\r\n der tjener den offentlige orden og sikkerhed, berøres ikke af bestemmelserne  \r\n\r\n i denne overenskomst. </P>  \r\n\r\n<P>V. Afsluttende bemærkninger </P>  \r\n\r\n<P>Artikel 17 </P>  \r\n\r\n<P>Ændringer af og tilføjelser til denne overenskomst kræver begge de  \r\n\r\n kontraherende parters skriftlige aftale herom. </P>  \r\n\r\n<P>Artikel 18 </P>  \r\n\r\n<UL CLASS=PLAIN-LIST>  \r\n\r\n<LI>(1) Denne overenskomst træder i kraft med undertegnelsen. </LI>  \r\n\r\n<LI>(2) Denne overenskomst er gældende for en periode på fem år.  \r\n\r\n Overenskomsten er herefter fortsat gyldig for et år ad gangen, medmindre den  \r\n\r\n opsiges skriftligt af en af parterne senest seks måneder før  \r\n\r\n gyldighedsperiodens ophør. </LI>  \r\n\r\n</UL>  \r\n\r\n<P>Udfærdiget i København den 12. april 1985 i to originaler, hver af dem på  \r\n\r\n dansk og tysk, idet begge tekster har samme gyldighed. </P>  \r\n\r\n<P>Uffe Ellemann-Jensen </P>  \r\n\r\n<P>For regeringen for Kongeriget Danmark </P>  \r\n\r\n<P>Oskar Fischer </P>  \r\n\r\n<P>For regeringen for Den tyske demokratiske Republik </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 18. oktober  \r\n\r\n 1985 </I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/1985"
        },
        {
            "displayName": "Accession",
            "displayValue": "L19850008564"
        },
        {
            "displayName": "Entydig dokumentidentifikation",
            "displayValue": "CM013358"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "85"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "18/10/1985"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Direktoratet for vejtransport"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 94.D.48."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}