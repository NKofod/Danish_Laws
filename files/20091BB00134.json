{
    "id": 130307,
    "title": "Forslag til folketingsbeslutning om ligestilling af sydjyske kommuner med Øresundsregionens danske kommuner vedrørende pendlerskat",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 134",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 12. februar 2010 af Lise Von Seelen (S), Nick Hækkerup (S), Rasmus Prehn (S), Jesper Petersen (SF), Flemming Bonne (SF) og Ole Sohn (SF)</p>\n      <p class=\"TitelPrefiks1\">Forslag til folketingsbeslutning</p>\n      <p class=\"Titel2\">om ligestilling af sydjyske kommuner med Øresundsregionens danske kommuner vedrørende pendlerskat</p>\n      <p class=\"Tekst\">Folketinget pålægger regeringen at fremsætte forslag om at ligestille de sydjyske kommuner med Øresundsregionen, således at kommuneskatterne fra grænsependlere over den dansk-tyske grænse tildeles den kommune, pendleren arbejder i. Dermed afholder arbejdsstedskommunen ikke blot udgifterne ved service til grænsependlere, men får også skatteindtægterne fra dem.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV><p class=\"Bemaerkninger\">Bemærkninger til forslaget</p>\n      <p class=\"Tekst\">Antallet af tyske grænsegængere på det danske arbejdsmarked er steget markant de senere år. Før finanskrisen gav et dyk i antallet af grænsependlere mellem Danmark og Tyskland, var tallet på ca. 19.000 personer, der i helt overvejende grad var arbejdstagere bosiddende i Tyskland, som arbejdede i Danmark. Ifølge Infocenter Schleswig er tallet i dag ca. 13.700 personer, hvoraf 6.375 arbejder i en af de fire sydjyske kommuner. Blot 1.000 personer bosiddende i Danmark pendler til en arbejdsplads i Tyskland.</p>\n      <p class=\"Tekst\">Grænsependlerne får service fra kommunens borgerservice, de kan få sygedagpenge og få deres børn i daginstitution i den danske kommune, mens kommunen ikke får kommuneskatten fra grænsependlerne. Den afleveres i stedet til staten. Det forhold koster særlig sydjyske kommuner penge og ansporer ikke til at tiltrække flere medarbejdere på tværs af grænsen, som ellers vil være værdifuldt for det danske arbejdsmarked, når vi igen kommer til at mangle arbejdskraft i Danmark.</p>\n      <p class=\"Tekst\">Pendlingen vil tage til i fremtiden, og når Femernbroen står klar, vil der også mellem Tyskland og kommuner på Sydsjælland og Lolland-Falster være en daglig pendling af tyske arbejdstagere til danske arbejdspladser.</p>\n      <p class=\"Tekst\">Grænsegængerne er en værdifuld gruppe på mange måder. De taler både dansk og tysk, hvilket er efterspurgt i danske eksportvirksomheder, ligesom de er vigtige for dansk erhvervsliv, der går imod tider med mangel på dansk arbejdskraft, når krisen er overstået. For den samlede økonomi i det sydjyske område er pendlerne til gavn, fordi de udfylder et hul i arbejdsudbuddet.</p>\n      <p class=\"Tekst\">Som grænsegænger har man ret til børnepasning i Danmark. Børnehaverne i Danmark er ofte mere attraktive, fordi servicen er bedre, f.eks. i form af længere åbningstider. Samtidig er det kommunen, som holder for, hvis der skal udbetales sygedagpenge.</p>\n      <p class=\"Tekst\">Jf. JyskeVestkysten den 6. juni 2009 »Staten render med millionerne« Yderligere er der problemstillingen med dagligt at befinde sig midt mellem to lovgivninger, hvorfor borgerservice ofte må træde til med vejledning og gode råd, hvilket alt andet lige stiller større krav til den kommunale service.</p>\n      <p class=\"Tekst\">Problemet bliver yderligere sat på spidsen, fordi det er meget gavnligt for Danmark og Sydjylland at få flere grænsegængere. Befolkningsprognoser</p>\n      <p class=\"Tekst\">Jf. JyskeVestkysten den 30. maj 2009 »Vestkysten drænes for indbyggere« viser, at vestkysten vil miste endnu flere indbyggere over de næste 30 år end hidtil formodet. I Regionalpolitisk redegørelse 2009Indenrigs- og sundhedsministeriet: »Regionalpolitisk redegørelse 2009 – analyser og baggrund«, s. 103 spås Tønder alene en tilbagegang i befolkningen på 5,6 pct. I en region, der er trængt socioøkonomisk, kan grænsegængerne være en vigtig brik til at fastholde virksomheder og måske endda skabe vækst og dermed sikre et godt og konkurrencedygtigt erhvervsliv.</p>\n      <p class=\"Tekst\">Ved indgåelsen af aftalen i Øresundsregionen sagde skatteministeren: »Grænsegængere bør beskattes på samme måde som alle andre skatteydere – hverken bedre eller værre. Det skal ikke være grænsen, der afgør, hvor et menneske bosætter sig, eller en virksomhed etablerer sig. Og arbejdsgiveren skal ikke længere tænke på, hvor medarbejderen er bosat.«</p>\n      <p>http://www.skm.dk/ministeren/taler/dentidligereministerstaler/2203.html, Øresund – Pressemøde (29. oktober 2009)</p>\n      <p class=\"Tekst\">Dette er forslagsstillerne enige i – og mener derfor, at pendlere fra Tyskland skal behandles på samme måde som pendlere fra Sverige.</p><p class=\"SkriftligFremsaettelse\">Skriftlig fremsættelse</p>\n      <p class=\"Fremsaetter\"><span class=\"Bold\">Lise Von Seelen </span>(S):</p>\n      <p class=\"Tekst2\">\n        <div>Som ordfører for forslagsstillerne tillader jeg mig herved at fremsætte:</div>\n      </p>\n      <p class=\"ForslagsTitel\">Forslag til folketingsbeslutning om ligestilling af sydjyske kommuner med Øresundsregionens danske kommuner vedrørende pendlerskat.</p>\n      <p class=\"ForslagsNummer\">(Beslutningsforslag nr. B 134).</p>\n      <p class=\"Tekst2\">\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 134",
            "stateLabel": "Bortfaldet",
            "references": [
                {
                    "shortName": "2009/1 BSF 134",
                    "title": "Forslag til folketingsbeslutning om ligestilling af sydjyske kommuner med Øresundsregionens danske kommuner vedrørende pendlerskat",
                    "presentationName": "Beslutningsforslag som fremsat",
                    "documentTypeId": 480,
                    "documentId": 130307,
                    "eliUri": "/eli/ft/20091BB00134",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b134/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "13/02/2010"
        },
        {
            "displayName": "Accession",
            "displayValue": "20091BB00134"
        },
        {
            "displayName": "Entydig dokumentidentifikation",
            "displayValue": "AX011934"
        },
        {
            "displayName": "Dato for førstegangsindlæggelse",
            "displayValue": "13/02/2010"
        },
        {
            "displayName": "Dato for indlæggelse",
            "displayValue": "13/02/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}