{
    "id": 179008,
    "title": "Skrivelse om, hvorvidt et medlem af et byråd, der er dømt for overtrædelse af straffelovens § 137, stk. 2, er valgbar (Valgbarhedsnævnets skrivelse af 9. februar 2016 til et byråd)",
    "documentTypeId": "240",
    "isSagsforlobPeriodValid": true,
    "shortName": "KEN nr 9188 af 09/02/2016",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om, hvorvidt et medlem af et byråd, der er dømt for overtrædelse af straffelovens § 137, stk. 2, er valgbar</p>\r\n<p class=\"UnderTitel2\">(Valgbarhedsnævnets skrivelse af 9. februar 2016 til et byråd)</p>\r\n<p>Ved e-post af 27. oktober 2015 har byrådet i X Kommune i henhold til § 101, stk. 4, i lov om kommunale og regionale valg, jf. lovbekendtgørelse nr. 363 af 2. april 2014, indberettet til Valgbarhedsnævnet, at byrådsmedlem N. N. ved Københavns Byret den … er blevet idømt 10 dagbøder á 200 kr. med forvandlingsstraf af fængsel i 10 dage for overtrædelse af straffelovens § 137, stk. 2.</p>\r\n<p>\r\n</p>\r\n<p>Det fremgår af dommen, at N. N. har deltaget i en aktion i Folketinget den ……, hvor der blev sunget og kastet flyers ned i folketingssalen. Retten har lagt til grund, at mødet i folketingssalen var i gang, og at formanden kortvarigt afbrød mødet på grund af de pågældendes sang og nedkastning af flyers.</p>\r\n<p>\r\n</p>\r\n<p>Retten har fundet, at de pågældendes adfærd var af en sådan karakter, at den var omfattet af straffelovens § 137, stk. 2. Det fremgår af dommen, at som følge mødets afbrydelse – uanset at denne alene var kortvarig – fandtes adfærden at have forstyrret mødet i Folketinget. Retten har således fundet, at N. N. havde overtrådt straffelovens § 137, stk. 2.</p>\r\n<p>\r\n</p>\r\n<p>I den anledning skal det meddeles, at Valgbarhedsnævnet har fundet, at den begåede handling – uanset de krav, der må stilles til personer, der beklæder hverv som medlem af kommunale og regionale råd – ikke i almindeligt omdømme gør den pågældende uværdig til at være medlem af kommunale og regionale råd, jf. den kommunale og regionale valglovs § 4.</p>\r\n<p>\r\n</p>\r\n<p>Den pågældende må derfor anses for valgbar.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/03/2016"
        },
        {
            "displayName": "Accession",
            "displayValue": "W20160918825"
        },
        {
            "displayName": "Entydig dokumentidentifikation",
            "displayValue": "CJ000279"
        },
        {
            "displayName": "Dato for indlæggelse",
            "displayValue": "12/03/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9188"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "09/02/2016"
        },
        {
            "displayName": "Ressortministeriets journalnummer",
            "displayValue": "Social- og indenrigsmin., j. nr. 2015 - 8118"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}