{
    "id": 47924,
    "title": "Vejledning om indførelsen af en varig ordning for lokal radiovirksomhed ",
    "documentTypeId": "180",
    "isSagsforlobPeriodValid": false,
    "shortName": "VEJ nr 26015 af 21/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om indførelsen af en varig ordning  \r\n\r\n for lokal radiovirksomhed </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Ved lov nr. 589 af 19. december 1985 om ændring af  \r\n\r\n lov om radio- og fjernsynsvirksomhed (Lokal radiovirksomhed) er der skabt  \r\n\r\n hjemmel for, at der med virkning fra den 1. april 1986 kan gives selskaber,  \r\n\r\n foreninger eller lignende samt kommuner tilladelse til radiovirksomhed inden  \r\n\r\n for et lokalt område. Denne ordning afløser den hidtidige forsøgsordning, for  \r\n\r\n så vidt angår lokal radiovirksomhed. Et eksemplar af loven medfølger. Efter  \r\n\r\n loven kan der gives tilladelse til programvirksomhed ved hjælp af  \r\n\r\n radiosendere (trådløs spredning) eller ved hjælp af kabelanlæg  \r\n\r\n (fællesantenneanlæg m.v.). </P>  \r\n\r\n<P>Spørgsmålet om ordningen for lokal-tv efter 1. april 1986 ventes afklaret  \r\n\r\n i nær fremtid. </P>  \r\n\r\n<P>En række spørgsmål vedrørende lokal radio ventes behandlet i folketinget i  \r\n\r\n tilknytning til den forestående lovgivning om lokal-tv. Såfremt der i denne  \r\n\r\n forbindelse træffes beslutninger af betydning for iværksættelsen af  \r\n\r\n radioordningen, for eksempel med hensyn til frister, vil kommunerne blive  \r\n\r\n underrettet. </P>  \r\n\r\n<P CLASS=PUNKT> <B>2.</B> Tilladelser skal udstedes af et lokalt nævn, nedsat  \r\n\r\n af kommunalbestyrelsen. Eventuelt kan flere kommunalbestyrelser aftale at  \r\n\r\n nedsætte et nævn i fællesskab. Der skal kun nedsættes et nævn, hvis der vil  \r\n\r\n være ansøgninger at behandle. </P>  \r\n\r\n<P>I kommuner, hvor man forventer, at der vil være ønske om at få adgang til  \r\n\r\n at drive lokal radiovirksomhed, vil det være hensigtsmæssigt, at etablering  \r\n\r\n af nævn sker sideløbende med opslagsproceduren vedrørende ansøgninger om  \r\n\r\n tilladelse. </P>  \r\n\r\n<P>Nævnet skal have et ulige antal medlemmer (5-13), af hvilke et mindretal  \r\n\r\n vælges direkte af kommunalbestyrelsen, mens et flertal udpeges efter en  \r\n\r\n procedure, der er baseret på ønsket om en alsidig repræsentation af det  \r\n\r\n lokale foreningsliv. </P>  \r\n\r\n<P>Nævnets størrelse beror på kommunalbestyrelsens beslutning, men bør ses i  \r\n\r\n lyset af befolkningsunderlagets størrelse - herunder også af, om nævnet  \r\n\r\n omfatter flere kommuner. </P>  \r\n\r\n<P>Kulturministeriet har i forbindelse med lovforslagets behandling i  \r\n\r\n folketinget givet udtryk for den opfattelse, at kommunalbestyrelsen ved  \r\n\r\n sammensætningen skal drage omsorg for at inddrage foreninger fra forskellige  \r\n\r\n interesseområder, der spiller en rolle i kommunens liv, således for eksempel  \r\n\r\n oplysningsforbund, erhvervslivets organisationer, frilufts- og  \r\n\r\n idrætsorganisationer, teater- og musikforeninger m.fl. I denne forbindelse  \r\n\r\n skal der tilstræbes en balance mellem organisationer, der kan anses for at  \r\n\r\n repræsentere modstående interesser. Kun lokale foreninger og organisationer -  \r\n\r\n ikke landsforeninger m.v. som sådanne - kan deltage, og nævnenes  \r\n\r\n sammensætning vil kunne variere fra kommune til kommune under hensyn til hver  \r\n\r\n kommunes befolkningsmæssige og erhvervsmæssige struktur. </P>  \r\n\r\n<P>Kommunalbestyrelsen fastsætter regler for nævnets virksomhed, således at  \r\n\r\n der i overensstemmelse med gældende principper for kommunal forvaltning  \r\n\r\n fastsættes nærmere bestemmelser om nævnets arbejdsform og funktionsmåde.  \r\n\r\n Nævnets arbejdsopgaver fremgår af lovens § 15 a og § 15 b om udstedelsen af  \r\n\r\n tilladelser og § 15 f om tilsynet med, at gældende regler overholdes. </P>  \r\n\r\n<P>Hvor et nævn er oprettet, kan det i øvrigt i særlige tilfælde give  \r\n\r\n tilladelse til, at programmer om enkeltstående begivenheder af lokal karakter  \r\n\r\n fordeles over fællesantenneanlæg m.v. i kortere perioder, se lovens § 3 a,  \r\n\r\n jfr. § 15 i. Dette gælder både radio- og fjernsynsprogrammer. </P>  \r\n\r\n<P CLASS=PUNKT> <B>3.</B> Offentligt opslag af muligheden for at søge  \r\n\r\n sendetilladelse bør ske snarest muligt. </P>  \r\n\r\n<P>Det bør sikres, at nævnet har et tilstrækkeligt og sammenligneligt  \r\n\r\n oplysningsmateriale som grundlag for udstedelse eller nægtelse af  \r\n\r\n tilladelser. Tilsvarende gælder for det centrale udvalg, der oprettes af  \r\n\r\n kulturministeriet. Dette udvalgs opgaver er blandt andet at fastsætte, hvilke  \r\n\r\n sendestationer der kan oprettes under hensyn til de begrænsede  \r\n\r\n frekvensmuligheder, jfr. P og T's foreløbige vejledning af 8. januar 1986,  \r\n\r\n samt at behandle eventuelle klager over afslag på ansøgninger. </P>  \r\n\r\n<P>Ansøgninger må derfor skrives på <I>skemaer,</I>  der som minimum  \r\n\r\n indeholder de samme punkter som vedlagte skema. En vejledning til ansøgning  \r\n\r\n medfølger ligeledes. </P>  \r\n\r\n<P>Under hensyn til at den nye lokalradioordning efter loven skal afløse  \r\n\r\n forsøgsordningen pr. 1. april 1986, bør fristen for indsendelse af  \r\n\r\n ansøgninger om tilladelse ikke være senere end den 1. marts 1986. Straks  \r\n\r\n efter denne frists udløb må der indsendes meddelelse til kulturministeriet  \r\n\r\n (det centrale udvalg) om, </P>  \r\n\r\n<P>hvor mange ansøgninger der er indkommet, </P>  \r\n\r\n<P>hvilke lokale områder de vedrører, </P>  \r\n\r\n<P>hvor senderen tænkes placeret, samt </P>  \r\n\r\n<P>hvor megen sendetid der ønskes. </P>  \r\n\r\n<P>Desuden må kopier af modtagne kort over ønskede dækningsområder indsendes.  \r\n\r\n</P>  \r\n\r\n<P>Det vil i øvrigt være rimeligt at forudse endnu en ansøgningsrunde i år  \r\n\r\n med ansøgningsfrist den 1. juli 1986. </P>  \r\n\r\n<P>Nævnet skal ikke på det nævnte tidspunkt have foretaget nogen endelig  \r\n\r\n behandling af ansøgningerne, idet denne bør bero på en tilbagemelding fra det  \r\n\r\n centrale udvalg om mulighederne for at oprette sendestationer i området.  \r\n\r\n Udvalget vil indhente en udtalelse fra P og T om, i hvilket omfang der under  \r\n\r\n hensyn til de begrænsede frekvensmæssige muligheder vil kunne oprettes  \r\n\r\n sendestationer. </P>  \r\n\r\n<P CLASS=PUNKT> <B>4.</B> Efter loven gives tilladelse for maksimalt 3 år ad  \r\n\r\n gangen, og det er herved forudsat, at 3 år skal være den normale  \r\n\r\n tilladelsesperiode, således at tilladelseshaverne får en rimelig tid til at  \r\n\r\n udvikle deres projekter. I tilladelserne skal der i øvrigt sikres en rimelig  \r\n\r\n minimumssendetid, som kan påregnes i hele perioden. </P>  \r\n\r\n<P>Da udstedelse af sendetilladelser indgår i en samlet planlægning, må der  \r\n\r\n ske en tidsmæssig koordinering af behandlingen af ansøgninger. Nye  \r\n\r\n ansøgninger må således behandles samlet een gang om året, idet der vil kunne  \r\n\r\n gives nye tilladelser, hvis der er sendetid, som kan stilles til rådighed på  \r\n\r\n eksisterende sendere, eller hvis der kan anvises frekvenser for nye  \r\n\r\n sendestationer. </P>  \r\n\r\n<P CLASS=PUNKT> <B>5.</B> Tilladelse kan kun gives til selskaber, foreninger  \r\n\r\n og lignende samt til kommuner. Selskaber m.v., hvori erhvervsvirksomheder -  \r\n\r\n herunder dagblade - har bestemmende indflydelse, kan ikke få tilladelse. </P>  \r\n\r\n<P>De radioprojekter, der deltager i den nuværende forsøgsordning, har ikke  \r\n\r\n nogen særstilling under den nye varige ordning. Efter de gældende  \r\n\r\n bestemmelser udløber deres tilladelser den 31. marts 1986. De skal indsende  \r\n\r\n ansøgning på linie med andre interesserede, hvis de ønsker fortsat at drive  \r\n\r\n virksomhed. </P>  \r\n\r\n<P CLASS=PUNKT> <B>6.</B> Efter loven vil finansieringsmulighederne for  \r\n\r\n tilladelseshavere - bortset fra kommuner - indtil videre være begrænset til  \r\n\r\n dem, som har været praktiseret under forsøgsordningen, det vil sige gaver,  \r\n\r\n medlemskontingenter, lytterhilsener, bingospil (jfr. justitsministeriets  \r\n\r\n forskrifter om bortlodning), salg af sendetid m.v. Dog må sendetid ikke  \r\n\r\n sælges til politiske partier og religiøse bevægelser. </P>  \r\n\r\n<P>Kommunen kan yde støtte kontant eller på anden måde inden for de regler,  \r\n\r\n der gælder for kommuner. Sendere vil ikke længere som i forsøgsordningen  \r\n\r\n blive stillet gratis til rådighed af staten, men P og T er indstillet på at  \r\n\r\n tilbyde udlejning af sendere. </P>  \r\n\r\n<P>Som i forsøgsordningen vil reklame ikke være tilladt, det vil sige at  \r\n\r\n anbefalinger af og henvisninger til varer og virksomheder i kommercielt  \r\n\r\n øjemed ikke må forekomme (uanset om der ydes vederlag for udsendelsen), og  \r\n\r\n heller ikke kommerciel sponsorvirksomhed, det vil sige at bestemte programmer  \r\n\r\n finansieres fra erhvervsside. </P>  \r\n\r\n<P>Det skal dog i denne forbindelse bemærkes, at spørgsmålet om  \r\n\r\n reklamefinansiering af lokal radiovirksomhed indgår i den kreds af spørgsmål,  \r\n\r\n der skal søges afklaret i nær fremtid i sammenhæng med tv-forhandlingerne.  \r\n\r\n</P>  \r\n\r\n<P CLASS=PUNKT> <B>7.</B> Endelig skal man henlede opmærksomheden på, at det  \r\n\r\n vil være realistisk at regne med, at der i de fleste tilfælde kun kan  \r\n\r\n oprettes sendestationer med en styrke, der indebærer rimelig sikkerhed for  \r\n\r\n forstyrrelsesfri modtagning inden for en radius af ca. 5-10 km, jfr. P og T's  \r\n\r\n foreløbige vejledning. </P>  \r\n\r\n<P CLASS=PUNKT> <B>8.</B> Kulturministeriet vil senere udsende en model for  \r\n\r\n en tilladelsesskrivelse, som nævnene vil kunne anvende. </P>  \r\n\r\n<P>Bilag: </P>  \r\n\r\n<P>Lov nr. 589 af 19. december 1985 om ændring af lov om radio og  \r\n\r\n fjernsynsvirksomhed (Lokal radiovirksomhed). </P>  \r\n\r\n<P>Skema: Ansøgning om tilladelse til lokal radiovirksomhed. </P>  \r\n\r\n<P>Vejledning til ansøgning om tilladelse til lokal radiovirksomhed. </P>  \r\n\r\n<P>P og T's foreløbige vejledning af 8. januar 1986 vedrørende sendere for  \r\n\r\n lokal radiovirksomhed (nærradio). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19862601560"
        },
        {
            "displayName": "Entydig dokumentidentifikation",
            "displayValue": "CM006726"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "26015"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "21/01/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "J. nr. 4. kt. 0100-5-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}