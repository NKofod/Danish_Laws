{
    "id": 84793,
    "title": "Bekendtgørelse af ILO-konvention nr. 150 af 26. juni 1978 om arbejdsmarkedsadministration: rolle, funktioner og organisation (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 57 af 02/06/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af ILO-konvention nr. 150 af 26.  \r\n\r\n juni 1978 om arbejdsmarkedsadministration: rolle, funktioner og organisation  \r\n\r\n (* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til kgl. resolution af 20. maj 1981 har Danmark ratificeret </P>  \r\n\r\n<P>den af Den internationale Arbejdskonference i Geneve den 26. juni </P>  \r\n\r\n<P>1978 i vedtagne konvention nr. 150 om arbejdsmarkedsadministration: </P>  \r\n\r\n<P>rolle, funktioner og organisation. </P>  \r\n\r\n<P>Konventionen har følgende ordlyd: </P>  \r\n\r\n<P>Oversættelse </P>  \r\n\r\n<P>KONVENTION </P>  \r\n\r\n<P>nr. 150 om arbejdsmarkedsadministration: rolle, funktioner og organisation  \r\n\r\n</P>  \r\n\r\n<P>Den internationale Arbejdsorganisations generalkonference, </P>  \r\n\r\n<P>som er sammenkaldt i Geneve af Det internationale Arbejdsbureaus  \r\n\r\n styrelsesråd, og som den 7. juni 1978 er trådt sammen til sin  \r\n\r\n fireogtresindstyvende samling, og </P>  \r\n\r\n<P>som henviser til bestemmelserne i de eksisterende ILO-konventioner og  \r\n\r\n -henstillinger, særlig konvention angående arbejdstilsyn inden for industri  \r\n\r\n og handel, 1947, konvention om arbejdstilsyn i landbruget, 1969, og  \r\n\r\n konvention angående organisationen af arbejdsformidlingen, 1948, der  \r\n\r\n opfordrer til gennemførelse af særlige ordninger vedrørende  \r\n\r\n arbejdsmarkedsadministration, og </P>  \r\n\r\n<P>som finder det ønskeligt at vedtage instrumenter, der opstiller  \r\n\r\n retningslinier for et generelt arbejdsmarkedsadministrationssystem, og </P>  \r\n\r\n<P>som henviser til bestemmelserne i konvention om beskæftigelsespolitik,  \r\n\r\n 1964, og konvention om erhvervsvejledning og erhvervsuddannelse med henblik  \r\n\r\n på udvikling af de menneskelige ressourcer, 1975; som endvidere henviser til  \r\n\r\n målet at skabe fuld beskæftigelse, der er lønnet tilfredsstillende, og  \r\n\r\n bekræfter nødvendigheden af arbejdsmarkedsadministrative planer med dette mål  \r\n\r\n for øje og til opfyldelse af målsætningerne i de nævnte konventioner, og </P>  \r\n\r\n<P>som erkender nødvendigheden af fuldt ud at respektere arbejdsgiver- og  \r\n\r\n arbejdstagerorganisationernes autonomi, idet der henvises til bestemmelserne  \r\n\r\n i gældende ILO-konventioner og -henstillinger, der sikrer foreningsfrihed,  \r\n\r\n retten til at organisere sig og føre kollektive forhandlinger, og i  \r\n\r\n særdeleshed konvention angående foreningsfrihed og beskyttelse af retten til  \r\n\r\n at organisere sig, 1948, og konvention om retten til at organisere sig og  \r\n\r\n føre kollektive forhandlinger, 1949, der forbyder enhver form for indblanding  \r\n\r\n fra offentlige myndigheder, som måtte begrænse disse rettigheder eller hindre  \r\n\r\n deres retmæssige udøvelse, og idet man finder, at arbejdsgivernes og  \r\n\r\n arbejdstagernes organisationer spiller en væsentlig rolle med henblik på at  \r\n\r\n opfylde målsætningerne for økonomisk, social og kulturel fremgang, og </P>  \r\n\r\n<P>som har besluttet at vedtage visse forslag med hensyn til  \r\n\r\n arbejdsmarkedsadministration: rolle, funktioner og organisation, hvilket  \r\n\r\n spørgsmål er optaget som 4. punkt på samlingens dagsorden, og </P>  \r\n\r\n<P>som finder, at disse forslag skal tage form af en international  \r\n\r\n konvention, </P>  \r\n\r\n<P>vedtager i dag den 26. juni 1978 følgende konvention, der benævnes  \r\n\r\n konventionen om arbejdsmarkedsadministration, 1978: </P>  \r\n\r\n<P>Artikel 1 </P>  \r\n\r\n<P>I denne konvention </P>  \r\n\r\n<UL CLASS=PLAIN-LIST>  \r\n\r\n<LI>a) betyder udtrykket &#187;arbejdsmarkedsadministration&#171; offentlige,  \r\n\r\n administrative aktiviteter på det nationale arbejdsmarkedspolitiske område;  \r\n\r\n</LI>  \r\n\r\n<LI>b) omfatter udtrykket &#187;arbejdsmarkedsadministrationssystem&#171;  \r\n\r\n alle organer inden for den offentlige administration, der er ansvarlige for  \r\n\r\n og/eller beskæftiget med arbejdsmarkedsadministration - hvad enten de er  \r\n\r\n ministerielle departementer eller offentlige kontorer, herunder  \r\n\r\n halvofficielle og regionale eller lokale kontorer eller enhver anden form for  \r\n\r\n decentraliseret administration - og enhver institutionel ramme for  \r\n\r\n koordinering af sådanne organers virksomhed og for samråd med og deltagelse  \r\n\r\n af arbejdsgivere og arbejdstagere og deres organisationer. </LI>  \r\n\r\n</UL>  \r\n\r\n<P>Artikel 2 </P>  \r\n\r\n<P>Et medlem, som ratificerer denne konvention, kan i overensstemmelse med  \r\n\r\n nationale love eller bestemmelser eller national praksis overdrage eller  \r\n\r\n betro ikke-statslige organisationer, især arbejdsgiver- og  \r\n\r\n arbejdstagerorganisationer eller - hvor det er hensigtsmæssigt -  \r\n\r\n repræsentanter for arbejdsgivere og arbejdstagere, visse  \r\n\r\n arbejdsmarkedsadministrative opgaver. </P>  \r\n\r\n<P>Artikel 3 </P>  \r\n\r\n<P>Et medlem, der ratificerer denne konvention, kan betragte særlige  \r\n\r\n aktiviteter på det arbejdsmarkedspolitiske område som spørgsmål, der i  \r\n\r\n overensstemmelse med nationale love eller bestemmelser eller national praksis  \r\n\r\n afgøres gennem direkte forhandlinger mellem arbejdsgiver- og  \r\n\r\n arbejdstagerorganisationerne. </P>  \r\n\r\n<P>Artikel 4 </P>  \r\n\r\n<P>Hvert medlem, der ratificerer denne konvention, skal under en form, der er  \r\n\r\n i overensstemmelse med nationale forhold, sikre organisationen og den  \r\n\r\n effektive funktion i dets land af et arbejdsmarkedsadministrationssystem,  \r\n\r\n hvis opgaver og ansvarsområde er koordineret på hensigtsmæssig måde. </P>  \r\n\r\n<P>Artikel 5 </P>  \r\n\r\n<UL CLASS=PLAIN-LIST>  \r\n\r\n<LI>1) Hvert medlem, der ratificerer denne konvention, skal træffe  \r\n\r\n foranstaltninger i overensstemmelse med nationale forhold til inden for  \r\n\r\n arbejdsmarkedsadministrationssystemet at sikre samråd, samarbejde og  \r\n\r\n forhandling mellem de offentlige myndigheder og de mest repræsentative  \r\n\r\n arbejdsgiver- og arbejdstagerorganisationer eller - hvor det er  \r\n\r\n hensigtsmæssigt - repræsentanter for arbejdsgivere og arbejdstagere. </LI>  \r\n\r\n<LI>2) I det omfang det er foreneligt med national lovgivning og national  \r\n\r\n praksis skal disse foranstaltninger træffes på nationalt, regionalt og lokalt  \r\n\r\n plan, samt inden for de forskellige grene af erhvervslivet. </LI>  \r\n\r\n</UL>  \r\n\r\n<P>Artikel 6 </P>  \r\n\r\n<UL CLASS=PLAIN-LIST>  \r\n\r\n<LI>1) De kompetente organer inden for arbejdsmarkedsadministrationssystemet  \r\n\r\n skal, hvor det skønnes hensigtsmæssigt, være ansvarlige for eller deltage i  \r\n\r\n udarbejdelsen, administrationen, koordineringen, kontrollen og revisionen af  \r\n\r\n den nationale arbejdsmarkedspolitik og skal udgøre det organ, der inden for  \r\n\r\n den offentlige administrations virkefelt står for at udarbejde og gennemføre  \r\n\r\n love og bestemmelser, hvorved denne politik virkeliggøres. </LI>  \r\n\r\n<LI>2) Disse organer skal under hensyntagen til relevante internationale  \r\n\r\n arbejdsnormer i særdeleshed - </LI>  \r\n\r\n<LI>a) i overensstemmelse med national lovgivning og national praksis være  \r\n\r\n med til at udarbejde, administrere, koordinere, kontrollere og revidere den  \r\n\r\n nationale beskæftigelsespolitik; </LI>  \r\n\r\n<LI>b) undersøge og løbende revidere de beskæftigedes, de arbejdsløses og de  \r\n\r\n underbeskæftigedes forhold, idet der tages hensyn til national lovgivning og  \r\n\r\n national praksis vedrørende arbejdsvilkår- og ansættelsesforhold, påpege  \r\n\r\n mangler og misligheder ved disse forhold og fremkomme med forslag til midler,  \r\n\r\n hvorved de kan afhjælpes; </LI>  \r\n\r\n<LI>c) stille sig til rådighed for arbejdsgivere og arbejdstagere og deres  \r\n\r\n respektive organisationer i et sådant omfang det er muligt i henhold til  \r\n\r\n national lovgivning eller national praksis med henblik på at fremme - på  \r\n\r\n nationalt, regionalt og lokalt plan, samt inden for de forskellige grene af  \r\n\r\n erhvervslivet - et effektivt system for konsultation og samarbejde mellem  \r\n\r\n offentlige myndigheder og organer og arbejdsgiver- og  \r\n\r\n arbejdstagerorganisationer, såvel som mellem disse organisationer; </LI>  \r\n\r\n<LI>d) efter anmodning yde teknisk bistand til arbejdsgivere og arbejdstagere  \r\n\r\n og deres respektive organisationer. </LI>  \r\n\r\n</UL>  \r\n\r\n<P>Artikel 7 </P>  \r\n\r\n<P>Når nationale forhold gør det påkrævet, skal hvert medlem, der ratificerer  \r\n\r\n denne konvention, med henblik på at imødekomme det størst mulige antal  \r\n\r\n arbejdstageres behov, og for så vidt sådanne aktiviteter ikke allerede er  \r\n\r\n dækket, fremme udbygningen - om fornødent gradvis - af  \r\n\r\n arbejdsmarkedsadministrationssystemets funktioner til også at omfatte  \r\n\r\n aktiviteter, der skal udføres i samarbejde med andre kompetente organer,  \r\n\r\n vedrørende arbejdsvilkårene for visse grupper af arbejdstagere, der ikke i  \r\n\r\n lovens forstand er lønmodtagere, som f.eks.: </P>  \r\n\r\n<UL CLASS=PLAIN-LIST>  \r\n\r\n<LI>a) forpagtere, der ikke ansætter fremmed hjælp, forpagtere, der tilsvarer  \r\n\r\n ejeren en del af afgrøden, og lignende grupper af landbrugsarbejdere; </LI>  \r\n\r\n<LI>b) selvstændige, der ikke ansætter fremmed hjælp, og som er beskæftiget i  \r\n\r\n hvad der efter national praksis kaldes den &#187;uformelle sektor&#171;;  \r\n\r\n</LI>  \r\n\r\n<LI>c) medlemmer af andelsforeninger og foretagender, der ledes af  \r\n\r\n arbejdstagerne; </LI>  \r\n\r\n<LI>d) personer, der arbejder under systemer, som er skabt gennem lokale  \r\n\r\n sædvaner eller traditioner. </LI>  \r\n\r\n</UL>  \r\n\r\n<P>Artikel 8 </P>  \r\n\r\n<P>De kompetente organer inden for arbejdsmarkedsadministrationssystemet  \r\n\r\n skal, i den udstrækning det er foreneligt med nationale love og bestemmelser  \r\n\r\n og national praksis, medvirke ved udarbejdelsen af den nationale politik  \r\n\r\n vedrørende internationale arbejdsmarkedsspørgsmål, deltage i medlemsstatens  \r\n\r\n repræsentation i forbindelse med sådanne spørgsmål og medvirke ved  \r\n\r\n udarbejdelsen af foranstaltninger, der skal træffes på nationalt plan i  \r\n\r\n forbindelse dermed. </P>  \r\n\r\n<P>Artikel 9 </P>  \r\n\r\n<P>Med henblik på en hensigtsmæssig koordinering af  \r\n\r\n arbejdsmarkedsadministrationssystemets funktioner og ansvarsområder på en  \r\n\r\n måde, der er bestemt af nationale love eller bestemmelser eller national  \r\n\r\n praksis, skal et arbejdsministerium eller andet tilsvarende organ være i  \r\n\r\n stand til at konstatere, om et halvofficielt organ, der måtte være ansvarligt  \r\n\r\n for særlige arbejdsmarkedsadministrative funktioner, og enhver regional eller  \r\n\r\n lokal institution, der måtte være betroet særlige  \r\n\r\n arbejdsmarkedsadministrative opgaver, virker i overenstemmelse med den  \r\n\r\n nationale lovgivning og respekterer de opstillede målsætninger. </P>  \r\n\r\n<P>Artikel 10 </P>  \r\n\r\n<UL CLASS=PLAIN-LIST>  \r\n\r\n<LI>1) Personalet inden for arbejdsmarkedsadministrationssystemet skal bestå  \r\n\r\n af personer, der er tilstrækkeligt kvalificerede til de opgaver de er blevet  \r\n\r\n tildelt, og som har adgang til oplæring, der måtte være nødvendig for sådanne  \r\n\r\n hverv, og som er uafhængige af uvedkommende indflydelse udefra. </LI>  \r\n\r\n<LI>2) Et sådant personale skal have den status og de materielle og  \r\n\r\n økonomiske midler til rådighed, der er nødvendige for den effektive udførelse  \r\n\r\n af deres opgaver. </LI>  \r\n\r\n</UL>  \r\n\r\n<P>Artikel 11 </P>  \r\n\r\n<P>De formelle ratifikationer af denne konvention skal sendes til Det  \r\n\r\n internationale Arbejdsbureaus generaldirektør med henblik på registrering.  \r\n\r\n</P>  \r\n\r\n<P>Artikel 12 </P>  \r\n\r\n<UL CLASS=PLAIN-LIST>  \r\n\r\n<LI>1) Denne konvention er kun bindende for de medlemmer af Den  \r\n\r\n internationale Arbejdsorganisation, hvis ratifikationer er blevet registreret  \r\n\r\n hos generaldirektøren. </LI>  \r\n\r\n<LI>2) Den træder i kraft tolv måneder efter den dato, da to medlemmers  \r\n\r\n ratifikationer er blevet registreret hos generaldirektøren. </LI>  \r\n\r\n<LI>3) Derefter træder konventionen i kraft for hvert medlem tolv måneder  \r\n\r\n efter at dets ratifikation er blevet registreret. </LI>  \r\n\r\n</UL>  \r\n\r\n<P>Artikel 13 </P>  \r\n\r\n<UL CLASS=PLAIN-LIST>  \r\n\r\n<LI>1) Et medlem, som har ratificeret denne konvention, kan opsige den efter  \r\n\r\n ti års forløb fra datoen for konventionens første ikrafttræden ved afgivelse  \r\n\r\n af en erklæring, der sendes til Det internationale Arbejdsbureaus  \r\n\r\n generaldirektør til registrering. Opsigelsen får først virkning et år efter  \r\n\r\n datoen for registreringen. </LI>  \r\n\r\n</UL>  \r\n\r\n<P>Hvert medlem, som har ratificeret denne konvention, og som ikke inden et  \r\n\r\n år efter udløbet af den i stk. 1 omhandlede tiårsperiode gør brug af den i  \r\n\r\n denne artikel hjemlede opsigelsesret, er bundet i yderligere ti år og kan  \r\n\r\n derefter opsige denne konvention ved udløbet af hver tiårsperiode på de i  \r\n\r\n denne artikel fastsatte betingelser. </P>  \r\n\r\n<P>Artikel 14 </P>  \r\n\r\n<UL CLASS=PLAIN-LIST>  \r\n\r\n<LI>1) Det internationale Arbejdsbureaus generaldirektør skal underrette alle  \r\n\r\n medlemmer af Den internationale Arbejdsorganisation om registreringen af alle  \r\n\r\n ratifikationer og opsigelser, som han modtager fra organisationens medlemmer.  \r\n\r\n</LI>  \r\n\r\n<LI>2) Samtidig med at generaldirektøren underretter organisationens  \r\n\r\n medlemmer om registreringen af ratifikation nr. 2, skal han gøre  \r\n\r\n organisationens medlemmer opmærksom på konventionens ikrafttrædelsesdato.  \r\n\r\n</LI>  \r\n\r\n</UL>  \r\n\r\n<P>Artikel 15 </P>  \r\n\r\n<P>Det internationale Arbejdsbureaus generaldirektør skal i medfør af artikel  \r\n\r\n 102 i De forenede Nationers pagt sende udførlige oplysninger om alle  \r\n\r\n ratifikationer og opsigelser, som han har registreret i henhold til  \r\n\r\n bestemmelserne i de foranstående artikler, til De forenede Nationers  \r\n\r\n generalsekretær til registrering. </P>  \r\n\r\n<P>Artikel 16 </P>  \r\n\r\n<P>Når Det internationale Arbejdsbureaus styrelsesråd måtte anse det for  \r\n\r\n nødvendigt, skal det forelægge generalkonferencen en rapport om  \r\n\r\n gennemførelsen af denne konvention samt overveje ønskeligheden af at sætte  \r\n\r\n spørgsmålet om en hel eller delvis revision af den på konferencens dagsorden.  \r\n\r\n</P>  \r\n\r\n<P>Artikel 17 </P>  \r\n\r\n<UL CLASS=PLAIN-LIST>  \r\n\r\n<LI>1) Dersom konferencen vedtager en ny konvention, der helt eller delvis  \r\n\r\n reviderer denne konvention, skal, medmindre andet måtte være bestemt i den  \r\n\r\n nye konvention; </LI>  \r\n\r\n<LI>a) et medlems ratifikation af den nye, reviderende konvention ipso jure  \r\n\r\n medføre øjeblikkelig opsigelse af denne konvention, uanset bestemmelserne i  \r\n\r\n artikel 13, såfremt og så snart den nye, reviderende konvention træder i  \r\n\r\n kraft; </LI>  \r\n\r\n<LI>b) denne konvention ikke længere kunne ratificeres af medlemmerne fra den  \r\n\r\n dato at regne, da den nye, reviderende konvention træder i kraft. </LI>  \r\n\r\n<LI>2) Denne konvention forbliver under alle omstændigheder i kraft i sin  \r\n\r\n foreliggende form og med det foreliggende indhold for de medlemmer, som har  \r\n\r\n ratificeret den, men som ikke har ratificeret den reviderende konvention.  \r\n\r\n</LI>  \r\n\r\n</UL>  \r\n\r\n<P>Artikel 18 </P>  \r\n\r\n<P>De engelske og franske versioner af denne konventions tekst har samme  \r\n\r\n gyldighed. </P>  \r\n\r\n<P>Ovenstående er konventionens autentiske tekst, behørigt vedtaget af Den  \r\n\r\n internationale Arbejdsorganisations generalkonference under dens  \r\n\r\n fireogtresindstyvende møde, der blev afholdt i Geneve og erklæret afsluttet  \r\n\r\n den otteogtyvende juni 1978. </P>  \r\n\r\n<P>TIL BEKRÆFTELSE HERAF har vi påført vore underskrifter idag den  \r\n\r\n syvogtyvende juni 1978. (Underskrifter) </P>  \r\n\r\n<P>Konventionen trådte i kraft den 11. oktober 1980. </P>  \r\n\r\n<P>Danmarks ratifikationsinstrument deponeredes hos ILO den 5. juni 1981,  \r\n\r\n hvorefter konventionen i medfør af artikel 12, stk. 3, for Danmarks  \r\n\r\n vedkommende vil træde i kraft den 5. juni 1982. Ved deponeringen er der taget  \r\n\r\n forbehold med hensyn til konventionens anvendelse for Færøerne og Grønland.  \r\n\r\n</P>  \r\n\r\n<P>Konventionen er foruden af Danmark ratificeret af: Cuba, Cypern, Finland,  \r\n\r\n Gabon, Irak, Israel, Mexico, Nederlandene, Norge, Portugal, Schweiz,  \r\n\r\n Storbritannien, Suriname, Sverige, Forbundsrepublikken Tyskland, Zambia og  \r\n\r\n Øvre Volta. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 2. juni 1982  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Kjeld Olesen </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) 'Andre landes senere tiltrædelse af konventionen fremgår af ILO's liste, der udgives årligt pr. 31. december. Oplysninger fra listen kan indhentes bl.a. fra Arbejdsministeriet eller Udenrigsministeriet, der begge vil kunne undersøge tiltrædelser i det løbende år.'"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/09/1982"
        },
        {
            "displayName": "Accession",
            "displayValue": "L19820005764"
        },
        {
            "displayName": "Entydig dokumentidentifikation",
            "displayValue": "CM044231"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "26/07/2001"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "57"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "02/06/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. j.nr. 85.B.107.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}