{
    "id": 157366,
    "title": "Ankestyrelsens principafgørelse O-90-97 om beskyttet bolig - delvist ophør - revalidering - refusion - genoptagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9903 af 15/06/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-90-97 om beskyttet bolig - delvist ophør - revalidering - refusion - genoptagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et ankenævn fandtes at burde genoptage behandlingen af en sag om refusion fra A kommune til B kommune i forbindelse med, at en yngre kvinde i 1990 med revalideringsstøtte var flyttet fra A kommune til B kommune for at påbegynde en højere uddannelse. Ankenævnet havde tidligere truffet afgørelse om, at A kommune med rette havde afslået at yde refusion udover maj 1993, idet  uddannelsen på det tidspunkt klart måtte anses for ophørt.</p>\r\n   <p class=\"TekstGenerel\">Ankestyrelsen lagde ved afgørelsen særlig vægt på, at B kommune i anmodningen om genoptagelse oplyste, at kvinden pr. 1. juni 1992 flyttede ind i en beskyttet bolig for handicappede, drevet af kommunen med støtte efter bistandslovens § 79. Denne oplysning fandtes at være en væsentlig ny oplysning, sammenholdt med sagens øvrige oplysninger om kvinden og forløbet af hendes ophold i B kommune.</p>\r\n   <p class=\"TekstGenerel\">Oplysningen fandtes at kunne begrunde genoptagelse af sagen med henblik på stillingtagen til, om der kunne siges at være et andet refusionsgrundlag for udgifter til kvinden end revalideringsplanen.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 11, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ung kvinde, der var opvokset i A kommune og led af en alvorlig leddegigt, og som tidligere, i 1989, havde forsøgt studier på et universitetscenter, flyttede i sommeren 1990 fra A kommune til B kommune for at begynde universitetsstudium. Hun flyttede ind på et kollegium. A kommune havde forinden bevilliget revalidering efter bistandslovens § 42 (nu § 43) samt diverse hjælpemidler m.m. A kommune havde lagt op til, at der skulle ydes hjælp efter bistandslovens § 48, stk. 4, men B kommune vurderede ved tilflytningen, at kvinden ikke opfyldte betingelserne og gav hende i stedet hjemmehjælp m.m. Allerede i november 1990 blev studierne afbrudt, da kvinden blev indlagt på hospital på grund af nervøs spisevægring. Der var herefter flere indlæggelser på grund af for lav vægt og psykiske problemer. Indtil sommeren 1992, hvor revalideringsydelsen blev standset, og kvinden fik anden bolig, arbejdede B kommune på at finde anden beskæftigelse og anden bolig til kvinden. Hun overgik til kontanthjælp efter bistandsloven, og der blev senere indgivet ansøgning om førtidspension.</p>\r\n<p>I maj 1993 afslog A kommune at give yderligere refusion. Ankenævnet traf i januar 1994 afgørelse om, at A kommune med rette havde afslået at yde refusion ud over maj 1993, idet uddannelsen på dette tidspunkt klart måtte anses for ophørt. Nævnet tog ikke herved stilling til, om kommunen havde kunnet standse refusionen på et tidligere tidspunkt. B kommune anmodede i januar 1996 nævnet om genoptagelse af sagen bl.a. med henvisning til, at nævnet ved afgørelsen i januar 1994 havde lagt til grund, at kvinden den 1. juli 1992 flyttede til en privat bolig, der var døgndækket, og således var i en faktisk vildfarelse, da der var tale om en beskyttet bolig for handicappede, drevet af kommunen med støtte efter bistandslovens § 79. Der var desuden tale om en urealistisk revalideringsplan.</p>\r\n<p>Nævnet afslog at genoptage sagen med begrundelsen, at der ikke var fremkommet oplysninger, der ændrede grundlaget for nævnets afgørelse.</p>\r\n<p>I anken til Ankestyrelsen anførte B kommune bl.a., at A kommune var forpligtet til at yde refusion efter bistandslovens § 11, jf. § 48, stk. 4, uanset at det den 6. august 1990 meddelte refusionstilsagn alene henviste til § 11, jf. § 42 (nu § 43), og at der ikke efter indflytningen var indtruffet begivenheder, der havde ændret kvindens muligheder for at gennemføre et studium eller klare sig selv i hverdagen uden betalt hjælp.</p>\r\n<p>I en supplerende anke anførte B kommune bl.a., at oplysningen om, at revalideringsplanen ikke var realistisk, ikke var fremført med tilstrækkelig styrke og klarhed til, at ankenævnet ved dets første behandling af sagen tillagde anbringendet tilstrækkelig vægt.</p>\r\n<p>Sagen blev behandlet i principielt møde med henblik på afklaring af, om det forhold, at B kommune i anmodning til nævnet om genoptagelse oplyste, at kvinden pr. 1. juni 1992 flyttede til en beskyttet bolig for handicappede, drevet af kommunen med støtte efter bistandslovens § 79, hvor nævnet i sin tidligere afgørelse anførte, at kvinden den 1. juli 1992 flyttede til en bolig i en privat bebyggelse, som var døgndækket, var en sådan væsentlig ny oplysning, at sagen burde genoptages.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der var grundlag for, at ankenævnet genoptog behandlingen af sagen.</p>\r\n<p>Ankestyrelsen lagde ved afgørelsen særlig vægt på, at B kommune i anmodningen om genoptagelse af 10. januar 1996 oplyste, at kvinden pr. 1. juni 1992 flyttede ind i en beskyttet bolig for handicappede, drevet af kommunen med støtte efter bistandslovens § 79. Denne oplysning fandtes at være en sådan ny væsentlig oplysning, når sammenholdtes med sagens øvrige oplysninger om kvinden og forløbet af hendes ophold i B kommune. Oplysningen fandtes at kunne begrunde genoptagelse af sagen med henblik på stillingtagen til, om der kunne siges at være et andet refusionsgrundlag for udgifter til kvinden end revalideringsplanen.</p>\r\n<p>Ankenævnet skulle således forholde sig til, om refusionsgrundlaget på tidspunktet for kvindens flytning til B kommune, ud fra oplysningerne om hendes personlige forhold på tidspunktet for flytningen til B kommunen og om forløbet af hendes ophold i B kommune, herunder at hun pr. 1. juni 1992 flyttede ind i en beskyttet bolig for handicappede, var direkte afløst af et andet refusionsgrundlag, således at der bestod en refusionspligt for A kommune.</p>\r\n<p>Ankestyrelsen tilføjede, at anbringendet om, at revalideringsplanen var urealistisk, ikke fandtes at kunne begrunde genoptagelse af sagen, idet forholdet også var fremført, da nævnet første gang traf afgørelse i sagen.</p>\r\n<p>Ankestyrelsen fandt desuden anledning til at gøre opmærksom på, at henvisningen i bistandslovens § 11, stk. 1, nr. 1 til bistandslovens § 48, stk. 4, først blev indført ved lov nr. 275 af 6. maj 1993.</p>\r\n<p>Ankestyrelsen hjemviste således sagen til realitetsbehandling i ankenævnet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19970990325"
        },
        {
            "displayName": "Entydig dokumentidentifikation",
            "displayValue": "BS010152"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9903"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/06/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201604-96"
        },
        {
            "displayName": "Stikord",
            "displayValue": "O-90-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}