{
    "id": 38812,
    "title": "Vibrerende værktøjer ",
    "documentTypeId": "230",
    "isSagsforlobPeriodValid": false,
    "shortName": "AFG nr 3570 af 23/08/1993",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Vibrationsbelastninger skal reduceres. Håndværktøjer/maskiner der er  \r\n\r\n defekte eller misligholdte, skal udtages af driften indtil manglerne er  \r\n\r\n afhjulpet. </I> </P>  \r\n\r\n<P> <I>Der skal indtil vibrationsbelastningerne nedsættes, foretages  \r\n\r\n administrative/organisatoriske foranstaltninger der mindsker udsættelsestiden  \r\n\r\n væsentligt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vibrerende værktøjer </H1>  \r\n\r\n<P></P>  \r\n\r\n<P>&#187;I skrivelse af 15. januar 1992 har klaget over Direktoratet for  \r\n\r\n Arbejdstilsynets afgørelse af 19. december 1991 vedrørende arbejde med  \r\n\r\n vibrerende værktøjer. </P>  \r\n\r\n<P> <B>Klagens indhold</B>  </P>  \r\n\r\n<P>Klagen af 15. januar 1992 er ikke begrundet, men i telefax af 10. august  \r\n\r\n 1992 har virksomheden fremsendt materiale, indeholdende BST-rapport af 25.  \r\n\r\n maj 1992 med vibrationsmålinger af de anvendte værktøjer, samt virksomhedens  \r\n\r\n registrant over anvendte værktøjer. Det fremgår af skrivelse af 4. februar  \r\n\r\n 1992 herudover, at BSR 1 er af den opfattelse, at der ikke er nogen kendt  \r\n\r\n teknisk løsning på problemet, og at de i sagen indeholdte løsningsforslag  \r\n\r\n ikke er umiddelbart anvendelige af økonomiske og personalemæssige årsager.  \r\n\r\n</P>  \r\n\r\n<P> <B>Sagsforløb</B>  </P>  \r\n\r\n<P>Arbejdsministeriet har sendt klagen til udtalelse i Direktoratet for  \r\n\r\n Arbejdstilsynet. Det fremgår af udtalelsen og af sagen i øvrigt, at  \r\n\r\n Arbejdstilsynet kreds Vejle amt ved besøg på virksomheden den 30. oktober  \r\n\r\n 1990 konstaterede, at 9 ud af 10 ansatte i renseriet var beskæftiget med  \r\n\r\n rensearbejde der bestod af fjernelse af &#187;støbeurenheder&#171; m.m. ved  \r\n\r\n hjælp af trykluftdrevne mejselhamre samt luftdrevne slibemaskiner. Brugstiden  \r\n\r\n for værktøjerne blev vurderet til ca. 4 timer pr. arbejdsdag.  \r\n\r\n Sikkerhedsgruppen i renseriet gav desuden udtryk for, at vibrationsdæmpende  \r\n\r\n &#187;håndtag&#171; m.m. ikke blev anvendt, da man ikke kunne føre/styre  \r\n\r\n mejslen korrekt ved indvendigt rensearbejde. </P>  \r\n\r\n<P>Kredsen vurderede derfor, at de ansatte i renseriet var udsat for at få  \r\n\r\n &#187;hvide fingre&#171; og påbød i tilsynsrapport af 20. november 1990  \r\n\r\n virksomheden at træffe foranstaltninger til reduktion af  \r\n\r\n vibrationsbelastningen. </P>  \r\n\r\n<P>I skrivelse af 4. december 1990 klagede til direktoratet over påbudet. Det  \r\n\r\n anførtes bl.a., at man havde erkendelse for problemet, men at der p.t. ikke  \r\n\r\n fandtes nogen løsning. Der eksisterede bl.a. ikke det ønskede udstyr, som  \r\n\r\n ville udsætte brugerne for en lavere vibrationsbelastning, og virksomheden  \r\n\r\n mente ikke, at det kunne lade sig gøre at ansætte medarbejdere til  \r\n\r\n udelukkende at arbejde med rensning af støbeemner. Kredsens vejledning om en  \r\n\r\n reduktion af brugstiden til 1/2 time pr. dag pr. ansat var efter  \r\n\r\n virksomhedens opfattelse umulig at gennemføre, idet dette ville kræve  \r\n\r\n flytning af medarbejdere mellem afdelingerne eller ansættelse af ekstra  \r\n\r\n personale. </P>  \r\n\r\n<P>Direktoratet fastholdt i afgørelsen af 19. december 1991 kredsens påbud.  \r\n\r\n Afgørelsen blev begrundet med, at selv om det for tiden ikke var teknisk  \r\n\r\n muligt at reducere belastningerne til et ufarligt niveau, ville også en  \r\n\r\n mindre reduktion (som efter direktoratets opfattelse ville kunne opnås gennem  \r\n\r\n jobrotation) forbedre forholdene betydeligt. En vurdering af værktøjerne  \r\n\r\n gennem målinger af udvalgte ansatte ville ligeledes give muligheder for  \r\n\r\n udvælgelse af det bedste udstyr. </P>  \r\n\r\n<P>I anledning af klagen til Arbejdsministeriet har direktoratet sendt klagen  \r\n\r\n til udtalelse hos kredsen. Kredsen oplyser i skrivelse af 13. maj 1992, at  \r\n\r\n den væsentligeste årsag til kredsens påbud om reduktion af  \r\n\r\n vibrationsbelastningen ved rensearbejdet er konstateringen af alene for 1990,  \r\n\r\n &#187;4 stk. hvide fingre&#171;. Kredsen har såvel før som efter modtaget  \r\n\r\n anmeldelse af &#187;hvide fingre&#171;. Brugstiden på 4 timer har ikke været  \r\n\r\n afgørende for påbudsafgivelsen, men er indgået som en bekræftelse på, at de  \r\n\r\n ansatte udelukkende beskæftiges ved rensning af støbegods ved brug af  \r\n\r\n forskelligt vibrerende værktøj. </P>  \r\n\r\n<P>I skrivelse af 17. november 1992 afgiver kredsen sin udtalelse til det af  \r\n\r\n virksomheden den 10. august 1992 til ministeriet fremsendte materiale. </P>  \r\n\r\n<P>Kredsen oplyser, at de af i perioden fra den 18. februar til den 30. marts  \r\n\r\n 1992 udførte registeringer af &#187;nettoeksponeringstid&#171; betragtes som  \r\n\r\n en meget væsentlig undersøgelse, der giver grundlag for reel vurdering af  \r\n\r\n vibrationsbelastningen. </P>  \r\n\r\n<P>Nettoeksponeringstiderne er i BST-rapport nr. 0018 af 25. maj 1992  \r\n\r\n sammenholdt med BST's måling af vibrationsstyrken/vibrationsniveauet af de  \r\n\r\n respektive værktøjstyper. Det fremgår af BST-rapporten, at samtlige  \r\n\r\n medarbejdere udsættes for vibrationsbelastninger, hvad der ifølge  \r\n\r\n AT-cirkulæreskrivelse vil medføre, at ca. 10% får &#187;hvide fingre&#171; i  \r\n\r\n løbet af 10 år. </P>  \r\n\r\n<P>Kredsen har foretaget en vurdering af vibrationsbelastningen fra det mest  \r\n\r\n belastede værktøj, en lille mejselhammer, type RRC 12. Det konstateres heraf,  \r\n\r\n at den daglige vibrationsbelastning på 130 dB(HA) nås ved dette værktøjs  \r\n\r\n brugstid på ca. 2 1/2 minut. Dette værktøj anvendes af samtlige medarbejdere.  \r\n\r\n</P>  \r\n\r\n<P>Flere medarbejdere (a person og b person) har i nettoregistreringsperioden  \r\n\r\n (2. marts 1992 - 13. marts 1992) været udsat for gennemsnitlig daglige  \r\n\r\n vibrationsdosis alene fra dette værktøj i henholdsvis 24 og 23 minutter,  \r\n\r\n hvilket svarer til en daglig vibrationsbelastning på 8-10 gange større end  \r\n\r\n 130 dB(HA). </P>  \r\n\r\n<P>Enkelte andre medarbejdere har været udsat i væsentlig større omfang, fx  \r\n\r\n har en medarbejder (c person) den 25. februar 1992 alene anvendt mejselhammer  \r\n\r\n i 1 time og 7 minutter, hvilket svarer til en daglig overskridelse alene på  \r\n\r\n dette værktøj på ca. 30 gange 130 dB(HA). Samme medarbejder har samme dag,  \r\n\r\n derudover med værktøjerne lille ligesliber, lille 90 graders sliber og lille  \r\n\r\n vinkelsliber samtidig været udsat for daglig vibrationsbelastning på 127 dB  \r\n\r\n (HA). </P>  \r\n\r\n<P>Kredsen konkluderer, at de gennemførte registreringer af netto-brugstider,  \r\n\r\n sammenholdt med vibrationsstyrke giver et reelt udtryk for at den daglige  \r\n\r\n vibrationsbelastning ved rensearbejdet er sundhedsmæssigt meget risikabelt.  \r\n\r\n Med undtagelse af en medarbejder er samtlige udsat for vibrationsbelastning,  \r\n\r\n der kan betragtes som sammenlignelige. Af registreringerne og de tilhørende  \r\n\r\n målinger fremgår specielt, at brugen af lille mejselhammer er den største  \r\n\r\n bidrager til vibrationsbelastningen. </P>  \r\n\r\n<P>Kredsens udtalelse er sendt til udtalelse i direktoratets støjsekretariat,  \r\n\r\n der helt kan tilslutte sig kredsens bemærkninger, samt sendt til høring i  \r\n\r\n Dansk Industri, som i skrivelse af 3. december 1992 oplyser, at BSR 1 er  \r\n\r\n påbegyndt arbejde med at udfærdige en vejledning for arbejde i rensehuse,  \r\n\r\n især rettet mod vibrations- og støjbelastninger, og at sagen teknisk er af  \r\n\r\n væsentligt omfang, idet der ikke foreligger umiddelbare løsninger. Endvidere  \r\n\r\n er den økonomiske side vanskellig at overskue i en for branchen mere og mere  \r\n\r\n klemt konkurrencesituation. </P>  \r\n\r\n<P>Dansk Industri oplyser endvidere, at virksomheden har fået gennemgået hele  \r\n\r\n sit trykluftanlæg og samtlige maskiner. Der er herved konstateret, at trykket  \r\n\r\n i anlægget ikke var korrekt, et forhold der har væsentlig betydning for  \r\n\r\n maskinernes drift. Desuden var afblæsninglyddæmperne på alle maskinerne  \r\n\r\n ødelagt. Endelig blev det konstateret, at en del af maskinerne ikke var i  \r\n\r\n forskriftsmæssig stand. </P>  \r\n\r\n<P>Af bilaget til Dansk Industris skrivelse - Atlas Copco Tools Danmarks  \r\n\r\n gennemgang af værktøjer og maskiner jf. skrivelse af 2. oktober 1992 -  \r\n\r\n fremgår endvidere, at flere af de små slibere (6 mm spændetang) var udtjente  \r\n\r\n og burde fornyes og at flere af keglesliberne havde kobling mellem motor og  \r\n\r\n spindel, der var slidt og burde efterses. Atlas Copco Tools Danmark,  \r\n\r\n Industriværktøj, anbefaler følgende aktionsplan: 1) De anførte ændringer bør  \r\n\r\n udføres 2) Atlas Copco stiller slibemaskiner til rådighed for afprøvning 3)  \r\n\r\n Efter 14 dages afprøvning foretages vibrationsmålinger af BST 4) De afprøvede  \r\n\r\n maskiner kan fx være - RRD 17 Vibrationsdæmpet mejselhammer - LLS 67 Stor  \r\n\r\n Vertikalsliber 180/230 Ø - LSV 36 SEHD 125 Ø Vinkelsliber - LSF 26  \r\n\r\n Filemaskine-lynsliber. I forløbet bør der tillige være et møde med brugerne,  \r\n\r\n således at disse motiveres til aktiv deltagelse. </P>  \r\n\r\n<P>Direktoratet henholder sig til støjsekretariatets bemærkninger. Heraf  \r\n\r\n fremgår at vibrationsbelastningen for medarbejderne væsentligt overskrider  \r\n\r\n 130 dB(HA). Direktoratet er enig med kredsen i at  \r\n\r\n vibrationsudsættelser/belastninger af denne størelsesorden er  \r\n\r\n sundhedsskadelig og kan føre til sygdommen &#187;hvide fingre&#171;. Ifølge  \r\n\r\n direktoratets praksis jf. At-cirkulæreskrivelse nr. 7/1990, skal der træffes  \r\n\r\n foranstaltninger til at nedsætte vibrationsbelastningen, navnlig hvis  \r\n\r\n belastningen er over 130 dB(HA), forudsat der findes anerkendte eller  \r\n\r\n rimelige tekniske foranstaltninger, eller det er muligt at begrænse  \r\n\r\n udsættelsestiden.Efter direktoratets vurdering er det dels teknisk muligt at  \r\n\r\n begrænse vibrationsbelastningerne, idet der ifølge det i sagen oplyste bl.a.  \r\n\r\n findes vibrationsdæmpet mejselhammer, dels muligt at begrænse  \r\n\r\n udsættelsestiden. </P>  \r\n\r\n<P>På denne baggrund har direktoratet indstillet, at direktoratets afgørelse  \r\n\r\n af 19. december 1991 om arbejde med vibrerende værktøjer fastholdes. </P>  \r\n\r\n<P> <B>Arbejdsmiljørådets indstilling</B>  </P>  \r\n\r\n<P>Klagen har i henhold til arbejdsmiljølovens § 66, stk 1. nr. 4, været  \r\n\r\n forelagt Arbejdsmiljørådet, der tiltræder direktoratets indstilling, med  \r\n\r\n bemærkning om, at BSR 1 har udarbejdet en branchevejledning om vibrerende  \r\n\r\n værktøj, og hvis denne vejledning bliver fulgt af klageren, kan sagen uden  \r\n\r\n videre afsluttes i overensstemmelse med direktortatets indstilling. </P>  \r\n\r\n<P> <B>Arbejdsministeriets afgørelse</B>  </P>  \r\n\r\n<P>Arbejdsministeriet skal i den anledning meddele, at man, med hjemmel i § 7  \r\n\r\n i Arbejdsministeriets bekendtgørelse nr. 1182 af 18. december 1992 om  \r\n\r\n arbejdets udførelse (tidligere bekendtgørelse nr. 323 af 7. juli 1983) og § 7  \r\n\r\n i Arbejdsministeriets bekendtgørelse nr. 694 af 7. august 1992 om indretning  \r\n\r\n af tekniske hjælpemidler og §§ 11, 14 og 15 i bekendtgørelse nr. 1109 af 15.  \r\n\r\n december 1992 om anvendelse af tekniske hjælpemidler (tidligere §§ 7, 24, 29  \r\n\r\n og 30 i bekendtgørelse nr. 43 af 22. januar 1981 om tekniske hjælpemidlers  \r\n\r\n indretning og anvendelse), tiltræder direktoratets afgørelse af 19. december  \r\n\r\n 1991, således at der skal ske en reduktion af de ansattes  \r\n\r\n vibrationsbelastning. </P>  \r\n\r\n<P>Ministeriets afgørelse skal være efterkommet senest den 1. december 1993.  \r\n\r\n</P>  \r\n\r\n<P>Under hensyn til den store vibrationsbelastning som nogle medarbejdere  \r\n\r\n udsættes for, skal Arbejdsministeriet dog meddele, at virksomheden for disse  \r\n\r\n medarbejdere inden 4 uger efter denne afgørelse og indtil ovenanførte  \r\n\r\n efterkommelsesfrist skal foretage administative/organisatoriske  \r\n\r\n foranstaltninger, der mindsker udsættelsestiden væsentligt. Endvidere skal  \r\n\r\n defekte og misligholdte maskiner/værktøj straks bringes i brugbar stand,  \r\n\r\n eller hvis dette ikke kan lade sig gøre, da at udtage disse fra driften  \r\n\r\n indtil manglerne er afhjulpet. </P>  \r\n\r\n<P>Det meddeles endvidere, at mangler ved maskiner/værktøj straks skal  \r\n\r\n afhjælpes. </P>  \r\n\r\n<P> <B>Arbejdsministeriets begrundelse</B>  </P>  \r\n\r\n<P>Der er i afgørelsen lagt vægt på, at vibrationsbelastningen for  \r\n\r\n medarbejderne væsentligt overskrider 130 dB(HA), og at det må anses for  \r\n\r\n muligt såvel at begrænse vibrationsbelastningerne som udsættelsestiden. Der  \r\n\r\n henvises endvidere til den af BSR 1 udarbejdede branchevejledning om  \r\n\r\n vibrerende værktøj. </P>  \r\n\r\n<P>P. M. V. </P>  \r\n\r\n<P>E. B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19930357001"
        },
        {
            "displayName": "Entydig dokumentidentifikation",
            "displayValue": "CA006747"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3570"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "23/08/1993"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "92-2351-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}