{
    "id": 108919,
    "title": "1994 BTL 136   BETÆNKNING OVER FORSLAG TIL LOV OM ÆNDRING AF LOV OM STØTTE TIL   FOLKEOPLYSNING (BESTEMMELSER OM KREDSE, OM TILSKUD TIL UNDERVISNING M.V. AF   HANDICAPPEDE, OM AKTIVITETSTILSKUD, OM LOKALETILSKUD SAMT OM REGNSKAB OG   REVISION M.V.)    NR L 136 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 136",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 136 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til  \r\n\r\n folkeoplysning (Bestemmelser om kredse, om tilskud til undervisning m.v. af  \r\n\r\n handicappede, om aktivitetstilskud, om lokaletilskud samt om regnskab og  \r\n\r\n revision m.v.) <BR>  \r\n\r\n Nr L 136 1994-95, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19950523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til undervisningsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Arbejdernes Oplysningforbund, </P>  \r\n\r\n<P>Børnefilmklubben Buster, </P>  \r\n\r\n<P>Danmarks Idræts-Forbund, </P>  \r\n\r\n<P>Danselærer Organisationernes Forening, </P>  \r\n\r\n<P>Dansk Blindesamfund, </P>  \r\n\r\n<P>Dansk Folkeoplysnings Samråd, </P>  \r\n\r\n<P>Dansk Ungdoms Fællesråd, </P>  \r\n\r\n<P>Det Danske Spejderkorps, </P>  \r\n\r\n<P>Det tyske sekretariat i Danmark, </P>  \r\n\r\n<P>Elevrådet ved Lilleskolen for Voksne i Århus, </P>  \r\n\r\n<P>Folkeligt Oplysnings Forbund, </P>  \r\n\r\n<P>Frit Oplysningsforbund, </P>  \r\n\r\n<P>Gallo Skolen, </P>  \r\n\r\n<P>Havdrup, Tommy, Vallensbæk, </P>  \r\n\r\n<P>Idrættens Fællesråd, </P>  \r\n\r\n<P>Kommunernes Landsforening, </P>  \r\n\r\n<P>Landsforbundet af Voksen- og Ungdomsundervisere, </P>  \r\n\r\n<P>Liberalt Oplysnings Forbund, </P>  \r\n\r\n<P>Olsen, Bitten E., Lyngby, </P>  \r\n\r\n<P>Oplysningsforbundenes Fællesråd, </P>  \r\n\r\n<P>Socialistisk Folkepartis Ungdom og </P>  \r\n\r\n<P>Sorø Kommune. </P>  \r\n\r\n<P>Der er af undervisningsministeren og et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Undervisningsministeren har over for udvalget tilkendegivet, at lovens  \r\n\r\n mulige konkurrenceforvridning i forhold til private, kommercielle  \r\n\r\n virksomheder må løses lokalt. Det enkelte folkeoplysningsudvalg bør dels være  \r\n\r\n opmærksomt på, at der kan være et hensyn at tage til det lokale private  \r\n\r\n erhvervsliv, dels henlede kredsenes opmærksomhed derpå. Det er vigtigt, at  \r\n\r\n man lokalt løser problemerne i en fælles dialog, f.eks. ved at de store  \r\n\r\n organisationer, hvis foreninger og undervisningskredse virker lokalt, og  \r\n\r\n folkeoplysningsudvalget drøfter eventuelle problemer med de private  \r\n\r\n virksomheder, som føler sig generet af folkeoplysningsloven. </P>  \r\n\r\n<P>I forbindelse med at folkeoplysningsudvalget påser, at tilskud ydet efter  \r\n\r\n loven anvendes i overensstemmelse med de fastsatte regler, skal det sikre, at  \r\n\r\n kredsene ligeledes overholder fastsatte emnebegrænsninger. </P>  \r\n\r\n<P>Det er som bekendt folkeoplysningsudvalgets opgave at informere om  \r\n\r\n mulighederne for at opnå tilskud efter loven. I tilknytning hertil har  \r\n\r\n undervisningsministeren over for udvalget tilkendegivet en forventning om, at  \r\n\r\n folkeoplysningsudvalget ved varetagelsen af denne opgave vil være opmærksomt  \r\n\r\n på, at fritidstilbudene i kommunen afvikles gennem et fornuftigt samspil med  \r\n\r\n de tilbud, der udbydes i privat regi. </P>  \r\n\r\n<P>Spørgsmålet om lovens mulige konkurrenceforvridning aktualiserer den  \r\n\r\n løbende samtale om indholdet i og formålet med folkeoplysningen. </P>  \r\n\r\n<P>Et flertal (udvalget med undtagelse af Fremskridtspartiets medlem) er  \r\n\r\n opmærksomt på ministerens tilkendegivelser og opfordrer ministeren til at  \r\n\r\n igangsætte en mere indgående og grundlæggende debat om folkeoplysningens  \r\n\r\n formål, indholdsmæssige definition eller afgrænsning i god tid forud for  \r\n\r\n lovens revision i folketingsåret 1999-2000. </P>  \r\n\r\n<P>I sammenhæng med behovet for denne debat ønsker flertallet tillige at  \r\n\r\n fremhæve den mulige konkurrenceforvridning, som lovens initiativtagere  \r\n\r\n udsættes for fra tilgrænsende lovområder. En grundlæggende debat om  \r\n\r\n folkeoplysningens formål i det moderne samfund må derfor ikke blot tage sigte  \r\n\r\n på en afgrænsning af folkeoplysningen over for private, kommercielle  \r\n\r\n virksomheder, men også på afgrænsningen mellem folkeoplysningsaktiviteter og  \r\n\r\n aktiviteter på f.eks. handelsskoler, tekniske skoler, VUC-centre og  \r\n\r\n AMU-skoler. </P>  \r\n\r\n<P>Undervisningsministeren har over for udvalget gjort opmærksom på, at  \r\n\r\n folkeoplysningsloven ikke hindrer etablering af lilleskoler for specielle  \r\n\r\n målgrupper med tilbud specielt tilpasset denne målgruppe. Det er frit for  \r\n\r\n initiativtagerne at vælge f.eks. tilrettelæggelsesform og emner. Loven  \r\n\r\n skelner ikke mellem forskellige initiativtagere, hvorfor lilleskolerne skal  \r\n\r\n være opmærksomme på, at der ikke gives specielle vilkår for den gruppe  \r\n\r\n initiativtagere. </P>  \r\n\r\n<P>Undervisningsministeren har endvidere henledt udvalgets opmærksomhed på  \r\n\r\n mulighederne efter lov om specialundervisning for voksne (kompenserende  \r\n\r\n specialundervisning), som vedrører undervisning for personer med fysiske  \r\n\r\n eller psykiske handicap, og som sigter mod at afhjælpe eller begrænse  \r\n\r\n virkningerne af det pågældende handicap. For at sikre helheden i den  \r\n\r\n undervisning, der gives efter denne lov, er der åbnet mulighed for, at  \r\n\r\n amtsrådet kan beslutte at etablere særligt tilrettelagt undervisning for  \r\n\r\n handicappede (hensyntagende specialundervisning) i tilknytning til den  \r\n\r\n handicapkompenserende undervisning. </P>  \r\n\r\n<P>Herudover har undervisningsministeren over for udvalget tilkendegivet, at  \r\n\r\n virksomhed for voksne, hvor det primære formål er af social karakter, ligger  \r\n\r\n uden for kommunalbestyrelsens forpligtelser i henhold til  \r\n\r\n folkeoplysningsloven og snarere antages at henhøre under anden lovgivning.  \r\n\r\n</P>  \r\n\r\n<P>Undervisningsministeren har over for udvalget gjort opmærksom på, at  \r\n\r\n lovforslaget forhøjer det offentlige tilskud til undervisning af personer med  \r\n\r\n handicap. </P>  \r\n\r\n<P>Flertallet er opmærksomt på ministerens tilkendegivelser og finder, at  \r\n\r\n udviklingen på området, herunder især lilleskolerne, må følges nøje i de  \r\n\r\n kommende år for at afklare, om gældende lovgivning er tilstrækkelig. </P>  \r\n\r\n<P>Flertallet gør opmærksom på, at deltagelse i aktivitet ikke er betinget af  \r\n\r\n bopæl i den kommune, i hvilken aktiviteten finder sted. På grund af de  \r\n\r\n forskellige aktivitetstilskudsordninger er flertallet ligeledes opmærksom på,  \r\n\r\n at det ikke er muligt at indføre regler om mellemkommunale betalinger på  \r\n\r\n aktivitetsområdet svarende til undervisningsområdets regler. Man ønsker  \r\n\r\n imidlertid at fremhæve, at i nogle kommuner oppebærer kredsene  \r\n\r\n aktivitetstilskud for samtlige medlemmer uafhængigt af disses tilknytning til  \r\n\r\n kommunen. </P>  \r\n\r\n<P>Loven angiver de overordnede rammer for området. Med lovforslaget er  \r\n\r\n reglerne om folkeoplysningsudvalget søgt tilnærmet denne struktur for  \r\n\r\n området, således at loven alene angiver de overordnede rammer for udvalget og  \r\n\r\n den nærmere udfyldning heraf er overladt til den enkelte kommunalbestyrelse.  \r\n\r\n Lokaletilskudsreglerne, der i vidt omfang fastholder og viderefører de fra  \r\n\r\n fritidsundervisningsloven kendte hovedprincipper for lokaleanvisning og  \r\n\r\n -tilskud, virker i forhold hertil detaljerede, hvorfor  \r\n\r\n undervisningsministeren over for udvalget har tilkendegivet ønsket om efter  \r\n\r\n lovens vedtagelse at nedsætte en arbejdsgruppe bestående af repræsentanter  \r\n\r\n for områdets organisationer og de kommunale organisationer for at afdække  \r\n\r\n hensigtsmæssigheden af lovens lokalebestemmelser og stille forslag til  \r\n\r\n forenklede anvisnings- og tilskudsregler. </P>  \r\n\r\n<P>Flertallet har noteret sig, at flere henvendelser til udvalget og en række  \r\n\r\n høringssvar fremhæver behovet for forenklede regler for tilskudsberegning på  \r\n\r\n lovens hovedområde 1. Flertallet anerkender behovet for, at tilskudsberegning  \r\n\r\n og -afregning i forhold til den enkelte kreds finder sted på det enklest  \r\n\r\n mulige grundlag, så initiativtagere belastes mindst muligt administrativt og  \r\n\r\n ingen af denne grund afskæres fra at iværksætte undervisning. Inden for  \r\n\r\n rammerne af denne lovrevision har flertallet imidlertidig ikke fundet det  \r\n\r\n muligt at gennemføre en model, der både tilgodeser hensynet til  \r\n\r\n initiativtagerne og kommunernes mulighed for at styre området. Flertallet  \r\n\r\n opfordrer derfor ministeren til forud for lovens revision at nedsætte en  \r\n\r\n arbejdsgruppe for at stille forslag til forenklede tilskudsberegningsregler.  \r\n\r\n</P>  \r\n\r\n<P>Om ansættelsesvilkår for leder- og lærergruppen har  \r\n\r\n undervisningsministeren over for udvalget oplyst, at Undervisningsministeriet  \r\n\r\n har indledt en møderække såvel med repræsentanter for initiativtagere som med  \r\n\r\n Landsforbundet af Voksen- og Ungdomsundervisere i et forsøg på nærmere at  \r\n\r\n klarlægge karakteren af dette timelønsområde, og at ministeriet i den  \r\n\r\n forbindelse agter at rette henvendelse til Finansministeriet i sagen. </P>  \r\n\r\n<P>Udvalget henstiller til de sønderjyske kommuner, at det tyske mindretal  \r\n\r\n bliver repræsenteret som tilforordnede i folkeoplysningsudvalgene i de  \r\n\r\n kommuner, hvor de i de foregående år har haft registreret virksomhed under  \r\n\r\n folkeoplysningsloven. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n undervisningsministeren stillede ændringsforslag. </P>  \r\n\r\n<P>Et mindretal inden for flertallet (Enhedslistens medlem af udvalget) vil i  \r\n\r\n øvrigt tilføje, at Enhedslisten er af den opfattelse, at problemet med  \r\n\r\n konkurrencen mellem private virksomheder og aktiviteter under  \r\n\r\n folkeoplysningsloven er grundlæggende uløseligt. Folkeoplysningslovens sigte  \r\n\r\n er principielt et andet end sikring af &#187;den frie konkurrence&#171;.  \r\n\r\n Loven og lovens udmøntning skal sikre mangfoldige, righoldige og folkelige  \r\n\r\n aktiviteter på alle områder. Insisteren på at sætte den frie konkurrence over  \r\n\r\n dette vil efter Enhedslistens opfattelse smadre ideen i folkeoplysningsloven.  \r\n\r\n Enhedslisten mener dog ikke, at loven i den foreliggende udgave er &#187;de  \r\n\r\n vises sten&#171; i alle henseender. Det er fornuftigt at tage loven op til  \r\n\r\n vurdering igen senest i folketingsåret 1999-2000. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>vedtagelse</I> med de af  \r\n\r\n undervisningsministeren under nr. 1, 3-6 og 11-17 og de af mindretallet under  \r\n\r\n nr. 2 og 8-10 stillede ændringsforslag. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men vil  \r\n\r\n stemme for de under nr. 1-6, 8-12, 14, 15 og 17 stillede ændringsforslag.  \r\n\r\n Fremskridtspartiet gør opmærksom på, at denne lov ikke forbedrer vilkårene  \r\n\r\n for private udbydere på folkeoplysningsområdet. </P>  \r\n\r\n<P>Bemærkningerne fra undervisningsministeren er kun hensigtserklæringer, og  \r\n\r\n Fremskridtspartiet advarer imod at gennemføre lovforslaget til skade for  \r\n\r\n mange private udbydere, der i konsekvens af lovens vedtagelse kan blive nødt  \r\n\r\n til at lukke deres undervisningsaktiviteter. </P>  \r\n\r\n<P>Konkurrencerådet har ligeledes slået fast, at der ikke er tale om mulige  \r\n\r\n konkurrenceforvridende forhold over for private, kommercielle virksomheder,  \r\n\r\n men at der er tale om konkurrenceforvridning. </P>  \r\n\r\n<P>Ud fra denne betragtning stemmer Fremskridtspartiet imod lovforslaget.  \r\n\r\n</P>  \r\n\r\n<P>Ændringsforslag </P>  \r\n\r\n<P>Til titlenAf <I>undervisningsministeren,</I> tiltrådt af <I>udvalget:</I>  \r\n\r\n</P>  \r\n\r\n<P> <B>1)</B> I undertitlen udgår &#187;om aktivitetstilskud,&#187;. </P>  \r\n\r\n<P>Af et <I>mindretal</I> (V og KF), tiltrådt af et <I>mindretal</I> (FP):  \r\n\r\n</P>  \r\n\r\n<P> <B>2)</B> I undertitlen udgår &#187;om lokaletilskud&#171;. </P>  \r\n\r\n<P>Til § 1Af <I>undervisningsministeren,</I> tiltrådt af <I>udvalget:</I>  \r\n\r\n</P>  \r\n\r\n<P> <B>3)</B> I den under <I>nr. 1</I> foreslåede affattelse af lovens <I>§  \r\n\r\n 2, stk. 2,</I> ændres &#187;for personer over 60 år og eventuelt for personer  \r\n\r\n mellem 25 og 60 år&#171; til: &#187;eventuelt til aktiviteter for  \r\n\r\n voksne&#171;. </P>  \r\n\r\n<P> <B>4)</B>  <I>Nr. 16</I> udgår. </P>  \r\n\r\n<P> <B>5)</B>  <I>Nr. 19</I> udgår. </P>  \r\n\r\n<P> <B>6)</B>  <I>Nr. 20</I> affattes således: </P>  \r\n\r\n<P> <B>&#187;20.</B>  <I>§ 22, stk. 3,</I> affattes således: </P>  \r\n\r\n<P> <I>&#187;Stk. 3.</I> Ved anvisning af lokaler og udendørsanlæg har  \r\n\r\n aktiviteter for børn og unge normalt fortrinsstilling. Anvisning til  \r\n\r\n undervisning m.v. samt aktiviteter i tilknytning hertil, jf. kapitel 4, og  \r\n\r\n anvisning af almindelige lokaler til aktiviteter for personer over 60 år skal  \r\n\r\n ske før anvisning til aktiviteter for voksne i øvrigt.&#171;&#187; </P>  \r\n\r\n<P>Af <I>undervisningsministeren,</I> tiltrådt af et <I>flertal</I> (udvalget  \r\n\r\n med undtagelse af V, KF og FP): </P>  \r\n\r\n<P> <B>7)</B>  <I>Nr. 22</I> affattes således: </P>  \r\n\r\n<P> <B>&#187;22.</B>  <I>§ 24</I> affattes således: </P>  \r\n\r\n<P> <B>&#187;§ 24.</B> Der ydes tilskud med mindst 75 pct. af  \r\n\r\n driftsudgifterne, jf. dog stk. 2 og 3, til </P>  \r\n\r\n<P>1) idrætshaller og andre haller samt andre lokaler og lejrpladser, der  \r\n\r\n ejes eller lejes af kredse til brug for aktiviteter for børn og unge under 25  \r\n\r\n år, og </P>  \r\n\r\n<P>2) almindelige lokaler, der ejes eller lejes af kredse til brug for  \r\n\r\n undervisning m.v. for voksne, for børn og voksne sammen samt for aktiviteter  \r\n\r\n i tilknytning hertil og for aktiviteter for personer over 60 år.  \r\n\r\n Kommunalbestyrelsen kan undlade at yde lokaletilskud, hvis den kan anvise et  \r\n\r\n egnet offentligt lokale. </P>  \r\n\r\n<P> <I>Stk. 2.</I> Omfatter aktiviteterne efter stk. 1, nr. 1, deltagere over  \r\n\r\n 25 år, nedsættes tilskuddet forholdsmæssigt svarende til disse deltageres  \r\n\r\n andel af det samlede antal deltagere. Ved beregning af tilskud til  \r\n\r\n almindelige lokaler nedsættes tilskuddet forholdsmæssigt for deltagere over  \r\n\r\n 60 år, hvis kredsen har afslået at anvende et anvist offentligt lokale.  \r\n\r\n Nedsættelse foretages dog kun, hvis denne udgør mindst 10 pct. af tilskuddet.  \r\n\r\n</P>  \r\n\r\n<P> <I>Stk. 3.</I> Kommunalbestyrelsen kan uanset bestemmelsen i stk. 1  \r\n\r\n træffe beslutning om, at der ikke ydes tilskud til driftsudgifter til </P>  \r\n\r\n<P>1) egen nyopført hal, </P>  \r\n\r\n<P>2) nye lejemål vedrørende haller, såfremt lejemålet i forhold til  \r\n\r\n udgifterne ved det eksisterende lejemål indebærer merudgifter for kommunen  \r\n\r\n til det af kredsen aftalte lejebeløb og til afholdte udgifter til almindelig  \r\n\r\n vedligeholdelse ifølge lejekontrakten samt til opvarmning, belysning,  \r\n\r\n rengøring og eventuelt fornødent tilsyn, eller </P>  \r\n\r\n<P>3) væsentlige udvidelser af aktivitetsgrundlaget i haller, som indebærer  \r\n\r\n merudgifter for kommunen. </P>  \r\n\r\n<P> <I>Stk. 4.</I> Ved en hal forstås i denne lov idrætshaller, svømmehaller,  \r\n\r\n skøjtehaller, ridehaller, tennishaller og squashhaller. Som haller betragtes  \r\n\r\n endvidere andre tilsvarende lokaler, der er mindst 800 m2. </P>  \r\n\r\n<P> <I>Stk. 5.</I> Tilskud til driftsudgifter til private haller og andre  \r\n\r\n private lokaler, der ejes eller lejes af kredse til undervisning m.v., ydes  \r\n\r\n efter regler fastsat af kommunalbestyrelsen, jf. dog stk. 1, nr. 2.  \r\n\r\n Kommunalbestyrelsen kan undlade at yde lokaletilskud, såfremt den kan anvise  \r\n\r\n et egnet offentligt lokale. </P>  \r\n\r\n<P> <I>Stk. 6.</I> Kommunalbestyrelsen kan fastsætte regler om tilskud til  \r\n\r\n driftsudgifter til private lokaler m.v. til aktiviteter for personer over 25  \r\n\r\n år, jf. dog stk. 1, nr. 2. </P>  \r\n\r\n<P> <I>Stk. 7.</I> Undervisningsministeren kan fastsætte nærmere regler om  \r\n\r\n tilskud til driftsudgifter til haller, andre lokaler og lejrpladser og kan  \r\n\r\n herunder fastsætte et maksimum for driftsudgifter, til hvilke  \r\n\r\n kommunalbestyrelsen er forpligtet at yde tilskud, samt regler om tilskud ydet  \r\n\r\n i form af anviste lokaler m.v., jf. stk. 1, nr. 2, og stk. 5.&#171;&#187;  \r\n\r\n</P>  \r\n\r\n<P>Af et <I>mindretal</I> (V og KF), tiltrådt af et <I>mindretal</I> (FP):  \r\n\r\n</P>  \r\n\r\n<P> <B>8)</B> I den under <I>nr. 22</I> foreslåede affattelse af <I>§ 24</I>  \r\n\r\n affattes <I>stk. 1</I> således: </P>  \r\n\r\n<P>&#187;Der ydes tilskud med mindst 75 pct. af driftsudgifterne, jf. dog  \r\n\r\n stk. 2 og 3, til idrætshaller og andre haller samt andre lokaler og  \r\n\r\n lejrpladser, der ejes eller lejes af kredse til brug for aktiviteter for børn  \r\n\r\n og unge under 25 år.&#171; </P>  \r\n\r\n<P> <B>9)</B> I den under <I>nr. 22</I> foreslåede affattelse af <I>§ 24</I>  \r\n\r\n udgår <I>stk. 3.</I>  </P>  \r\n\r\n<P>Stk. 4-6 bliver herefter stk. 3-5. </P>  \r\n\r\n<P> <B>10)</B>  <I>Nr. 25</I> udgår. </P>  \r\n\r\n<P>Af <I>undervisningsministeren,</I> tiltrådt af <I>udvalget:</I>  </P>  \r\n\r\n<P> <B>11)</B> Efter nr. 25 indsættes som nyt nummer: </P>  \r\n\r\n<P> <B>&#187;01.</B>  <I>§ 29</I> ophæves.&#171; </P>  \r\n\r\n<P> <B>12)</B> I den under <I>nr. 26</I> foreslåede <I>§ 30 a</I> affattes  \r\n\r\n<I>stk. 4</I> således: </P>  \r\n\r\n<P> <I>&#187;Stk. 4.</I> For kredse efter § 3 a, stk. 1, 1. pkt.,  \r\n\r\n underskrives regnskabet af kredsens ansvarlige person. For kredse efter § 3  \r\n\r\n a, stk. 1, 2. pkt., underskrives regnskabet efter bestemmelserne i kredsens  \r\n\r\n vedtægt.&#171; </P>  \r\n\r\n<P>Af <I>undervisningsministeren,</I> tiltrådt af et <I>flertal</I> (udvalget  \r\n\r\n med undtagelse af FP): </P>  \r\n\r\n<P> <B>13)</B> I den under <I>nr. 26</I> foreslåede <I>§ 30 a</I> affattes  \r\n\r\n<I>stk. 5</I> således: </P>  \r\n\r\n<P> <I>&#187;Stk. 5.</I> Kommunalbestyrelsen kan beslutte, om regnskabet skal  \r\n\r\n revideres ved en af kredsen valgt revisor, eller om regnskab for større  \r\n\r\n tilskud skal revideres ved registreret eller statsautoriseret revisor.  \r\n\r\n Kommunalbestyrelsen kan tilbyde, at revisionen foretages af kommunens  \r\n\r\n revision.&#171; </P>  \r\n\r\n<P>Af <I>undervisningsministeren,</I> tiltrådt af <I>udvalget:</I>  </P>  \r\n\r\n<P> <B>14)</B> I den under <I>nr. 26</I> foreslåede <I>§ 30 c</I> ændres  \r\n\r\n &#187;§ 10 og § 11&#171; til: &#187;§§ 10, 11 og 30 d&#171;. </P>  \r\n\r\n<P> <B>15)</B> I den under <I>nr. 26</I> foreslåede <I>§ 30 d</I> udgår i  \r\n\r\n<I>stk. 1</I> &#187;, jf. dog § 10 og § 11&#171;. </P>  \r\n\r\n<P>Af <I>undervisningsministeren,</I> tiltrådt af et <I>flertal</I> (udvalget  \r\n\r\n med undtagelse af FP): </P>  \r\n\r\n<P> <B>16)</B> I den under <I>nr. 35</I> foreslåede affattelse af <I>§ 45</I>  \r\n\r\n affattes <I>stk. 1</I> således: </P>  \r\n\r\n<P>&#187;Undervisningsministeren yder tilskud til konsulentvirksomhed,  \r\n\r\n medarbejderuddannelse samt udviklingsarbejde vedrørende virksomhed efter  \r\n\r\n denne lov til landsdækkende folkeoplysende organisationer m.fl. Tilskud kan  \r\n\r\n også ydes til kurser på voksenpædagogiske centre.&#171; </P>  \r\n\r\n<P>Af <I>undervisningsministeren,</I> tiltrådt af <I>udvalget:</I>  </P>  \r\n\r\n<P>Til § 2 <B>17)</B> Efter stk. 3 indsættes som nyt stykke: </P>  \r\n\r\n<P> <I>&#187;Stk. 4.</I> Forslag til revision af loven fremsættes for  \r\n\r\n Folketinget i folketingsåret 1999-2000.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 3-5 Der er alene tale om en teknisk ændring som følge af, at  \r\n\r\n forslag om aktivitetstilskud til personer over 60 år udgår. </P>  \r\n\r\n<P>Til nr. 2 og 8-10 Ændringsforslagene tager sigte på at opretholde den  \r\n\r\n gældende lovs regler om lokaletilskud, så området for lovbestemte  \r\n\r\n lokaletilskud ikke udvides til at omfatte lovens hovedområde 1 og lokaler til  \r\n\r\n aktiviteter for personer over 60 år. </P>  \r\n\r\n<P>Da den samlede økonomiske ramme til folkeoplysning suverænt fastlægges af  \r\n\r\n den enkelte kommunalbestyrelse, vil en udvidelse af området for lovbestemte  \r\n\r\n tilskud til også at omfatte de over 60-årige reelt kunne medføre en  \r\n\r\n forringelse af de økonomiske muligheder for gennemførelse af de aktiviteter  \r\n\r\n for børn og unge, som er et hovedsigte med loven. </P>  \r\n\r\n<P>Ud fra samme overvejelser - men særligt i lyset af de konkurrencemæssige  \r\n\r\n problemer på hovedområde 1 - vil det ikke være hensigtsmæssigt at give  \r\n\r\n hovedområde 1 et lovkrav på lokaletilskud. </P>  \r\n\r\n<P>En eventuel ændring af de eksisterende regler om lokaletilskud bør derfor  \r\n\r\n afvente den debat om folkeoplysningens rolle og afgrænsning i det moderne  \r\n\r\n samfund, som skal finde sted forud for lovrevisionen i folketingsåret  \r\n\r\n 1999-2000. </P>  \r\n\r\n<P>Til nr. 6 Bestemmelsen præciserer, at forpligtelsen for  \r\n\r\n kommunalbestyrelsen ved anvisning af lokaler og udendørsanlæg for voksne  \r\n\r\n omfatter samtlige tilrettelæggelsesformer i kapitel 4 om tilskud til  \r\n\r\n undervisning m.v. </P>  \r\n\r\n<P>Anvisning af almindelige lokaler til aktiviteter til personer over 60 år  \r\n\r\n skal ske før anvisning af almindelige lokaler til aktiviteter for personer  \r\n\r\n mellem 25 år og 60 år. Forslaget skal ses som en konsekvens af ændringen i  \r\n\r\n lovforslagets § 24, stk. 1, om lokaletilskud til almindelige lokaler for  \r\n\r\n personer over 60 år. </P>  \r\n\r\n<P>Anvisningsreglerne videreføres i øvrigt uændret. </P>  \r\n\r\n<P>Til nr. 7Ad § 24, stk. 1 </P>  \r\n\r\n<P>Bestemmelsen viderefører de gældende regler for lokaletilskud til kredse,  \r\n\r\n som udbyder aktiviteter for børn og unge under 25 år. Det frie lokalevalg  \r\n\r\n opretholdes for kredse, der forestår aktiviteter for børn og unge under 25  \r\n\r\n år. </P>  \r\n\r\n<P>Efter ændringsforslaget bliver kommunalbestyrelsen forpligtet til at yde  \r\n\r\n lokaletilskud til kredsenes egne eller lejede almindelige lokaler til  \r\n\r\n undervisning m.v. og til aktiviteter for personer over 60 år. </P>  \r\n\r\n<P>Ved almindelige lokaler forstås lokaler uden særligt udstyr. Faglokaler,  \r\n\r\n lokaler med særligt udstyr og lignende lokaler omfattes således ikke af  \r\n\r\n tilskudsforpligtelsen med mindst 75 pct. af driftsudgifterne. Bestemmelsen  \r\n\r\n udvider således tilskudsforpligtelsen ved almindelige lokaler til  \r\n\r\n undervisning m.v. og til aktiviteter for personer over 60 år.  \r\n\r\n Kommunalbestyrelsen kan dog undlade at yde tilskud, hvis der kan anvises  \r\n\r\n egnede offentlige lokaler. </P>  \r\n\r\n<P>En kreds har som udgangspunkt ikke krav på at få anvist et bestemt lokale  \r\n\r\n m.v. på et bestemt tidspunkt/ugedag. Det er folkeoplysningsudvalget, der  \r\n\r\n anviser lokaler m.v. og fordeler tilskud til de enkelte ansøgere, jf. § 34,  \r\n\r\n stk. 1. Gældende lovs forpligtelse ved anvisning af lokaler m.v. videreføres  \r\n\r\n i øvrigt uændret. </P>  \r\n\r\n<P>Ad § 24, stk. 2 </P>  \r\n\r\n<P>Bestemmelsen viderefører gældende lovs mulighed for nedsættelse af  \r\n\r\n lokaletilskud, hvor der i aktiviteter for børn og unge under 25 år er  \r\n\r\n deltagere over 25 år. For så vidt angår personer over 60 år, foretages dog  \r\n\r\n kun nedsættelse af lokaletilskuddet for denne persongruppe, hvis kredsen  \r\n\r\n afslår at anvende et af folkeoplysningsudvalget anvist offentligt lokale,  \r\n\r\n idet lokaletilskud til denne persongruppe er betinget af, at egnede  \r\n\r\n offentlige lokaler ikke kan anvises. </P>  \r\n\r\n<P>Ad § 24, stk. 3 </P>  \r\n\r\n<P>Bestemmelsen indebærer en videreførelse af den gældende lovs § 24, stk. 2,  \r\n\r\n hvorefter kommunalbestyrelsen kan træffe beslutning om ikke at yde tilskud  \r\n\r\n til kredse, der opfører nye haller. Bestemmelsen indebærer herudover som  \r\n\r\n noget nyt, at ydelse af tilskud til nye lejemål vedrørende haller kun kan  \r\n\r\n afslås af kommunalbestyrelsen, såfremt lejemålet i forhold til udgifterne ved  \r\n\r\n det eksisterende lejemål indebærer merudgifter for kommunen til det af  \r\n\r\n kredsen aftalte lejebeløb og til afholdte udgifter til almindelig  \r\n\r\n vedligeholdelse ifølge lejekontrakten samt til opvarmning, belysning,  \r\n\r\n rengøring og eventuelt fornødent tilsyn. </P>  \r\n\r\n<P>Endelig præciseres, at kommunalbestyrelsen ligeledes kan undlade at yde  \r\n\r\n tilskud ved væsentlige udvidelser af aktivitetsgrundlaget, der indebærer  \r\n\r\n merudgifter for kommunen. </P>  \r\n\r\n<P>Ad § 24, stk. 4 </P>  \r\n\r\n<P>Med forslaget knyttes definitionen af en hal direkte til lovens  \r\n\r\n lokaletilskudsbestemmelser. Indholdet svarer til reglen i den eksisterende  \r\n\r\n bekendtgørelse om støtte til folkeoplysning. </P>  \r\n\r\n<P>Ad § 24, stk. 5 </P>  \r\n\r\n<P>Bestemmelsen svarer til hidtidig bestemmelse i lovens § 28, dog bortset  \r\n\r\n fra udvidelsen af den lovbestemte forpligtelse til at yde tilskud med mindst  \r\n\r\n 75 pct. af driftsudgifterne til almindelige undervisningslokaler. Der er dog  \r\n\r\n kun en forpligtelse til at yde tilskud, hvis det ikke har været muligt at  \r\n\r\n anvise egnede offentlige lokaler. </P>  \r\n\r\n<P>Ad § 24, stk. 6 </P>  \r\n\r\n<P>Bestemmelsen svarer til hidtidig bestemmelse i lovens § 29, dog bortset  \r\n\r\n fra udvidelsen af den lovbestemte forpligtelse til at yde tilskud til  \r\n\r\n almindelige lokaler til aktiviteter for personer over 60 år. Der er dog kun  \r\n\r\n en forpligtelse til at yde tilskud, hvis det ikke har været muligt at anvise  \r\n\r\n egnede offentlige lokaler. </P>  \r\n\r\n<P>Ad § 24, stk. 7 </P>  \r\n\r\n<P>Undervisningsministerens bemyndigelse til at fastsætte nærmere regler om  \r\n\r\n tilskud til driftsudgifter til haller, andre lokaler og lejrpladser samt  \r\n\r\n muligheden for at kunne fastsætte et maksimum for driftsudgifter, til hvilke  \r\n\r\n kommunalbestyrelsen er forpligtet at yde tilskud, knyttes direkte til  \r\n\r\n lokaletilskudsbestemmelserne. Bl.a. som følge af kommunalbestyrelsens  \r\n\r\n mulighed for at undlade at yde lokaletilskud med mindst 75 pct. af  \r\n\r\n driftsudgifterne ved at anvise almindelige lokaler bemyndiges  \r\n\r\n undervisningsministeren til at udstede regler om anvisning af lokaler m.v.,  \r\n\r\n jf. stk. 1, nr. 2, og stk. 5. </P>  \r\n\r\n<P>Udvidelsen af denne lovbestemte tilskudsforpligtelse er efter forhandling  \r\n\r\n med Kommunernes Landsforening og Københavns og Frederiksberg kommuner skønnet  \r\n\r\n til 11 mio. kr., som kommunerne vil blive kompenseret for. </P>  \r\n\r\n<P>Bemyndigelsen påtænkes anvendt til at udstede nærmere regler, der sikrer,  \r\n\r\n at kredsene i overensstemmelse med baggrunden for forslaget i stk. 1, nr. 2,  \r\n\r\n opnår forbedrede lokaleforhold til afvikling af deres folkeoplysende  \r\n\r\n virksomhed henholdsvis i dagtimerne, dvs. i tidsrummet fra kl. 8.00 til kl.  \r\n\r\n 17.00, og i resten af døgnet. </P>  \r\n\r\n<P>Til nr. 11 Bestemmelsen ophæves. Der henvises til bemærkningerne under nr.  \r\n\r\n 6. </P>  \r\n\r\n<P>Til nr. 12 Ændringsforslaget indebærer for kredse efter § 3 a, stk. 1, 2.  \r\n\r\n pkt., at det bliver kredsens vedtægter, der bliver afgørende for, hvem der  \r\n\r\n skal underskrive regnskabet. </P>  \r\n\r\n<P>Til nr. 13 Kommunalbestyrelsen kan beslutte, om kredsene skal aflægge et  \r\n\r\n revideret regnskab. Bestemmelsen opregner mulige revisionsformer. Som noget  \r\n\r\n nyt kan kommunalbestyrelsen tilbyde kredsene kommunal revision af regnskabet.  \r\n\r\n Der kan ikke kræves betaling herfor. Forslaget præciserer, at modtagere af  \r\n\r\n mindre tilskud ikke kan pålægges kravet om aflæggelse af et ved registreret  \r\n\r\n eller statsautoriseret revisor revideret regnskab. Kommunalbestyrelsen afgør  \r\n\r\n om størrelsen af et tilskud kan medføre, at kredsene skal aflægge et sådant  \r\n\r\n regnskab. </P>  \r\n\r\n<P>Til nr. 14 og 15 Der er alene tale om en teknisk ændring. </P>  \r\n\r\n<P>Til nr. 16 Midlerne skal anvendes til at styrke organisationernes lokale  \r\n\r\n folkeoplysende arbejde efter denne lov. Bestemmelsen omfatter også tilskud  \r\n\r\n til paraplyorganisationernes bistand til medlemsorganisationernes lokale  \r\n\r\n arbejde efter denne lov. Midlernes fordeling vil ske efter hidtil gældende  \r\n\r\n retningslinjer og administrativ praksis. Tilskuddet til konsulentvirksomhed  \r\n\r\n og medarbejderuddannelse kan dog tages op i forbindelse med den af  \r\n\r\n kulturministeren og undervisningsministeren igangsatte budgetanalyse af tips-  \r\n\r\n og lottolovens midlers anvendelse, herunder af pengestrømmene i dansk idræt.  \r\n\r\n</P>  \r\n\r\n<P>Til nr. 17 Loven har virket i for kort tid til at lægge op til en større  \r\n\r\n ændring af lovens principper. I lyset heraf igangsættes en debat om  \r\n\r\n folkeoplysningens formål, indholdsmæssige definition eller afgrænsning.  \r\n\r\n Endvidere nedsættes en arbejdsgruppe, der skal afdække hensigtsmæssigheden af  \r\n\r\n lovens lokalebestemmelser. Det kan derfor være fornuftigt at indføje en  \r\n\r\n revisionsparagraf, som vil forpligte Folketinget til at revidere loven i  \r\n\r\n folketingsåret 1999-2000. </P>  \r\n\r\n<P>Anne-Marie Meldgaard (S) nfmd. <I>Else Marie Mortensen (S) Hans Peter  \r\n\r\n Baadsgaard (S) Poul Erik Dyrlund (S) Lis Greibe (S) Aage Frandsen (SF) Dorit  \r\n\r\n Myltoft (RV) Bruno Jerup (EL) Peter Duetoft (CD) Anders Mølgaard (V) Hanne  \r\n\r\n Severinsen (V)</I> fmd. <I>Else Winther Andersen (V) Ulla Tørnæs (V) Frank  \r\n\r\n Dahlgaard (KF) Lene Espersen (KF) John Vinther (KF) Jan Køpke Christensen  \r\n\r\n (FP) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/06/1995"
        },
        {
            "displayName": "Accession",
            "displayValue": "199414K00136"
        },
        {
            "displayName": "Entydig dokumentidentifikation",
            "displayValue": "CL000720"
        },
        {
            "displayName": "Dato for førstegangsindlæggelse",
            "displayValue": "22/06/1995"
        },
        {
            "displayName": "Dato for indlæggelse",
            "displayValue": "22/06/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}