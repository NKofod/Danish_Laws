{
    "id": 40736,
    "title": "En kommunes medarbejdere fik adgang til oplysninger, der ikke var relevante for de pågældende ",
    "documentTypeId": "240",
    "isSagsforlobPeriodValid": false,
    "shortName": "KEN nr 11028 af 23/01/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Fundet det beklageligt, at en kommune havde autoriseret medarbejdere  \r\n\r\n til at forespørge på oplysninger, som ikke var relevante for deres  \r\n\r\n arbejdsfunktioner </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>En kommunes medarbejdere fik adgang til  \r\n\r\n oplysninger, der ikke var relevante for de pågældende </H1>  \r\n\r\n<P></P>  \r\n\r\n<P>Registertilsynet modtog en henvendelse fra en formand for en  \r\n\r\n grundejerforening i anledning af, at han fra en kommune (teknisk forvaltning)  \r\n\r\n sammen med en pakke papirer til omdeling blandt foreningens medlemmer modtog  \r\n\r\n en udskrift af sine persondata. Udover formandens personnummer, stilling,  \r\n\r\n navn og adresse indeholdt udskriften oplysninger om forrige adresse,  \r\n\r\n fødselsregistrering, statsborgerskab, civilstand, dato for tilflytning eller  \r\n\r\n indrejse samt angivelse hvorfra, ægtefælles og forældres personnummer samt  \r\n\r\n antallet af børn. I henvendelsen anmodedes om en udtalelse om, hvorvidt  \r\n\r\n ansatte i den pågældende afdeling i kommunen lovligt har adgang til de nævnte  \r\n\r\n persondata. </P>  \r\n\r\n<P>Af udtalelser fra kommunen fremgik det, at ni medarbejdere i den  \r\n\r\n pågældende afdeling via delvis terminaladgang til kommunens personregister  \r\n\r\n havde haft adgang til de omhandlede persondata. Kommunen erkendte, at de  \r\n\r\n pågældende medarbejdere havde været autoriseret til at forespørge på  \r\n\r\n oplysninger, som ikke var relevante for deres arbejdsfunktioner, således at  \r\n\r\n autorisationerne havde været for vidtgående i forhold til de bestemmelser,  \r\n\r\n der fremgår af sikkerhedsregulativet for anvendelse af kommunens  \r\n\r\n edb-systemer. </P>  \r\n\r\n<P>Det fremgik videre af udtalelserne, at den pågældende afdeling i kommunen  \r\n\r\n straks efter at være blevet bekendt med forholdet havde foranlediget, at  \r\n\r\n autorisationerne blev rettet, således at de pågældende medarbejdere kun har  \r\n\r\n adgang til oplysninger om borgernes navn og adresse, samt at kommunens  \r\n\r\n edb-udvalgs sekretariat ville benytte anledningen til at anmode samtlige  \r\n\r\n edb-sikkerhedsledere i kommunen om at sikre, at tildeling af autorisationer,  \r\n\r\n som giver adgang til registre med personoplysninger, er i nøje  \r\n\r\n overensstemmelse med gældende sikkerhedsbestemmelser. </P>  \r\n\r\n<P>Registertilsynet udtalte herefter, at man fandt det beklageligt, at de  \r\n\r\n omhandlede medarbejdere havde haft adgang til oplysninger i strid med  \r\n\r\n gældende regler. Registertilsynet tog dog det af kommunen oplyste til  \r\n\r\n efterretning og foretog på den baggrund ikke yderligere i sagen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1995, side 62. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19951102825"
        },
        {
            "displayName": "Entydig dokumentidentifikation",
            "displayValue": "CA008707"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11028"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "23/01/1995"
        },
        {
            "displayName": "Ressortministeriets journalnummer",
            "displayValue": "Registertilsynet 1994-240-029"
        },
        {
            "displayName": "Stikord",
            "displayValue": "AUTORISATION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}