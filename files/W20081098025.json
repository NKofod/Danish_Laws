{
    "id": 155001,
    "title": "Ankestyrelsens principafgørelse M-9-08 om boligstøtte - stærkt bevægelseshæmmet - frakendelse - uændrede forhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10980 af 19/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse M-9-08 om boligstøtte - stærkt bevægelseshæmmet - frakendelse - uændrede forhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen kunne nedsætte den fremtidige boligstøtte, selv om kvindens forhold var uændrede, da det ville være i strid med regler og aktuel praksis, at kommunen fortsat beregnede hendes boligstøtte efter reglen om boligstøtte for stærkt bevægelseshæmmede.</p>\r\n   <p class=\"TekstGenerel\">Hun havde desuden fået en passende frist til at indrette sig på nedsættelsen af boligstøtten. *)</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om individuel boligstøtte - lovbekendtgørelse nr. 981 af 1. oktober 2008 - § 14, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning af 23. oktober 2002 om individuel boligstøtte - pkt. 88</p>\r\n<p>\r\n   <span class=\"Bold\">Note:</span>\r\n</p>\r\n<p>Note *) se også Principafgørelse M - 1 - 08</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kvinde havde modtaget boligstøtte til sin nuværende bolig siden 2006. Boligstøtten var beregnet efter reglerne for stærkt bevægelseshæmmede.</p>\r\n<p>Kommunen traf den 10. april 2008 afgørelse om, at hun ikke kunne anses for at være stærkt bevægelseshæmmet i boligstøttelovens forstand, og at hendes boligstøtte derfor ikke fortsat kunne beregnes efter de særlige regler herom.</p>\r\n<p>Ifølge funktionsvurderingen var hun selvhjulpen og modtog ikke personlig pleje fra det offentlige. Hun kunne klare mindre distancer med rollator. Boligstøtten ville derfor blive nedsat fra 1. juli 2008.</p>\r\n<p>Det sociale nævn stadfæstede kommunens afgørelse.</p>\r\n<p>Kvinden klagede til Ankestyrelsen over nævnets afgørelse.</p>\r\n<p>Sagen blev behandlet i principielt møde for at afklare, om kommunen kunne ændre den tidligere tilkendte boligstøtte, som var beregnet efter reglen om boligstøtte for stærkt bevægelseshæmmede.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kommunen havde grundlag for at nedsætte boligstøtten med virkning fra 1. juli 2008, selv om kvindens forhold var uændrede både med hensyn til bolig og helbred.</p>\r\n<p>Ankestyrelsen lagde vægt på, at hun kunne bevæge sig i lejligheden ved hjælp af stok og ved at støtte sig til ting. Da kvinden ikke havde behov for at anvende kørestol eller lignende for at komme rundt i lejligheden, ville det være i strid med regler og de retningslinier, der fremgik af den hidtidige vejledning herom samt aktuel praksis, at kommunen fortsat beregnede hendes boligstøtte efter reglen om boligstøtte for stærkt bevægelseshæmmede.</p>\r\n<p>Kvinden havde endvidere fået en passende frist til at indrette sig på, at hun ikke længere kunne modtage boligstøtte efter de særlige gunstige regler om boligstøtte til stærkt bevægelseshæmmede.</p>\r\n<p>Hun havde således ikke krav på fortsat at få udbetalt den boligstøtte, som oprindeligt var bevilget hende, når det ville være i strid med aktuel praksis.</p>\r\n<p>Ankestyrelsen var derfor enig i det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20081098025"
        },
        {
            "displayName": "Entydig dokumentidentifikation",
            "displayValue": "BS007797"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10980"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "19/12/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 8500040-08"
        },
        {
            "displayName": "Stikord",
            "displayValue": "M-9-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}