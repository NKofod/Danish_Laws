{
    "id": 113243,
    "title": "1987 LSF 108   FORSLAG TIL LOV OM VISSE HOVEDLANDEVEJSSTRÆKNINGER ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 108",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 108 </P>  \r\n\r\n<P></P>  \r\n\r\n<P>Forslag til Lov om visse hovedlandevejsstrækninger </P>  \r\n\r\n<P></P>  \r\n\r\n<P>Fremsat af trafikministeren (Nør Christensen) </P>  \r\n\r\n<P></P>  \r\n\r\n<P>den 2. december 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Trafikministeren bemyndiges til som motorvej med de fornødne </P>  \r\n\r\n<P>tilslutninger til det eksisterende vejnet at lade anlægge en ny </P>  \r\n\r\n<P>hovedlandevej vest om Århus fra hovedlandevej 60, motorvejen </P>  \r\n\r\n<P>Kolding-Århus ved Dørup, med et forløb vest om Brabrand Sø til </P>  \r\n\r\n<P>fortsættelse i den del af hovedlandevej 70, motorvejen </P>  \r\n\r\n<P>Hadbjerg-Randers Syd, som er under anlæg. </P>  \r\n\r\n<P>§ 2. Ministeren bemyndiges til at lade foretage projektering til </P>  \r\n\r\n<P>forberedelse og sikring af anlæg af følgende hovedlandeveje som </P>  \r\n\r\n<P>motorveje/motortrafikveje med de fornødne tilslutninger til det </P>  \r\n\r\n<P>eksisterende vejnet: </P>  \r\n\r\n<P>1. En hovedlandevej fra Aalborg/Nørresundby, øst om Hjallerup, vest </P>  \r\n\r\n<P>om Sæby til Frederikshavn. </P>  \r\n\r\n<P>2. En hovedlandevej fra Aalborg/Nørresundby, øst om Brønderslev og </P>  \r\n\r\n<P>Hjørring til den eksisterende hovedlandevej mellem Bjergby og </P>  \r\n\r\n<P>Hirtshals. </P>  \r\n\r\n<P>§ 3. Såfremt der i tiden, indtil forslag til anlægslov for de anlæg, </P>  \r\n\r\n<P>som er nævnt i § 2, kan være udarbejdet og vedtaget, projekteres </P>  \r\n\r\n<P>eller udføres bebyggelse eller andre foranstaltninger, der </P>  \r\n\r\n<P>skønnes at ville vanskeliggøre eller væsentligt fordyre en senere </P>  \r\n\r\n<P>gennemførelse af anlæggene, kan ministeren erhverve de arealer </P>  \r\n\r\n<P>m.v., der er nødvendige til anlæggenes gennemførelse. </P>  \r\n\r\n<P>Stk 2. Erhvervelse kan om fornødent ske ved ekspropriation efter </P>  \r\n\r\n<P>reglerne i lov om fremgangsmåden ved ekspropriation vedrørende </P>  \r\n\r\n<P>fast ejendom. </P>  \r\n\r\n<P>§ 4. Ministeren bemyndiges til at nedlægge hovedlandevej 431, </P>  \r\n\r\n<P>Århus-Randers, som hovedlandevej for så vidt angår strækningen </P>  \r\n\r\n<P>fra den nye hovedlandevejstilslutning syd for Lisbjerg til </P>  \r\n\r\n<P>skæringen med motorvejen ved Hadbjerg. </P>  \r\n\r\n<P>§ 5. I lov nr. 237 af 14. juni 1965 om projektering m.v. af en </P>  \r\n\r\n<P>nord-sydgående motorvej i Jylland med forskellige tilsluttende </P>  \r\n\r\n<P>vejforbindelser foretages følgende ændringer: </P>  \r\n\r\n<P>1. I § 1, stk. 2, ændres &#187;øst om Brabrand Sø&#171; til: &#187;vest om  \r\n\r\n Brabrand </P>  \r\n\r\n<P>Sø&#171;. </P>  \r\n\r\n<P>2. § 2, nr. 2, ophæves. </P>  \r\n\r\n<P>3. I § 2, nr. 3, ændres &#187;ved Lisbjerg&#171; til: &#187;nord for  \r\n\r\n Geding og </P>  \r\n\r\n<P>Kasted&#171;. </P>  \r\n\r\n<P>4. § 2, nr. 8, ophæves. </P>  \r\n\r\n<P>5. § 3 ophæves. </P>  \r\n\r\n<P>Bemærkninger til lovforslaget </P>  \r\n\r\n<P>I henhold til § 14, stk. 1, i lov om offentlige veje, jf. </P>  \r\n\r\n<P>lovbekendtgørelse nr. 368 af 6. august 1985, bestemmes det ved </P>  \r\n\r\n<P>særlig lov, hvilke offentlige veje der skal være hovedlandeveje, </P>  \r\n\r\n<P>og hvilke nye hovedlandeveje der skal anlægges. Nedlæggelse af </P>  \r\n\r\n<P>offentlige veje som hovedlandeveje sker ligeledes ved lov. </P>  \r\n\r\n<P>I </P>  \r\n\r\n<P>Videreførelse af den nordjyske motorvej fra syd for Århus til </P>  \r\n\r\n<P>Hadbjerg, jf. forslagets § 1, § 4 og § 5 </P>  \r\n\r\n<P>(bilag 1) </P>  \r\n\r\n<P>I henhold til lov nr. 237 af 14. juni 1965 om projektering m.v. af </P>  \r\n\r\n<P>den nord-sydgående motorvej i Jylland indgår strækningen vest om </P>  \r\n\r\n<P>Århus med en linieføring øst om Brabrand Sø. </P>  \r\n\r\n<P>Da det trak ud med anlægget af denne motorvejsstrækning, dels fordi </P>  \r\n\r\n<P>motorvejsprogrammet på grund af økonomiske nedskæringer var </P>  \r\n\r\n<P>blevet forsinket, dels fordi der ikke mere skønnedes at være </P>  \r\n\r\n<P>trafikalt grundlag for en hurtig gennemførelse af strækningen, og </P>  \r\n\r\n<P>dels fordi der var opstået tvivl om motorvejens linieføring vest </P>  \r\n\r\n<P>eller øst om Brabrand Sø, blev det i 1977 mellem daværende </P>  \r\n\r\n<P>trafikminister Kjeld Olesen og de lokale myndigheder aftalt, at </P>  \r\n\r\n<P>staten anlagde og bestyrede Ringvejen i Århus (fra Viby til </P>  \r\n\r\n<P>Grenåvej) som midlertidig hovedlandevej, indtil motorvejen kom, </P>  \r\n\r\n<P>og at alle hovedlandevejsstrækninger inden for Ringvejen skulle </P>  \r\n\r\n<P>overgå til amtskommunal eller kommunal bestyrelse. </P>  \r\n\r\n<P>Anlægsloven for Ringvejen, som blev vedtaget i 1978, blev udformet i </P>  \r\n\r\n<P>overensstemmelse hermed. Det blev endvidere anført i </P>  \r\n\r\n<P>bemærkningerne til anlægsloven, at når den jyske motorvej omkring </P>  \r\n\r\n<P>Århus var færdig, forudsattes alle hovedlandevejsstrækninger </P>  \r\n\r\n<P>inden for motorvejen, herunder Ringvejen, nedklassificeret. </P>  \r\n\r\n<P>Efter Storebæltsaftalen af 12. juni 1986 skal den nordjyske motorvej </P>  \r\n\r\n<P>imidlertid være færdig senest i 1993. Som meddelt Folketingets </P>  \r\n\r\n<P>udvalg om offentlige arbejder ved brev af 20. december 1985 er </P>  \r\n\r\n<P>endvidere Århus Amtsråd og Århus Byråd nu enige om, at motorvejen </P>  \r\n\r\n<P>skal placeres i en linie vest om Brabrand Sø. </P>  \r\n\r\n<P>Som ligeledes meddelt udvalget har der været nedsat et udvalg med </P>  \r\n\r\n<P>repræsentanter for de lokale myndigheder og Vejdirektoratet med </P>  \r\n\r\n<P>den opgave at opstille en vejnetsplan for det overordnede vejnet </P>  \r\n\r\n<P>i Århusområdet under hensyn til en vestlig linieføring af den </P>  \r\n\r\n<P>jyske motorvej ved Brabrand Sø. Udvalget har skullet opstille de </P>  \r\n\r\n<P>økonomiske og trafikale vurderinger i relation til en sådan </P>  \r\n\r\n<P>vejnetsplan samt en tidsfølgeplan for gennemførelsen af planen </P>  \r\n\r\n<P>under hensyn til motorvejens tidsmæssige gennemførelse som </P>  \r\n\r\n<P>ovenfor nævnt. Endelig har udvalget skullet fremkomme med et </P>  \r\n\r\n<P>forslag til klassificering af de enkelte strækninger i </P>  \r\n\r\n<P>vejnetsplanen. I arbejdet er også efter lokalt ønske indgået </P>  \r\n\r\n<P>spørgsmålet om vejindføringer fra motorvejen til havneområdet. </P>  \r\n\r\n<P>Udvalget har afgivet sin rapport i foråret 1987, og der er </P>  \r\n\r\n<P>principiel enighed om motorvejens linieføring. Spørgsmålet om </P>  \r\n\r\n<P>klassificeringen og dermed opgavefordelingen inden for motorvejen </P>  \r\n\r\n<P>er derimod endnu ikke afklaret. Der er nedsat en fælles </P>  \r\n\r\n<P>arbejdsgruppe med repræsentanter for Århus Amtskommune, Århus </P>  \r\n\r\n<P>Kommune og Trafikministeriet, der skal drøfte spørgsmålet om den </P>  \r\n\r\n<P>fremtidige klassificering af vejnettet inden for motorvejen ud </P>  \r\n\r\n<P>fra de forudsætninger, der dannes af den ovennævnte 1977-aftale </P>  \r\n\r\n<P>og Storebæltsaftalen. I drøftelserne indgår også det af de lokale </P>  \r\n\r\n<P>myndigheder rejste spørgsmål om udbygning af vejforbindelserne </P>  \r\n\r\n<P>fra motorvejen til Århus Havn. </P>  \r\n\r\n<P>Dette lovforslag omfatter derfor alene motorvejsstrækningen og </P>  \r\n\r\n<P>nedklassificeringen af en del af hovedlandevej 431, </P>  \r\n\r\n<P>Århus-Randers, der er en direkte konsekvens af motorvejsanlægget. </P>  \r\n\r\n<P>Yderligere forslag til nedklassificeringer, der har sammenhæng </P>  \r\n\r\n<P>med motorvejsstrækningens etablering, vil blive fremsat enten som </P>  \r\n\r\n<P>ændringsforslag til dette lovforslag eller i en senere lov, når </P>  \r\n\r\n<P>spørgsmålet er afklaret. </P>  \r\n\r\n<P>Forslaget omfatter anlæg af en ca. 28 km lang motorvej fra den </P>  \r\n\r\n<P>eksisterende motorvej, hovedlandevej 60, Kolding-Århus ved Dørup, </P>  \r\n\r\n<P>til den nuværende hovedlandevej 431, Århus-Randers, syd for </P>  \r\n\r\n<P>Hadbjerg med fortsættelse i den nord for liggende </P>  \r\n\r\n<P>motorvejsstrækning Hadbjerg-Randers Syd, som er under anlæg i </P>  \r\n\r\n<P>henhold til lov nr. 225 af 22. april 1987. </P>  \r\n\r\n<P>Med vedtagelsen af dette lovforslag vil der være anlægshjemmel for </P>  \r\n\r\n<P>motorvejen på hele strækningen mellem Grænsen og Aalborg. </P>  \r\n\r\n<P>Motorvejens linieføring fremgår af bilag 1 med forbehold for </P>  \r\n\r\n<P>passagen af Århus Ådal, hvor nærmere undersøgelser af </P>  \r\n\r\n<P>funderingsforholdene kan medføre en mere vestlig placering. Ved </P>  \r\n\r\n<P>motorvejens placering er der taget hensyn til, at linieføringen </P>  \r\n\r\n<P>skal tillade en fremtidig motorvejsafgrening til den i § 2, nr. </P>  \r\n\r\n<P>3, i projekteringsloven af 14. juni 1965 nævnte motorvej mod </P>  \r\n\r\n<P>Djursland. </P>  \r\n\r\n<P>Motorvejen forventes at få en trafikbelastning på 9.000 -11.000 </P>  \r\n\r\n<P>køretøjer pr. døgn (trafikniveau 1985). </P>  \r\n\r\n<P>Når motorvejen åbnes, sker der en aflastning af de nord-sydgående </P>  \r\n\r\n<P>vejforbindelser vest for Århus. Der er tale om rute 13, </P>  \r\n\r\n<P>hovedlandevejene 348 og 411 mellem Aalborg og Vejle, og rute 511, </P>  \r\n\r\n<P>landevej 511 mellem Randers og Skanderborg. </P>  \r\n\r\n<P>Endvidere vil der ske en aflastning af Skanderborgvej, landevej 606, </P>  \r\n\r\n<P>og af den sydlige motorvejsindføring til Århus, hovedlandevej 61, </P>  \r\n\r\n<P>samt af Ringvejen, af Grenåvej, hovedlandevej 401, og af </P>  \r\n\r\n<P>Randersvej, hovedlandevej 431, mellem Hadbjerg og Lisbjerg. </P>  \r\n\r\n<P>Motorvejsstrækningen forudsættes anlagt som 4-sporet motorvej med </P>  \r\n\r\n<P>belagte nødspor og med en kronebredde på 26 m. </P>  \r\n\r\n<P>Projektet indebærer omlægning, forlægning eller regulering af et </P>  \r\n\r\n<P>antal skærende veje samt etablering af 6 tilslutningsanlæg. Det </P>  \r\n\r\n<P>sydligste tilslutningsanlæg, et halvt nordvendt </P>  \r\n\r\n<P>tilslutningsanlæg, er placeret ved kommunevejen Torshøjvej (Århus </P>  \r\n\r\n<P>Kommune), som forudsættes forlagt og udbygget på strækningen fra </P>  \r\n\r\n<P>Skanderborgvej til Edslev. Torshøjvej forudsættes tilsluttet </P>  \r\n\r\n<P>hovedlandevej 61 ved et fuldt tilslutningsanlæg. Herved sikres </P>  \r\n\r\n<P>der adgang til motorvejssystemet fra industri- og boligområderne </P>  \r\n\r\n<P>i Hørning, Hasselager, Århus Syd og Tranbjerg. </P>  \r\n\r\n<P>Endvidere er der forudsat anlagt tilslutningsanlæg ved hovedlandevej </P>  \r\n\r\n<P>403, Århus-Silkeborg, ved hovedlandevej 407, Århus-Viborg, ved </P>  \r\n\r\n<P>landevej 611, Søftenvej, og ved landevej 527, Løgten-Laurbjerg. </P>  \r\n\r\n<P>Der anlægges endelig en nordlig forbindelsesvej som motortrafikvej </P>  \r\n\r\n<P>mellem motorvejen vest om Århus og hovedlandevej 431, fra Søften </P>  \r\n\r\n<P>til Lisbjerg. Den endelige fastlæggelse af strækningen vil blive </P>  \r\n\r\n<P>foretaget i forbindelse med projekteringen. Denne vejstrækning </P>  \r\n\r\n<P>påregnes at få en årsdøgntrafik på ca. 5.000 køretøjer </P>  \r\n\r\n<P>(trafikniveau 1985). </P>  \r\n\r\n<P>Det er muligt, at det ved den videre projektering vil vise sig </P>  \r\n\r\n<P>hensigtsmæssigt at ændre tilslutningsanlæggenes antal eller </P>  \r\n\r\n<P>placering. </P>  \r\n\r\n<P>Forslaget har været forelagt Århus Amtsråd, Århus Byråd, Hørning </P>  \r\n\r\n<P>Byråd, Hinnerup Byråd og Hadsten Byråd samt Miljøministeriet og </P>  \r\n\r\n<P>Landbrugsministeriet til udtalelse. </P>  \r\n\r\n<P>Århus Amtsråd og Århus Byråd har ikke principielle bemærkninger til </P>  \r\n\r\n<P>motorvejens linieføring, men ønsker fremhævet, at der ved </P>  \r\n\r\n<P>projekteringen af motorvejens passage af Århus Ådal (fredet), </P>  \r\n\r\n<P>Lyngbygård Ådal og Spørring Å i videst muligt omfang tages hensyn </P>  \r\n\r\n<P>til landskabelige og fredningsmæssige forhold, herunder at der </P>  \r\n\r\n<P>overvejes hel eller delvis broløsning ved de nævnte passager. </P>  \r\n\r\n<P>Århus Byråd ønsker overføringerne etableret som lavbroer. </P>  \r\n\r\n<P>Amtsrådet ønsker endvidere, at vejnetsforholdene, herunder </P>  \r\n\r\n<P>tilslutningsanlæg ved landevej 611, Lisbjerg-Haldum, undersøges </P>  \r\n\r\n<P>nøjere, da amtsrådet finder det uhensigtsmæssigt med to parallelt </P>  \r\n\r\n<P>løbende overordnede vejforbindelser fra Søften til Lisbjerg. </P>  \r\n\r\n<P>Derudover fremhæver amtsrådet en række udpegede </P>  \r\n\r\n<P>kemikalieaffaldsdepoter, som der skal tages hensyn til ved </P>  \r\n\r\n<P>projekteringen, ligesom amtsrådet anmoder om, at det anføres i </P>  \r\n\r\n<P>bemærkningerne, at der ved anlæg af motorvejen skal anvendes </P>  \r\n\r\n<P>flyveaske samt afsvovlingsprodukter fra Studstrupværket, hvor det </P>  \r\n\r\n<P>miljømæssigt er forsvarligt og anlægsteknisk muligt. </P>  \r\n\r\n<P>De fremhævede spørgsmål og forhold vil alle indgå i overvejelserne </P>  \r\n\r\n<P>ved detailprojekteringen. </P>  \r\n\r\n<P>Amtsrådet og byrådet forudsætter, at de ovennævnte havneforbindelser </P>  \r\n\r\n<P>samt en vejforbindelse mellem Hasselager og den nye motorvej ved </P>  \r\n\r\n<P>Ormslev, inklusive to tilslutningsanlæg, indgår i anlægsloven som </P>  \r\n\r\n<P>statsveje, idet begge råd lægger vægt på, at disse spørgsmål er </P>  \r\n\r\n<P>afklaret inden lovforslagets vedtagelse. </P>  \r\n\r\n<P>Ministeriet skal herom henvise til det ovenfor nævnte, hvorefter der </P>  \r\n\r\n<P>i en fælles arbejdsgruppe arbejdes bl.a. med spørgsmålet om </P>  \r\n\r\n<P>havneforbindelserne. I arbejdet indgår også vejforbindelsen </P>  \r\n\r\n<P>Hasselager-Ormslev. Det er ministeriets opfattelse, at det ikke </P>  \r\n\r\n<P>kan være afgørende, om de pågældende spørgsmål mod forventning </P>  \r\n\r\n<P>først er afklaret efter lovens vedtagelse og dermed skal afgøres </P>  \r\n\r\n<P>i en senere lov. Det afgørende er, at anlægsloven for motorvejen </P>  \r\n\r\n<P>vedtages i samlingen 1987/88, for at motorvejsanlægget kan være </P>  \r\n\r\n<P>færdigt i 1993 i overensstemmelse med Storebæltsaftalen. </P>  \r\n\r\n<P>Amtsrådet ønsker endeligt, at en planlagt og byggeliniesikret </P>  \r\n\r\n<P>forlægning af hovedlandevej 407, Århus-Viborg, fra Tilst til vest </P>  \r\n\r\n<P>for Sabro medtages i anlægsloven, således at den øgede trafik på </P>  \r\n\r\n<P>Viborgvej som følge af motorvejen kan ledes uden om Mundelstrup </P>  \r\n\r\n<P>by, og tilslutningsanlægget ved Viborgvej samtidig kan få sin </P>  \r\n\r\n<P>endelige placering. </P>  \r\n\r\n<P>Ministeriet må hertil sige, at der ikke på nuværende tidspunkt kan </P>  \r\n\r\n<P>træffes afgørelse om dette arbejdes gennemførelse. Arbejdet må </P>  \r\n\r\n<P>indgå i den landsdækkende prioritering af større almindelige </P>  \r\n\r\n<P>hovedlandevejsarbejder, der finder sted i 1988/89. </P>  \r\n\r\n<P>Byrådet fremsætter særskilt ønske om, at § 3 i projekteringsloven </P>  \r\n\r\n<P>fra 1965 ændres således, at ministeren bemyndiges til at foretage </P>  \r\n\r\n<P>projektering af en hovedlandevej øst om Brabrand Sø. </P>  \r\n\r\n<P>Efter ministeriets opfattelse kan der ikke være tale om etablering </P>  \r\n\r\n<P>af to motorveje på statens regning, når staten også har </P>  \r\n\r\n<P>investeret meget betydelige beløb i færdiggørelsen af Ringvejen, </P>  \r\n\r\n<P>der i væsentlig grad betjener samme trafik, som en østlig </P>  \r\n\r\n<P>motorvej ville gøre det. </P>  \r\n\r\n<P>Hørning Byråd ønsker, at reguleringen af Torshøjvej med de nævnte </P>  \r\n\r\n<P>tilslutningsanlæg må blive fremskyndet til tidligste fase af </P>  \r\n\r\n<P>motorvejsbyggeriet, eventuelt som et selvstændigt arbejde. Dette </P>  \r\n\r\n<P>er ministeriet indstillet på at imødekomme med det forbehold, at </P>  \r\n\r\n<P>der først skal ske en koordinering i relation til jordfordeling </P>  \r\n\r\n<P>med motorvejsanlægget. </P>  \r\n\r\n<P>Et ønske fra byrådet om underføring af Torshøjvej under den </P>  \r\n\r\n<P>nuværende motorvej for at modvirke støjgener vil blive overvejet </P>  \r\n\r\n<P>i forbindelse med detailprojekteringen, ligesom mulighederne for </P>  \r\n\r\n<P>etablering af jordvolde med overskudsjord vil blive overvejet. </P>  \r\n\r\n<P>Byrådet peger endelig på, at en mulig senere gennemførelse af den </P>  \r\n\r\n<P>regionale &#187;bysti langs Århus Å&#171; vil kræve passage for gående  \r\n\r\n</P>  \r\n\r\n<P>under motorvejsbroen over Århus Å. Spørgsmålet vil indgå i det </P>  \r\n\r\n<P>videre projekteringsarbejde. </P>  \r\n\r\n<P>Hadsten Byråd og Hinnerup Byråd har ikke bemærkninger til </P>  \r\n\r\n<P>lovforslaget. </P>  \r\n\r\n<P>Landbrugsministeriet har ikke selvstændige bemærkninger til </P>  \r\n\r\n<P>forslaget til motorvejens linieføring, idet det forudsætter, at </P>  \r\n\r\n<P>jordfordelingskontorets bemærkninger til linieføringen i relation </P>  \r\n\r\n<P>til jordfordeling indgår i de videre overvejelser om den </P>  \r\n\r\n<P>detaljerede placering af motorvejen. </P>  \r\n\r\n<P>Miljøministeriet har ikke bemærkninger til placeringen ud fra </P>  \r\n\r\n<P>naturfrednings- og planlægningsmæssige hensyn, men forventer, at </P>  \r\n\r\n<P>de støjbelastninger som følge af vejstrækningens etablering, der </P>  \r\n\r\n<P>vil blive påført eventuelle nærliggende boliger, vil blive søgt </P>  \r\n\r\n<P>afhjulpet i forbindelse med detailplanlægningen. </P>  \r\n\r\n<P>Overslagssummen for det samlede anlæg andrager, inklusive udgifter </P>  \r\n\r\n<P>til arealerhvervelse, projektering, tilsyn og administration, men </P>  \r\n\r\n<P>eksklusive moms, 410 mio. kr. (prisniveau 1. januar 1987). </P>  \r\n\r\n<P>Udgifterne, eksklusive projekterings-, tilsyns- og </P>  \r\n\r\n<P>administrationsudgifter, andrager 375 mio. kr., der påregnes at </P>  \r\n\r\n<P>fordele sig således: </P>  \r\n\r\n<PRE>  \r\n\r\n Finansår          Mio.kr.  \r\n\r\n 1989              10  \r\n\r\n 1990              40  \r\n\r\n 1991              115  \r\n\r\n 1992              110  \r\n\r\n 1993              100  \r\n\r\n</PRE>  \r\n\r\n<P>Motorvejen forventes åbnet i 1993. </P>  \r\n\r\n<P>Som konsekvens af bestemmelsen i lovforslagets § 1 er i forslagets § </P>  \r\n\r\n<P>4 medtaget bestemmelse om nedklassificering af en strækning af </P>  \r\n\r\n<P>hovedlandevej 431. I forslagets § 5 er medtaget </P>  \r\n\r\n<P>konsekvensændringer i projekteringsloven for den nord-sydgående </P>  \r\n\r\n<P>motorvej i Jylland, lov nr. 237 af 14. juni 1965. </P>  \r\n\r\n<P>II </P>  \r\n\r\n<P>Projektering af motorveje/motortrafikveje </P>  \r\n\r\n<P>mellem Aalborg/Nørresundby og Frederikshavn samt </P>  \r\n\r\n<P>mellem Aalborg/Nørresundby og Hjørring, </P>  \r\n\r\n<P>jf. forslagets § 2 og § 3 </P>  \r\n\r\n<P>(bilag 2) </P>  \r\n\r\n<P>I Storebæltsaftalen af 12. juni 1986 er det i § 8, afsnit 2, anført, </P>  \r\n\r\n<P>at: </P>  \r\n\r\n<P>&#187;Vejforbindelser i Vendsyssel udbygges til færdiggørelse snarest </P>  \r\n\r\n<P>muligt og senest i 1996 i overensstemmelse med resultatet af det </P>  \r\n\r\n<P>planlægnings- og forberedelsesarbejde, som for tiden foregår i et </P>  \r\n\r\n<P>samarbejde mellem Vejdirektoratet, Nordjyllands Amtskommune og de </P>  \r\n\r\n<P>berørte kommuner.&#171; </P>  \r\n\r\n<P>Det nævnte arbejde er nu tilendebragt, og en redegørelse foreligger </P>  \r\n\r\n<P>herom i rapporten &#187;Højklassede vejforbindelser nord for </P>  \r\n\r\n<P>Limfjorden&#171;, maj 1987. </P>  \r\n\r\n<P>Rapporten behandler vejforbindelserne Aalborg-Sæby-Frederikshavn </P>  \r\n\r\n<P>(rute E3) og Aalborg-Brønderslev-Hjørring-Hirtshals (rute 13). De </P>  \r\n\r\n<P>to vejforbindelser er hovedelementerne i den trafikale betjening </P>  \r\n\r\n<P>af Vendsyssels større byområder. Endvidere bærer </P>  \r\n\r\n<P>vejforbindelserne størstedelen af trafikken til og fra </P>  \r\n\r\n<P>udenrigsfærgehavnene Frederikshavn og Hirtshals, og de indgår </P>  \r\n\r\n<P>dermed som led i de internationale forbindelser mellem </P>  \r\n\r\n<P>Nordskandinavien og Centraleuropa. </P>  \r\n\r\n<P>Behovet for moderne overordnede vejforbindelser ad de to ruter i </P>  \r\n\r\n<P>Vendsyssel vil mest hensigtsmæssigt kunne løses ved at anlægge </P>  \r\n\r\n<P>nye højklassede veje mellem Aalborg/Nørresundby og Frederikshavn </P>  \r\n\r\n<P>og mellem Aalborg/Nørresundby og Hjørring. </P>  \r\n\r\n<P>Vejforbindelserne kan etableres på to principielt forskellige måder: </P>  \r\n\r\n<P>enten </P>  \r\n\r\n<P>ved en &#187;Y-løsning&#171;, hvor vejforbindelserne er sammenløbende på  \r\n\r\n en </P>  \r\n\r\n<P>strækning fra Aalborg/Nørresundby til et sted midt i Vendsyssel, </P>  \r\n\r\n<P>hvorfra de grener ud mod henholdsvis Frederikshavn og </P>  \r\n\r\n<P>Hjørring/Hirtshals, </P>  \r\n\r\n<P>eller </P>  \r\n\r\n<P>ved en &#187;V-løsning&#171;, hvor der anlægges to nye af hinanden  \r\n\r\n uafhængige </P>  \r\n\r\n<P>vejforbindelser mellem Aalborg/Nørresundby og Frederikshavn og </P>  \r\n\r\n<P>mellem Aalborg/Nørresundby og Hjørring. </P>  \r\n\r\n<P>Y-løsningerne, hvoraf der er 3, varierer i udgift fra 750 til 920 </P>  \r\n\r\n<P>mio. kr. for en motortrafikvej forberedt til udbygning til </P>  \r\n\r\n<P>4-sporet motorvej (dog allerede i første udbygning 4-sporet </P>  \r\n\r\n<P>motorvej på Y-løsningernes fællesstrækning) og fra 900 til 1.100 </P>  \r\n\r\n<P>mio. kr. for en 4-sporet motorvej straks på hele strækningen. </P>  \r\n\r\n<P>V-løsningen koster 900 mio. kr. for en motortrafikvej forberedt </P>  \r\n\r\n<P>for udbygning til 4-sporet motorvej og 1.160 mio. kr. for </P>  \r\n\r\n<P>4-sporet motorvej straks. Der er tale om anlægsudgifter i </P>  \r\n\r\n<P>prisniveau 1. juli 1986, inklusive arealerhvervelse, men </P>  \r\n\r\n<P>eksklusive projektering og eksklusive moms. </P>  \r\n\r\n<P>På grundlag af det udførte planlægningsarbejde er der enighed mellem </P>  \r\n\r\n<P>Nordjyllands Amtskommune, de berørte kommuner samt </P>  \r\n\r\n<P>Vejdirektoratet om, at V-løsningen bør foretrækkes, idet den </P>  \r\n\r\n<P>giver den mest effektive vejbetjening i området samt de bedste </P>  \r\n\r\n<P>direkte forbindelser mellem Aalborg/Nørresundby og Frederikshavn </P>  \r\n\r\n<P>og mellem Aalborg/Nørresundby og Hjørring/Hirtshals. </P>  \r\n\r\n<P>Det er således konstateret, at de anlægsøkonomiske besparelser, der </P>  \r\n\r\n<P>kan opnås ved en Y-løsning, er utilstrækkelige til at </P>  \r\n\r\n<P>tilsidesætte de ekstra fordele, V-løsningen har frem for </P>  \r\n\r\n<P>Y-løsningerne. En V-løsning er den løsning, der bedst støtter </P>  \r\n\r\n<P>amtsrådets strategi for udvikling af regionen i henhold til </P>  \r\n\r\n<P>gældende regionplan, og merinvesteringen fra Y- til V-løsning er </P>  \r\n\r\n<P>godt forrentet selv uden nogen yderligere trafikvækst. Ved en </P>  \r\n\r\n<P>motortrafikvejsløsning er den mindste forrentning af </P>  \r\n\r\n<P>merinvesteringen ca. 12% årligt, og ved en motorvejsløsning </P>  \r\n\r\n<P>skønnes den til ca. 10% årligt. </P>  \r\n\r\n<P>Baggrunden for disse relativt høje forrentninger af merinvesteringen </P>  \r\n\r\n<P>er først og fremmest, at V-løsningen forløber langs de nuværende </P>  \r\n\r\n<P>betydeligt trafikskabende byer og lokalsamfund ved hovedruterne </P>  \r\n\r\n<P>E3 og 13. V-løsningen giver derfor særlige fordele for </P>  \r\n\r\n<P>lokalsamfundenes regionale trafik i forhold til Y-løsningerne. </P>  \r\n\r\n<P>Dette lovforslag indeholder derfor bemyndigelse til at projektere og </P>  \r\n\r\n<P>sikre vejlinier i overensstemmelse med V-løsningen. Om der skal </P>  \r\n\r\n<P>være tale om en etapeløsning med motortrafikvej forberedt til </P>  \r\n\r\n<P>4-sporet motorvej i første omgang eller om motorvej straks, må </P>  \r\n\r\n<P>afhænge af de videre undersøgelser. </P>  \r\n\r\n<P>Forslaget har været forelagt Nordjyllands Amtsråd, Aalborg Byråd, </P>  \r\n\r\n<P>Dronninglund Byråd, Sæby Byråd, Frederikshavn Kommunalbestyrelse, </P>  \r\n\r\n<P>Brønderslev Byråd, Hjørring Byråd, Løkken-Vraa Kommunalbestyrelse </P>  \r\n\r\n<P>og Sindal Kommunalbestyrelse samt Miljøministeriet og </P>  \r\n\r\n<P>Landbrugsministeriet. </P>  \r\n\r\n<P>Nordjyllands Amtsråd anbefaler lovforslagets skitse for </P>  \r\n\r\n<P>linieføringsprincip, idet amtsrådet fremhæver, at det ønsker </P>  \r\n\r\n<P>V-løsningen etableret som en motorvejsløsning straks, og at der </P>  \r\n\r\n<P>af hensyn til udviklingen i Vendsyssel sker en samtidig udbygning </P>  \r\n\r\n<P>af de to V-strækninger. </P>  \r\n\r\n<P>Aalborg Byråd, Sæby Byråd og Frederikshavn Byråd tilslutter sig </P>  \r\n\r\n<P>ligeledes lovforslaget med tilkendegivelse af, at de ønsker en </P>  \r\n\r\n<P>etablering af motorvej straks. </P>  \r\n\r\n<P>Brønderslev Byråd er ligeledes enig i lovforslaget, idet det ønsker </P>  \r\n\r\n<P>de to grene udbygget samtidig og i samme standard af hensyn til </P>  \r\n\r\n<P>en ligelig erhvervsudbygning i landsdelen. </P>  \r\n\r\n<P>Hjørring Kommune tilslutter sig lovforslaget. </P>  \r\n\r\n<P>Om der skal anlægges motorvej straks eller skal vælges en </P>  \r\n\r\n<P>etapeløsning, må som foran nævnt afhænge af de videre </P>  \r\n\r\n<P>undersøgelser. Det samme gælder med hensyn til tidsplanen for </P>  \r\n\r\n<P>anlæggenes gennemførelse, idet det dog skal lægges til grund i </P>  \r\n\r\n<P>overensstemmelse med Storebæltsaftalen, at anlæggene skal være </P>  \r\n\r\n<P>færdige i 1996 samtidig med vejdelen af en fast </P>  \r\n\r\n<P>Storebæltsforbindelse. </P>  \r\n\r\n<P>Dronninglund Byråds og Sindal Byråds samt Løkken-Vraa </P>  \r\n\r\n<P>Kommunalbestyrelses udtalelser foreligger endnu ikke. </P>  \r\n\r\n<P>Landbrugsministeriet og Miljøministeriet forudsætter, at de som </P>  \r\n\r\n<P>sædvanlig inddrages i projekteringen. </P>  \r\n\r\n<P>De samlede udgifter til planlægning og skitseprojektering skønnes at </P>  \r\n\r\n<P>blive ca. 4 mio. kr. (prisniveau 1. januar 1987). Herudover vil </P>  \r\n\r\n<P>der kunne blive tale om udgifter til eventuelle </P>  \r\n\r\n<P>ejendomserhvervelser til sikring af den senere gennemførelse af </P>  \r\n\r\n<P>anlæggene. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00108"
        },
        {
            "displayName": "Entydig dokumentidentifikation",
            "displayValue": "CL004752"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}