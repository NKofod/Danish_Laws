{
    "id": 137248,
    "title": "Bekendtgørelse om HyperCard",
    "documentTypeId": "60",
    "isSagsforlobPeriodValid": true,
    "shortName": "BEK nr 493 af 24/05/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1 – Takstområder i Danmark</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om HyperCard</p>\r\n<p class=\"Indledning2\">I medfør af tekstanmærkning nr. 126 ad § 28, jf. Aktstykke nr. 125 af 19. maj 2011, fastsættes:</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> HyperCard er et periodekort til befordring i bus, tog og metro i den offentlige servicetrafik, som tilbydes uddannelsessøgende på ungdomsuddannelser, der opfylder de betingelser, herunder om hvilke uddannelser, omfang, studieaktivitet m.v., som fremgår af kapitel 2 i lovbekendtgørelse nr. 170 af 24. februar 2009 om befordringsrabat til uddannelsessøgende i ungdomsuddannelser m.v.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> HyperCard giver følgende rettigheder for indehaveren:</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> Befordring med bus, tog og metro i den offentlige servicetrafik i alle takstzoner i det takstområde, hvor den uddannelsessøgende har registreret adresse i Det Centrale Personregister (CPR). Takstområderne fremgår af bilag 1.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> Befordring med bus, tog og metro i den offentlige servicetrafik mellem den uddannelsessøgendes registrerede adresse i Det Centrale Personregister (CPR) og den relevante uddannelsesinstitution på de vilkår, som Uddannelsesstyrelsen fastsætter som følge af §§ 6 og 8 i lovbekendtgørelse nr. 170 af 24. februar 2009 om befordringsrabat til uddannelsessøgende i ungdomsuddannelser m.v.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num3\">3)</span> Befordring med al offentlig servicetrafik med bus, tog og metro på børnetakst i alle øvrige takstområder end det takstområde hvor den uddannelsessøgende har registreret adresse i Det Centrale Personregister (CPR). Kortet giver endvidere adgang til bus- og privatbanetransport mellem takstområder på børnetakst.</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num4\">4)</span> Befordring med ungdomsbillet mellem takstområder på de jernbanestrækninger, hvor der udføres offentlig servicetrafik på kontrakt med staten (Wildcard- og Wundercardtakst).</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Bestilling af HyperCard, kontrol af bestilling m.v. administreres af Uddannelsesstyrelsen i det system, som, jf. § 14 i lovbekendtgørelse 170 af 24. februar 2009 om befordringsrabat til uddannelsessøgende i ungdomsuddannelser m.v., er opbygget til at håndtere befordringsrabat.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Den uddannelsessøgende skal selv betale et egenbetalingsbeløb på 300 kr. pr. måned, hvor periodekortet er gyldigt. Udstedes HyperCard som er periodekort med valgfri gyldighed på mindst 30 dage skal den uddannelsessøgende betale et egenbetalingsbeløb på 9,86 kr. for hver dag, hvor periodekortet er gyldigt.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Administrationen af HyperCard, herunder bl.a. regler om kompensation, aftaler om fælles markedsføring og rejseregler for at bruge HyperCard aftales mellem Trafikstyrelsen og de befordringsansvarlige (Trafikselskaberne, Bornholms Regionskommune, de jernbanevirksomheder, der udfører offentlig servicetrafik på kontrakt med staten, og Metroselskabet I/S) samt mellem Trafikstyrelsen og Uddannelsesstyrelsen.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Denne bekendtgørelse træder i kraft den 27. maj 2011.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 24. maj 2011</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Jan Albrecht</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1 – Takstområder i Danmark</span>\r\n</p>\r\n<p>\r\n   <img alt=\"BL513_7_1.jpg Size: (368 X 535)\" border=\"no\" name=\"BL513_7_1\" src=\"/image.aspx?id=137248&img=BL513_7_1.jpg\" />\r\n</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/05/2011"
        },
        {
            "displayName": "Accession",
            "displayValue": "B20110049305"
        },
        {
            "displayName": "Entydig dokumentidentifikation",
            "displayValue": "BL000513"
        },
        {
            "displayName": "Dato for førstegangsindlæggelse",
            "displayValue": "26/05/2011"
        },
        {
            "displayName": "Dato for indlæggelse",
            "displayValue": "18/01/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "493"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "24/05/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Trafikstyrelsen"
        },
        {
            "displayName": "Ressortministeriets journalnummer",
            "displayValue": "Transportmin.,<br />Trafikstyrelsen, j.nr. T 211-000011"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}