{
    "id": 105878,
    "title": "1987 BSF 71   FORSLAG TIL FOLKETINGSBESLUTNING OM ÆNDRING AF LOV OM VARMEFORSYNING   (BEGRÆNSNING AF ELVARME) ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 71 </P>  \r\n\r\n<P></P>  \r\n\r\n<P>Forslag til folketingsbeslutning om ændring af lov om varmeforsyning  \r\n\r\n (Begrænsning af elvarme) </P>  \r\n\r\n<P></P>  \r\n\r\n<P>Fremsat af Poul Nielson (S) Graversen (S) Hans Hækkerup (S) Helge  \r\n\r\n Mortensen (S) Taanquist (S) Birte Weiss (S) Jørn Jespersen (SF) Riishøj (SF)  \r\n\r\n Bente Søltoft (SF) Dagmar Mørk Jensen (RV) </P>  \r\n\r\n<P></P>  \r\n\r\n<P>den 1. marts 1988 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 1. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte forslag om ændring af </P>  \r\n\r\n<P>lov om varmeforsyning i overensstemmelse med de retningslinier </P>  \r\n\r\n<P>herfor, der er indeholdt i beretningen af 22. maj 1987 fra </P>  \r\n\r\n<P>Folketingets Energipolitiske Udvalg over beslutningsforslag nr. B 70 </P>  \r\n\r\n<P>om ændring af lov om varmeforsyning, og som indebærer, at der </P>  \r\n\r\n<P>gennemføres et stop for elvarme i områder, der allerede gennem </P>  \r\n\r\n<P>varmeplanlægningen er udlagt til kollektiv varmeforsyning, og at der </P>  \r\n\r\n<P>etableres et moratorium for elvarme i områder, der endnu ikke er </P>  \r\n\r\n<P>færdigbehandlet i den kommunale varmeplanlægning. Lavenergihuse skal </P>  \r\n\r\n<P>have samme status som hidtil, ligesom sommerhuse m.v. fortsat skal </P>  \r\n\r\n<P>kunne have elvarme. De, der i dag har elvarme, skal ikke pålægges </P>  \r\n\r\n<P>nogen forandring. </P>  \r\n\r\n<P>Lovforslaget skal fremsættes senest 1. april 1988 med henblik på at </P>  \r\n\r\n<P>kunne vedtages i indeværende folketingsår. </P>  \r\n\r\n<P>Oprindeligt fremsat forslag </P>  \r\n\r\n<P>Folketinget pålægger regeringen at fremsætte forslag om ændring af </P>  \r\n\r\n<P>lov om varmeforsyning i overensstemmelse med de retningslinier </P>  \r\n\r\n<P>herfor, der er indeholdt i beretningen af 22. maj 1987 fra </P>  \r\n\r\n<P>Folketingets Energipolitiske Udvalg over beslutningsforslag nr. B 70 </P>  \r\n\r\n<P>om ændring af lov om varmeforsyning, og som indebærer, at der </P>  \r\n\r\n<P>gennemføres et stop for elvarme i områder, der allerede gennem </P>  \r\n\r\n<P>varmeplanlægningen er udlagt til kollektiv varmeforsyning, og at der </P>  \r\n\r\n<P>etableres et moratorium for elvarme i områder, der endnu ikke er </P>  \r\n\r\n<P>færdigbehandlet i den kommunale varmeplanlægning. Lavenergihuse skal </P>  \r\n\r\n<P>have samme status som hidtil, ligesom sommerhuse m.v. fortsat skal </P>  \r\n\r\n<P>kunne have elvarme. De, der i dag har elvarme, skal ikke pålægges </P>  \r\n\r\n<P>nogen forandring. </P>  \r\n\r\n<P>Lovforslaget skal fremsættes senest 15. februar 1988 med henblik på </P>  \r\n\r\n<P>at kunne vedtages i indeværende folketingssamling. </P>  \r\n\r\n<P>Bemærkninger til forslaget </P>  \r\n\r\n<P>I beretningen af 22. maj 1987 over B 70 (Forslag til </P>  \r\n\r\n<P>folketingsbeslutning om ændring af lov om varmeforsyning, </P>  \r\n\r\n<P>Folketinget 1986-87, blad nr. 999) var i flertallets </P>  \r\n\r\n<P>beretningsbidrag bl.a. indeholdt følgende bemærkninger om elvarme: </P>  \r\n\r\n<P>&#187;Specielt verdrørende <B>elvarme</B> ønsker flertallet at understrege  \r\n\r\n</P>  \r\n\r\n<P>nødvendigheden af, at elvarmen indpasses på en hensigtsmæssig </P>  \r\n\r\n<P>måde i varmeplanlægningen. Med dette sigte opfordrer flertallet </P>  \r\n\r\n<P>energiministeren til <B>i begyndelsen af næste folketingsår</B> at </P>  \r\n\r\n<P>fremlægge forslag med det udgangspunkt, at elvarme, medmindre </P>  \r\n\r\n<P>særlige samfundsøkonomiske forhold taler imod, kun tillades i </P>  \r\n\r\n<P>områder, hvor det er klargjort, at der ikke er grundlag for </P>  \r\n\r\n<P>kollektiv varmeforsyning i form af fjernvarme, kraftvarme m.v. </P>  \r\n\r\n<P>eller naturgas. Dog skal der som hidtil kunne dispenseres i </P>  \r\n\r\n<P>særlige tilfælde, f.eks. for fritidshuse eller hvor særlige </P>  \r\n\r\n<P>bygningstekniske forhold taler herfor, ligesom brugere, der </P>  \r\n\r\n<P>allerede har installeret elvarme, bør kunne stå frit med hensyn </P>  \r\n\r\n<P>til ændring af varmesystemer. </P>  \r\n\r\n<P>Flertallet finder, at den praktiske konsekvens heraf vil være et </P>  \r\n\r\n<P>klart stop for elvarme i områder, der allerede gennem </P>  \r\n\r\n<P>varmeplanlægningen er udlagt til kollektiv varmeforsyning. For så </P>  \r\n\r\n<P>vidt angår de områder, der endnu ikke er færdigbehandlet i den </P>  \r\n\r\n<P>kommunale varmeplanlægning, er det flertallets opfattelse, at der </P>  \r\n\r\n<P>efter en gennemgang af omfanget og karakteren af disse områder </P>  \r\n\r\n<P>bør etableres et moratorium for elvarme, således at mulighederne </P>  \r\n\r\n<P>for kollektiv forsyning i de mindre by- og landsbysamfund bliver </P>  \r\n\r\n<P>effektivt belyst. Det er flertallets opfattelse, at en sådan </P>  \r\n\r\n<P>fremgangsmåde er en nødvendig forudsætning for, at vurderingen af </P>  \r\n\r\n<P>mulighederne for udnyttelsen af de forskellige former for </P>  \r\n\r\n<P>vedvarende energi i disse områder får samme prioritering i </P>  \r\n\r\n<P>praksis, som tilfældet har været det i de større byområder, når </P>  \r\n\r\n<P>det drejede sig om kraftvarme og naturgas. Uden et moratorium for </P>  \r\n\r\n<P>elvarmen består der en risiko for, at grundlaget for </P>  \r\n\r\n<P>gennemførelsen af kollektive varmeforsyningsprojekter i disse </P>  \r\n\r\n<P>områder bliver udhulet. </P>  \r\n\r\n<P>Samtidig hermed fremlægges forslag - på baggrund af en belysning af </P>  \r\n\r\n<P>mulighederne for og konsekvenserne af - til en intensiveret </P>  \r\n\r\n<P>indsats for udnyttelse af den vedvarende energi og særlige </P>  \r\n\r\n<P>støtteordninger til isoleringsforanstaltninger m.v. i områder, </P>  \r\n\r\n<P>der ikke får kollektiv energiforsyning, eller hvor den definitive </P>  \r\n\r\n<P>beslutning herom ikke kan træffes inden for en kortere periode. </P>  \r\n\r\n<P>Energiministeren har oplyst, at der for tiden gennemføres en </P>  \r\n\r\n<P>omfattende samfundsmæssig vurdering af hensigtsmæssigheden af </P>  \r\n\r\n<P>opførelsen af elopvarmede lavenergihuse i områder, der er udlagt </P>  \r\n\r\n<P>til kollektiv forsyning. Resultatet af denne undersøgelse skal </P>  \r\n\r\n<P>indgå i det materiale, der forelægges udvalget vedrørende elvarme </P>  \r\n\r\n<P>i kollektivt forsynede områder. </P>  \r\n\r\n<P>På grundlag heraf vil der kunne tages stilling til, hvorvidt den </P>  \r\n\r\n<P>hidtidige praksis med hensyn til dispensation fra </P>  \r\n\r\n<P>tilslutningspligt og elopvarmningsforbud for lavenergihuse bør </P>  \r\n\r\n<P>opretholdes i områder med kollektiv varmeforsyning.&#171; </P>  \r\n\r\n<P>På baggrund af, at et lovforslag i overensstemmelse hermed kun var </P>  \r\n\r\n<P>opført som en eventualitet i regeringens lovprogram ved starten </P>  \r\n\r\n<P>af indeværende folketingssamling, søgte Folketingets </P>  \r\n\r\n<P>Energipolitiske Udvalg i et samråd med energiministeren den 4. </P>  \r\n\r\n<P>november 1987 at skabe afklaring om lovforslagets fremsættelse. </P>  \r\n\r\n<P>Det blev herved konstateret, at energiministeren ville fremsætte </P>  \r\n\r\n<P>et sådant lovforslag inden jul. Nærværende beslutningsforslag </P>  \r\n\r\n<P>skal derfor tjene til at sikre, at Folketinget får mulighed for </P>  \r\n\r\n<P>at behandle lovforslaget med henblik på vedtagelse i indeværende </P>  \r\n\r\n<P>samling, således som det allerede var flertallets hensigt med </P>  \r\n\r\n<P>afgivelsen af beretningen den 22. maj 1987. </P>  \r\n\r\n<P>Den af ministeren bebudede rapport om elvarme i lavenergihuse i </P>  \r\n\r\n<P>områder, der er udlagt til kollektiv varmeforsyning, foreligger </P>  \r\n\r\n<P>nu og vil, således som allerede forudsat i beretningen fra maj, </P>  \r\n\r\n<P>kunne indgå i de nærmere overvejelser om specielt lavenergihuses </P>  \r\n\r\n<P>forhold. Rapporten ses derimod ikke på nogen måde at ændre ved de </P>  \r\n\r\n<P>grundlæggende forhold, der for byggeriet i øvrigt (såvel det </P>  \r\n\r\n<P>eksisterende som nybyggeriet) gør sig gældende vedrørende </P>  \r\n\r\n<P>anvendelse af elvarme i områder, der er udlagt eller bliver </P>  \r\n\r\n<P>udlagt til kollektiv varmeforsyning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00071"
        },
        {
            "displayName": "Entydig dokumentidentifikation",
            "displayValue": "CL006474"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}