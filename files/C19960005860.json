{
    "id": 81105,
    "title": "Vejledning om puljejob ",
    "documentTypeId": "180",
    "isSagsforlobPeriodValid": false,
    "shortName": "VEJ nr 58 af 15/03/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om puljejob </H1>  \r\n\r\n<P></P>  \r\n\r\n<BR>  \r\n\r\n<P> <B>Indholdsfortegnelse</B>  </P>  \r\n\r\n<P CLASS=PUNKT> <B>1.</B> Ordningens formål </P>  \r\n\r\n<P CLASS=PUNKT> <B>2.</B> Puljestillingernes anvendelsesområde </P>  \r\n\r\n<P CLASS=PUNKT> <B>3.</B> Hvem kan oprette puljestillinger </P>  \r\n\r\n<P CLASS=PUNKT> <B>4.</B> Hvordan oprettes puljestillinger </P>  \r\n\r\n<P CLASS=PUNKT> <B>5.</B> Betingelser for oprettelse af puljestillinger </P>  \r\n\r\n<P CLASS=PUNKT> <B>6.</B> Lediges rettigheder og pligter </P>  \r\n\r\n<P CLASS=PUNKT> <B>7.</B> Løn- og arbejdsvilkår </P>  \r\n\r\n<P CLASS=PUNKT> <B>8.</B> De regionale arbejdsmarkedsråds rolle </P>  \r\n\r\n<P CLASS=PUNKT> <B>9.</B> AF's administration af ordningen </P>  \r\n\r\n<P CLASS=PUNKT> <B>10.</B> Individuel handlingsplan </P>  \r\n\r\n<P CLASS=PUNKT> <B>11.</B> Vejledningsforløbet </P>  \r\n\r\n<P CLASS=PUNKT> <B>12.</B> Særligt om uddannelse </P>  \r\n\r\n<P CLASS=PUNKT> <B>13.</B> Særligt om forholdet til social- og  \r\n\r\n sundhedsuddannelserne </P>  \r\n\r\n<P> <B>Vejledning om puljejob</B>  </P>  \r\n\r\n<P>Formålet med denne vejledning er at give en beskrivelse af den materielle  \r\n\r\n del af puljejobordningen i henhold til reglerne i bekendtgørelse om en aktiv  \r\n\r\n arbejdsmarkedsindsats, d.v.s. ordningens baggrund, anvendelsesområde, og  \r\n\r\n administrationen af ordningen. </P>  \r\n\r\n<P CLASS=PUNKT> <B>1.</B> Ordningens formål </P>  \r\n\r\n<P>Ved lov nr. 1059 af 20. december 1995 om ændring af lov om en aktiv  \r\n\r\n arbejdsmarkedspolitik blev der indført mulighed for, at offentlige  \r\n\r\n arbejdsgivere kan oprette tilskudsstillinger af længerevarende karakter -  \r\n\r\n såkaldte puljejob - inden for en række områder med vigtige uløste opgaver,  \r\n\r\n eller hvor der er behov for et højere serviceniveau, som det af økonomiske  \r\n\r\n årsager ikke hidtil har været muligt at varetage. </P>  \r\n\r\n<P>Ved ansættelsen af ledige i puljejobstillinger skal der være tale om en  \r\n\r\n generelt højere normering eller inddragelse af helt nye servicetilbud i den  \r\n\r\n enkelte institution. </P>  \r\n\r\n<P>På finansloven afsættes der årligt et rammebeløb til finansiering af  \r\n\r\n ordningen. Det afsatte beløb på finansloven er bestemmende for omfanget af  \r\n\r\n ordningen i de enkelte år. </P>  \r\n\r\n<P>De afsatte midler dækker den fulde lønudgift til puljestillingerne, idet  \r\n\r\n arbejdsgiveren dog selv skal betale 10 pct. af lønudgiften ved ansættelse af  \r\n\r\n ledige i puljejob. </P>  \r\n\r\n<P CLASS=PUNKT> <B>2.</B> Puljestillingernes anvendelsesområde </P>  \r\n\r\n<P>De offentlige arbejdsgivere kan oprette puljestillinger inden for følgende  \r\n\r\n områder: </P>  \r\n\r\n<UL CLASS=PLAIN-LIST>  \r\n\r\n<LI>1) Miljø og natur, fx inden for amtskommunernes miljøtilsyn. </LI>  \r\n\r\n<LI>2) Kultur, fx inden for en kommunes kulturforvaltning, biblioteker,  \r\n\r\n museer mv. </LI>  \r\n\r\n<LI>3) Energi, fx inden for Energiministeriets område. </LI>  \r\n\r\n<LI>4) Kollektiv trafik, fx. inden for en amtskommunes busdrift, DSB og  \r\n\r\n lignende. </LI>  \r\n\r\n<LI>5) Bolig, fx inden for Boligministeriets område, kommunernes  \r\n\r\n byggeadministration mv. </LI>  \r\n\r\n<LI>6) Uddannelse, fx inden for skolevæsenet, folkeskoler, gymnasier og  \r\n\r\n lignende </LI>  \r\n\r\n<LI>7) Arbejdsmarked, fx inden for kommunernes beskæftigelsessekretariater,  \r\n\r\n AF mv. </LI>  \r\n\r\n<LI>8) Sundhed, fx inden for hopitalsvæsenet, Sundhedsstyrelsen mv. </LI>  \r\n\r\n<LI>9) Omsorg, fx inden for hjemmepleje, plejehjem, børnehaveinstitutioner,  \r\n\r\n fritidshjem mv. </LI>  \r\n\r\n</UL>  \r\n\r\n<P>Der kan oprettes puljestillinger inden for alle grene af de nævnte  \r\n\r\n områder. Der kan fx ansættes ledige til varetagelse af såvel administrative  \r\n\r\n opgaver som manuelt udførte opgaver inden for miljø- og naturområdet. Det  \r\n\r\n afgørende er således ikke den funktion, der skal udføres, men området. </P>  \r\n\r\n<P>Der kan således oprettes puljejob, hvis arbejdsstedets serviceområde  \r\n\r\n falder ind under et af de nævnte områder. </P>  \r\n\r\n<P>Ved begrebet arbejdssted forstås i den sammenhæng den naturligt afgrænsede  \r\n\r\n arbejdsplads, typisk skolen, direktoratet, hospitalet mv. </P>  \r\n\r\n<P CLASS=PUNKT> <B>3.</B> Hvem kan oprette puljestillinger </P>  \r\n\r\n<P>Puljestillinger kan oprettes inden for det kommunale, amtskommunale og  \r\n\r\n statslige område. Endvidere kan organisationer, foreninger, selskaber,  \r\n\r\n institutioner og lignende, hvis udgifter dækkes med mindst 50 pct. af  \r\n\r\n offentlige tilskud oprette puljestillinger. </P>  \r\n\r\n<P CLASS=PUNKT> <B>4.</B> Hvordan oprettes puljestillinger </P>  \r\n\r\n<P>I 1996 er der afsat midler til oprettelse af 15.000 puljestillinger, der  \r\n\r\n er fordelt på følgende måde: </P>  \r\n\r\n<P>10.000 stillinger er forlods fordelt, mens 5.000 er reserveret til en  \r\n\r\n &#187;først til mølle&#171;-pulje. </P>  \r\n\r\n<P>De 10.000 stillinger er fordelt med 6.000 til kommunerne, 1.500 til  \r\n\r\n amtskommunerne og 2.500 til statsinstitutionerne. </P>  \r\n\r\n<P>Principperne for anvendelsen af de 5.000 stillinger i &#187; først til  \r\n\r\n mølle&#171;-puljen er, at AF så vidt muligt skal formidle ledige til  \r\n\r\n puljestillinger i den rækkefølge, stillingerne anmeldes fra arbejdsgiveren.  \r\n\r\n</P>  \r\n\r\n<P>Arbejdsgivere, der forlods har fået tildelt stillinger, kan ikke anmelde  \r\n\r\n stillinger til &#187;først til mølle&#171;-puljen før arbejdsgiveren har  \r\n\r\n oprettet og anmeldt sin andel af de forlods fordelte stillinger til AF. </P>  \r\n\r\n<P>For 1996 gælder, at de forlods fordelte stillinger, der ikke er anmeldt  \r\n\r\n til AF <B>inden den 1. juli 1996</B> overgår til &#187;først til  \r\n\r\n mølle&#171;-puljen. </P>  \r\n\r\n<P>Ligeledes overgår stillinger, der ikke er besat 6 måneder efter, at  \r\n\r\n stillingen er anmeldt til AF til &#187;først til mølle&#171;-puljen.  \r\n\r\n Arbejdsgiveren skal også give meddelelse til AF om stillinger, som  \r\n\r\n arbejdsgiveren ønsker besat uden om AF's formidling fx via opslag i  \r\n\r\n dagspressen. </P>  \r\n\r\n<P>Arbejdsgivere, der ikke forlods har fået tildelt puljestillinger, kan  \r\n\r\n anvende &#187;først til mølle&#171;-puljen direkte. </P>  \r\n\r\n<P>Kommunen/amtet/statsinstitutionen kan selv vælge inden for hvilket område  \r\n\r\n og i hvilket omfang, der skal oprettes puljestillinger, og arbejdsgiveren har  \r\n\r\n mulighed for selv at søge ledige til ansættelse i puljestillingen. </P>  \r\n\r\n<P>Ved oprettelse af puljestillinger skal arbejdsgiveren forud for  \r\n\r\n oprettelsen kontakte AF for at undersøge, om stillingen kan oprettes inden  \r\n\r\n for det samlede antal udmeldte stillinger i regionen. </P>  \r\n\r\n<P>I 1996 gælder for statsinstitutionerne, at statsinstitutionerne selv skal  \r\n\r\n påse, hvor mange puljestillinger, der er oprettet inden for henholdsvis det  \r\n\r\n forlods fordelte antal stillinger og den såkaldte &#187;først til  \r\n\r\n mølle&#171;-pulje. Ved henvendelse til AF om oprettelsen af stillingerne skal  \r\n\r\n statsinstitutionerne oplyse, om oprettelsen sker inden for det forlods  \r\n\r\n fordelte antal stillinger. </P>  \r\n\r\n<P>I forbindelse med anmeldelsen af en puljestilling, kan arbejdsgiveren  \r\n\r\n aftale med AF, at puljestillingen beholdes i en årrække. Ophører den ledige i  \r\n\r\n stillingen inden udløbet af den periode, stillingen er oprettet for, kan  \r\n\r\n arbejdsgiveren genbesætte stillingen med en anden ledig, der opfylder  \r\n\r\n betingelserne for ansættelse i puljejob. </P>  \r\n\r\n<P>Aftalen indgås under forudsætning af, at stillingen i hele perioden ligger  \r\n\r\n inden for regionens samlede antal udmeldte puljestillinger. Hvis det viser  \r\n\r\n sig, at stillingen i et efterfølgende finansår ikke kan dækkes ind under  \r\n\r\n regionens samlede antal udmeldte puljestillinger, vil stillingen kunne  \r\n\r\n bortfalde. </P>  \r\n\r\n<P>Hensigten med puljestillingerne er, at der oprettes længerevarende forløb.  \r\n\r\n Oprettelse af puljestillinger af korterevarende karakter, som fx 3-6 måneder,  \r\n\r\n vil ikke være i overensstemmelse med hensigten med ordningen, medmindre der  \r\n\r\n er tale om puljestillinger i forbindelse med jobrotationsprojekter. </P>  \r\n\r\n<P>Der henstilles til, at arbejdsgiveren i forbindelse med oprettelse af  \r\n\r\n puljestillinger samarbejder med AF herom. Samarbejdet mellem arbejdsgiverne  \r\n\r\n og AF er afgørende i matchningen af de lediges forudsætninger med  \r\n\r\n arbejdsgivernes behov, og det er således vigtigt, at AF beskriver de lediges  \r\n\r\n kvalifikationer, så arbejdsgiverne kan definere arbejdsindholdet i  \r\n\r\n puljestillingerne herefter. </P>  \r\n\r\n<P CLASS=PUNKT> <B>5.</B> Betingelser for oprettelse af puljestillinger </P>  \r\n\r\n<P>Ansættelsen af en ledig i en puljestilling skal medføre en nettoudvidelse  \r\n\r\n af antallet af medarbejdere hos den pågældende arbejdsgiver. De tilsvarende  \r\n\r\n bestemmelser for jobtræning finder anvendelse ved oprettelsen af en  \r\n\r\n puljestilling. </P>  \r\n\r\n<P>Arbejdsgiveren og medarbejderrepræsentanterne skal i fællesskab påse, at  \r\n\r\n betingelsen om merbeskæftigelse er opfyldt. Det skal i anmeldelsen af en  \r\n\r\n puljestilling til AF fremgå, at spørgsmålet har været drøftet, og  \r\n\r\n medarbejderrepræsentanternes eventuelle synspunkter skal fremgå af  \r\n\r\n anmeldelsen. </P>  \r\n\r\n<P>Inden for såvel det kommunale og amtskommunale område som det statslige  \r\n\r\n område er der indgået rammeaftaler om oprettelsen og arbejdstidsberegningen  \r\n\r\n af puljestillinger. Ifølge rammeaftalerne skal repræsentanter for vedkommende  \r\n\r\n forhandlingsberettigede organisation have adgang til en forhandling om  \r\n\r\n institutionsplacering og -fordeling, den forudsatte tilrettelæggelse af  \r\n\r\n forløbet, herunder jobbeskrivelsen, et særligt introduktionsbehov,  \r\n\r\n opkvalificeringsbehov og/eller behov for opfølgning fx i form af  \r\n\r\n opfølgningssamtale/medarbejdersamtale. </P>  \r\n\r\n<P>AF skal ikke påse, at rammeaftalerne er overholdt. </P>  \r\n\r\n<P>Oprettelsen af en puljestilling må ikke være konkurrenceforvridende. </P>  \r\n\r\n<P CLASS=PUNKT> <B>6.</B> Lediges rettigheder og pligter </P>  \r\n\r\n<P>Tilbud om ansættelse i en puljestilling kan gives til ledige  \r\n\r\n dagpengeberettigede medlemmer af en arbejdsløshedskasse, som har været ledige  \r\n\r\n i samlet 2 år inden for de seneste 3 år. </P>  \r\n\r\n<P>Ledige, der er indplaceret i aktivperioden har i hele perioden ret til  \r\n\r\n ansættelse i et puljejob, hvis den ledige selv finder et puljejob. </P>  \r\n\r\n<P>I de tilfælde, hvor en ledig i dagpengeperioden, som opfylder  \r\n\r\n ledighedskravet, ønsker at blive ansat i en selvfunden puljestilling kan AF  \r\n\r\n kun i særlige tilfælde afslå den lediges ønske, fx hvis den ledige skal have  \r\n\r\n tilbud om aktivering som led i en flaskehalsforbyggende indsats. </P>  \r\n\r\n<P>Den ledige kan være ansat i et puljejob i op til 3 år. </P>  \r\n\r\n<P>Både ledige i dagpengeperioden, som har haft samlet 2 års ledighed inden  \r\n\r\n for de seneste 3 år, og ledige i aktivperioden har pligt til at tage imod  \r\n\r\n tilbud om ansættelse i et puljejob, jf §§ 134 og 141, stk. 5 i bekendtgørelse  \r\n\r\n om en aktiv arbejdsmarkedsindsats. Ved afslag på at tage imod tilbuddet  \r\n\r\n finder Direktoratet for Arbejdsløshedsforsikringens bekendtgørelse om  \r\n\r\n rådighed og selvforskyldt ledighed anvendelse. </P>  \r\n\r\n<P>Ledige, der har været ansat i det samme puljejob i mere end et år har  \r\n\r\n endvidere ret og pligt til et vejledningstilbud. Vejledningen skal herefter  \r\n\r\n gives hvert halve år. Ved vejledningen drøftes mulighederne for, hvordan den  \r\n\r\n ledige kan opnå ordinær beskæftigelse. </P>  \r\n\r\n<P>Den ledige kan ikke ansættes i et puljejob hos en arbejdsgiver, hvis den  \r\n\r\n ledige samtidig har ordinær beskæftigelse hos den samme arbejdsgiver. Ved  \r\n\r\n samme arbejdsgiver forstås den samme kommune, amtskommune, statsinstitution  \r\n\r\n eller tilskudsinstitution. </P>  \r\n\r\n<P>Tilsvarende må den ledige ophøre i et puljejob, hvis den ledige opnår  \r\n\r\n ordinær beskæftigelse hos den samme arbejdsgiver. </P>  \r\n\r\n<P>Den ledige har pligt til at oplyse AF om ansættelsen i det ordinære job.  \r\n\r\n</P>  \r\n\r\n<P>Under ansættelsen i et puljejob har den ledige pligt til at tage imod  \r\n\r\n formidlet ordinært arbejde. Ved formidlingen skal AF tage hensyn til gældende  \r\n\r\n opsigelsesvarsel. </P>  \r\n\r\n<P>Ved afslag på ordinært formidlet arbejde finder bestemmelserne i  \r\n\r\n Direktoratets for Arbejdsløshedsforsikringens bekendtgørelse om rådighed og  \r\n\r\n selvforskyldt ledighed anvendelse. </P>  \r\n\r\n<P>AF kan dog efter ansøgning træffe afgørelse om, at den ledige ikke skal  \r\n\r\n stå til rådighed under ansættelsen, jf. § 128a i bekendtgørelse om en aktiv  \r\n\r\n arbejdsmarkedsindsats samt vejledning om rådighedsforpligtelsen i forbindelse  \r\n\r\n med tilbud efter lov om en aktiv arbejdsmarkedspolitik, uddannelsesorlov  \r\n\r\n efter lov om orlov og uddannelse efter lov om arbejdsmarkedsuddannelser. </P>  \r\n\r\n<P CLASS=PUNKT> <B>7.</B> Løn- og arbejdsvilkår </P>  \r\n\r\n<P>Ved ansættelse i en puljestilling skal timelønnen svare til den  \r\n\r\n overenskomstmæssige løn på området. Hvis stillingen ikke er omfattet af en  \r\n\r\n lønoverenskomst, skal timelønnen svare til den løn, der gælder for et  \r\n\r\n tilsvarende arbejde. </P>  \r\n\r\n<P> <I>Lønloft:</I>  </P>  \r\n\r\n<P>Lønnen kan højst udgøre kr. 84,45 (april 1996) pr. arbejdstime, eksklusiv  \r\n\r\n feriepenge og eventuel søgne-helligdagsbetaling. Herudover kan der udbetales  \r\n\r\n</P>  \r\n\r\n<P>- omkostningsdækkende ydelser, </P>  \r\n\r\n<P>- arbejdstidsbestemte tillæg og </P>  \r\n\r\n<P>- arbejdsbestemte tillæg, som ikke er en fast påregnelig del af lønnen.  \r\n\r\n</P>  \r\n\r\n<P> <I>Indkomstloft:</I>  </P>  \r\n\r\n<P>Lønnen til den ledige skal efter fradrag af arbejdsmarkedsbidrag og  \r\n\r\n eventuelt bidrag til arbejdsmarkedspension svare til dagpengenes højeste  \r\n\r\n beløb for henholdsvis fuldtidsforsikrede og deltidsforsikrede, jf. §§ 47 og  \r\n\r\n 70 i lov om arbejdsløshedsforsikring mv. Herudover kan der ydes  \r\n\r\n befordringsgodtgørelse efter reglerne i bekendtgørelse om en aktiv  \r\n\r\n arbejdsmarkedsindsats. </P>  \r\n\r\n<P>Hvis lønnen på fuld tid vil overstige dagpengenes højeste beløb, nedsættes  \r\n\r\n arbejdstiden. Ved beregningen af den nedsatte arbejdstid, skal  \r\n\r\n omkostningsdækkende ydelser, herunder befordringsgodtgørelse ikke indregnes.  \r\n\r\n</P>  \r\n\r\n<P>Som nævnt under afsnit 5 er der inden for såvel det kommunale og  \r\n\r\n amtskommunale område som det statslige område indgået rammeaftaler om  \r\n\r\n oprettelsen af og arbejdstidsberegningen ved puljestillinger. Ifølge  \r\n\r\n rammeaftalerne foretages beregning af arbejdstiden af den enkelte  \r\n\r\n arbejdsgiver i samarbejde med lokale repræsentanter for den  \r\n\r\n forhandlingsberettigede organisation inden for det pågældende område. AF skal  \r\n\r\n således ikke længere foretage beregningen af arbejdstiden for de, der er  \r\n\r\n omfattet af rammeaftalen. </P>  \r\n\r\n<P>Ifølge rammeaftalerne foretages beregning af arbejdstiden på baggrund af  \r\n\r\n den forventede samlede aflønning for den ledige, idet arbejdstidsbestemte og  \r\n\r\n ikke fast påregnelige tillæg omregnes til et fast tillæg. Hvis forudsætningen  \r\n\r\n vedrørende arbejdstilrettelæggelsen ændres væsentligt, skal der optages  \r\n\r\n forhandling om ændring af arbejdstiden eller om ekstraordinær afspadsering.  \r\n\r\n</P>  \r\n\r\n<P>Ved arbejdstidsberegningen tages udgangspunkt i dagpengemaksimum og  \r\n\r\n arbejdsmarkedsbidraget. Dette gøres i 1996 ved, at dagpengenes højeste beløb,  \r\n\r\n der p.t. udgør kr. 2.615 pr. uge divideres med 0,93, hvorved beløbet kr.  \r\n\r\n 2.811,83 pr. uge fremkommer, som udgør grundlaget for den endelige  \r\n\r\n arbejdstidsberegning. </P>  \r\n\r\n<P> <I>Arbejdsvilkår:</I>  </P>  \r\n\r\n<P>Arbejdsvilkårene for en puljestilling skal være overenskomstmæssige, og  \r\n\r\n hvis der ikke er overenskomst på området, skal arbejdsvilkårene svare til de,  \r\n\r\n der gælder for tilsvarende arbejde. </P>  \r\n\r\n<P>Den ledige er i ansættelsen omfattet af den lovgivning, der gælder for  \r\n\r\n lønmodtagere. Ved ansættelsen skal der oprettes en ansættelseskontrakt eller  \r\n\r\n et ansættelsesbrev, hvori løn-og arbejdsvilkår samt forventet tilskudsperiode  \r\n\r\n anføres. Ansættelsen kan kun bringes til ophør i overensstemmelse med  \r\n\r\n gældende lovgivning og overenskomst, hvilket vil sige, at opsigelsesvarslet  \r\n\r\n skal overholdes. </P>  \r\n\r\n<P>Kommunernes Landsforening har i den forbindelse anbefalet over for  \r\n\r\n kommunerne, at der udvises fleksibilitet med hensyn til opsigelsesvarsler  \r\n\r\n m.v. for personer, som får ordinært arbejde, mens de er ansat i en kommunal  \r\n\r\n puljestilling. Finansministeriet har ligeledes indstillet over for de  \r\n\r\n statslige arbejdsgivere, at der udvises fleksibilitet med hensyn til  \r\n\r\n opsigelsesvarsler på det statslige område. </P>  \r\n\r\n<P CLASS=PUNKT> <B>8.</B> De regionale arbejdsmarkedsråds rolle </P>  \r\n\r\n<P>Puljejob er ved ændring af lov om en aktiv arbejdsmarkedspolitik indført  \r\n\r\n som et nyt arbejdsmarkedspolitisk redskab. Puljemidlerne er øremærket, og kan  \r\n\r\n ikke anvendes eller konverteres til de øvrige arbejdsmarkedspolitiske  \r\n\r\n aktiviteter. </P>  \r\n\r\n<P>Ved lovens vedtagelse er der lagt stor vægt på, at puljestillingerne  \r\n\r\n besættes. Der påhviler i den forbindelse de regionale arbejdsmarkedsråd en  \r\n\r\n<B>særlig forpligtelse</B> til at prioritere puljestillingerne højt. Dette er  \r\n\r\n udmøntet i § 148b, stk. 5 i bekendtgørelse om en aktiv arbejdsmarkedsindsats,  \r\n\r\n hvorefter puljestillinger ikke må være ubesatte, hvis AF kan formidle ledige  \r\n\r\n med de krævede kvalifikationer. </P>  \r\n\r\n<P>Det bemærkes dog, at AF's afgivelse af aktiveringstilbud som led i en  \r\n\r\n flaskehalsforebyggende indsats går forud for placering af ledige i puljejob.  \r\n\r\n Tilbuddet skal i givet fald være rettet mod beskæftigelse inden for de  \r\n\r\n flaskehalsområder, som de regionale arbejdsmarkedsråd udpeger i de  \r\n\r\n kvartalsvise arbejdsmarkedsredegørelser. De aktiveringstilbud, der kan komme  \r\n\r\n på tale, er fx tilbud om uddannelse og jobrotation. </P>  \r\n\r\n<P>Ved sin generelle prioritering af arbejdsmarkedsindsatsen kan  \r\n\r\n Arbejdsmarkedsrådet udstede retningslinier for, i hvilket omfang  \r\n\r\n puljestillinger kan kombineres med de øvrige arbejdsmarkedspolitiske  \r\n\r\n instrumenter, således at ledige kan tilbydes samlede forløb.  \r\n\r\n Arbejdsmarkedsrådet kan fx fastsætte retningslinier for, at ledige, der  \r\n\r\n ansættes i puljestillinger kan tilbydes uddannelse før og/eller under  \r\n\r\n puljejobbet. </P>  \r\n\r\n<P CLASS=PUNKT> <B>9.</B> AF's administration af ordningen </P>  \r\n\r\n<P>Når AF modtager en anmeldelse af et puljejob, skal AF påse, at de formelle  \r\n\r\n betingelser er opfyldt, d.v.s. </P>  \r\n\r\n<P>- at oprettelse af stillingen ligger inden for det samlede antal udmeldte  \r\n\r\n stillinger i regionen, </P>  \r\n\r\n<P>- at stillingen er oprettet inden for et af de områder, der er nævnt i  \r\n\r\n bekendtgørelsens § 85a, </P>  \r\n\r\n<P>- at ansættelsesmyndigheden og de ansatte i fællesskab har påset, at  \r\n\r\n merbeskæftigelseskravet er opfyldt, og </P>  \r\n\r\n<P>- at den ledige opfylder betingelsen om ledighedsanciennitet. </P>  \r\n\r\n<P>Dog gælder særlige forhold inden for det statslige område, idet det  \r\n\r\n påhviler arbejdsgiveren selv at sikre, at puljestillingen ligger inden for de  \r\n\r\n områder, der er nævnt i bekendtgørelsens § 85a. Dette gælder også for  \r\n\r\n institutioner, som modtager 50 pct. eller mere af sine driftsudgifter i  \r\n\r\n tilskud fra staten. </P>  \r\n\r\n<P>Det kan aftales mellem arbejdsgiveren og AF, at puljestillingen oprettes  \r\n\r\n for en årrække. Aftalen indgås under forudsætning af, at puljestillingen i  \r\n\r\n hele perioden ligger inden for det samlede antal udmeldte stillinger i  \r\n\r\n regionen. </P>  \r\n\r\n<P>Formidling til puljejob skal ske ved henvisning af en eller flere ledige  \r\n\r\n efter aftale med arbejdsgiveren. </P>  \r\n\r\n<P>I sin prioritering af ledige, der skal have tilbud om ansættelse i en  \r\n\r\n puljestilling, kan AF beslutte, at ledige i aktivperioden skal have tilbuddet  \r\n\r\n først. Såfremt der ikke findes ledige i aktivperioden, der opfylder  \r\n\r\n kvalifikationskravene til varetagelse af stillingen, skal AF også lade  \r\n\r\n udsøgningen omfatte ledige i dagpengeperioden. </P>  \r\n\r\n<P>Af § 148b, stk. 5 i bekendtgørelse om en aktiv arbejdsmarkedsindsats  \r\n\r\n følger det, at puljestillinger ikke må være ubesatte, hvis AF kan formidle  \r\n\r\n ledige med de krævede kvalifikationer. </P>  \r\n\r\n<P CLASS=PUNKT> <B>10.</B> Individuel handlingsplan </P>  \r\n\r\n<P>Forud for ansættelse i en puljestilling, skal der udarbejdes en individuel  \r\n\r\n handlingsplan for den ledige. Hvis den ledige i forvejen har en individuel  \r\n\r\n handlingsplan, skal denne revideres. </P>  \r\n\r\n<P>De almindelige regler for udarbejdelse/revision af en handlingsplan finder  \r\n\r\n også anvendelse ved afgivelse af tilbud om ansættelse i en puljestilling.  \r\n\r\n</P>  \r\n\r\n<P>Også i forbindelse med ansættelse i selvfunden puljejob skal der  \r\n\r\n udarbejdes/revideres handlingsplan, og AF skal i den forbindelse straks tage  \r\n\r\n initiativ til at handlingsplanen udarbejdes/revideres. </P>  \r\n\r\n<P>Den individuelle handlingsplan skal indeholde oplysninger om ansættelsens  \r\n\r\n varighed samt eventuelle tilbud om uddannelse, hvis der er indgået aftale med  \r\n\r\n arbejdsgiveren herom. Endvidere skal det indgå i handlingsplanen, at den  \r\n\r\n ledige har pligt til at tage imod tilbud om vejledning efter et års  \r\n\r\n ansættelse i stillingen, og herefter hvert halve år. </P>  \r\n\r\n<P>AF skal stå for opfølgningen af handlingsplanen. </P>  \r\n\r\n<P CLASS=PUNKT> <B>11.</B> Vejledningsforløbet </P>  \r\n\r\n<P>Ledige, der har været ansat i det samme puljejob i mere end et år skal  \r\n\r\n have tilbud om vejledning. Vejledning skal herefter gives hvert halve år.  \r\n\r\n</P>  \r\n\r\n<P>Ved vejledning i forbindelse med puljestillinger forstås som udgangspunkt,  \r\n\r\n at den ledige indkaldes til en samtale hos AF. Vejledningen kan dog efter  \r\n\r\n omstændighederne bestå af egentlige vejledningsforløb. </P>  \r\n\r\n<P>AF kan på baggrund af det foreløbige ansættelsesforløb diskutere  \r\n\r\n mulighederne for at fremme, at den ledige kommer i ordinær beskæftigelse fx  \r\n\r\n ved, at den ledige under puljejobbet deltager i uddannelse. </P>  \r\n\r\n<P>Vejledningen af den ledige kan føre til tilbud om anden aktivering.  \r\n\r\n Afgivelse af tilbud forudsætter dog, at dette aftales med arbejdsgiveren.  \r\n\r\n</P>  \r\n\r\n<P CLASS=PUNKT> <B>12.</B> Særligt om uddannelse </P>  \r\n\r\n<P>Uddannelse af den ledige kan finde sted både før og under ansættelsen i  \r\n\r\n puljejobbet. De almindelige regler for afgivelse af tilbud om uddannelse  \r\n\r\n finder anvendelse, jf. kapitel 10 i bekendtgørelse om en aktiv  \r\n\r\n arbejdsmarkedsindsats. </P>  \r\n\r\n<P>AF kan fx, efter aftale med arbejdsgiveren, forud for ansættelsen give den  \r\n\r\n ledige tilbud om uddannelse med henblik på opkvalificering i forhold til de  \r\n\r\n arbejdsopgaver, stillingen indebærer. </P>  \r\n\r\n<P>Hvis den ledige fra AF skal have tilbud om uddannelse under selve  \r\n\r\n ansættelsen i puljejobbet, forudsætter dette aftale med arbejdsgiveren. </P>  \r\n\r\n<P>Uddannelse under ansættelsen, som AF har afgivet tilbud om og udbetaler  \r\n\r\n uddannelsesgodtgørelse til, kan finde sted ved, at den ledige får fri fra  \r\n\r\n stillingen for at deltage i uddannelsen. Deltagelse i tilbud om uddannelse  \r\n\r\n under puljejobbet medfører ikke, at ansættelsen ophører. </P>  \r\n\r\n<P>Hvis den ledige fx er ansat inden for natur- og miljøområdet, kan den  \r\n\r\n ledige i perioder få fri fra ansættelsen til at deltage i uddannelse i  \r\n\r\n beplantningsteknik, anvendelse af sprøjtemidler m.m, således at kombinationen  \r\n\r\n mellem beskæftigelse og uddannelse inden for området kan give bedre  \r\n\r\n muligheder for varig beskæftigelse. </P>  \r\n\r\n<P>Arbejdsgiveren kan også, uden om AF, beslutte selv at give den ledige  \r\n\r\n tilbud om uddannelse under ansættelsen. I den forbindelse udbetaler  \r\n\r\n arbejdsgiveren den sædvanlige løn under uddannelsen. </P>  \r\n\r\n<P CLASS=PUNKT> <B>13.</B> Særligt om forholdet til social- og  \r\n\r\n sundhedsuddannelserne </P>  \r\n\r\n<P>Ved puljestillinger inden for social- og sundhedsområdet vil  \r\n\r\n ansættelsesperioden efter omstændighederne kunne godskrives den ledige i  \r\n\r\n forbindelse med efterfølgende deltagelse i social- og sundhedsuddannelserne.  \r\n\r\n Dette kan fx forekomme, når den ledige opnår praktiske erfaringer ved  \r\n\r\n beskæftigelse med pleje- og omsorgsopgaver inden for hjemmehjælp og  \r\n\r\n plejehjem. Det er den ansættende kommune, der i samarbejde med social- og  \r\n\r\n sundhedsskolen tager stilling til eventuel merit. </P>  \r\n\r\n<P>Ligeledes kan en puljestilling oprettes som et selvstændigt  \r\n\r\n uddannelsesforløb med henblik på, at den ledige opnår egentlig kompetence som  \r\n\r\n social- og sundhedshjælper. </P>  \r\n\r\n<P>Der henvises til aftale mellem Finansministeriet,  \r\n\r\n Undervisningsministeriet, Socialministeriet, Arbejdsministeriet, Forbundet af  \r\n\r\n Offentligt Ansatte, Kommunernes Landsforening og Amtsrådsforeningen i  \r\n\r\n Danmark. (Bilag 1) </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Arbejdsmarkedsstyrelsen, den 15. marts  \r\n\r\n 1996 </I> </P>  \r\n\r\n<P CLASS=UNDERSKREVET-AF ALIGN=CENTER>Inge Mærkedahl </P>  \r\n\r\n<P CLASS=MINISTER ALIGN=RIGHT>/ Lene Rønne Holdø </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P> <I>Finansministeriet </I></P>  \r\n\r\n<P>Undervisningsministeriet </P>  \r\n\r\n<P>Arbejdsministeriet </P>  \r\n\r\n<P>Socialministeriet </P>  \r\n\r\n<P>Forbundet af offentligt ansatte </P>  \r\n\r\n<P>Kommunernes Landsforening </P>  \r\n\r\n<P>Amtsrådsforeningen i Danmark </P>  \r\n\r\n<P>den 18. december 1995 </P>  \r\n\r\n<P> <B>Anvendelse af jobpuljeordningen til øget social- og  \r\n\r\n sundhedsuddannelse</B>  </P>  \r\n\r\n<P> <I>Jobpuljeordningen</I>  </P>  \r\n\r\n<P>Hovedsigtet med puljeordningen er at skabe mere permanente jobpladser på  \r\n\r\n samfundsmæssigt prioriterede områder med vigtige uløste opgaver. Det højere  \r\n\r\n serviceniveau opnås ved, at den enkelte institution/kommune/amt får mulighed  \r\n\r\n for yderligere ansættelser udover deres bevillinger i øvrigt. Der kan både  \r\n\r\n være tale om generelt højere normering eller inddragelse af helt nye  \r\n\r\n servicetilbud i den enkelte institution. </P>  \r\n\r\n<P>Der vil i 1996 kunne oprettes 15.000 puljestillinger. </P>  \r\n\r\n<P>Den enkelte statslige eller kommunale arbejdsgiver vil selv kunne beslutte  \r\n\r\n oprettelsen af et puljejob inden for de samfundsmæssigt prioriterede områder  \r\n\r\n - bl.a inden for omsorgsområdet. </P>  \r\n\r\n<P>Med jobpuljeordningen vil arbejdsgiveren få hele lønudgiften dækket  \r\n\r\n direkte af staten. Der er dog en medfinansiering for arbejdsgiverne på 10  \r\n\r\n pct. af den samlede lønudgift. </P>  \r\n\r\n<P>Ved ansættelse i puljejob skal lønnen svare til den overenskomstmæssige  \r\n\r\n eller den for tilsvarende arbejde gældende, dog kan lønnen pr. time højst  \r\n\r\n udgøre 81 kr. i timen (1994 p/l) </P>  \r\n\r\n<P>Den samlede ydelse til den ledige <I>skal</I> pr. uge efter fradrag af  \r\n\r\n arbejdsmarkedsbidrag og evt. bidrag til arbejdsmarkedspension og bortset fra  \r\n\r\n evt. tilskud til befordring svare til dagpengenes højeste beløb for  \r\n\r\n henholdsvis fuldtidsforsikrede og deltidsforsikrede. </P>  \r\n\r\n<P>Arbejdstiden fastsættes under hensyn hertil, hvilket typisk vil give en  \r\n\r\n ugentlig arbejdstid på ca. 31 timer. </P>  \r\n\r\n<P>Der skal i forbindelse med puljejobordningen ske en nettoudvidelse af  \r\n\r\n antallet af ansatte henholdsvis antal elever. </P>  \r\n\r\n<P>Repræsentanter for de ansatte skal efter loven medvirke i forbindelse med  \r\n\r\n oprettelsen af puljejob for at sikre, at der er enighed om, at der sker en  \r\n\r\n nettoudvidelse. </P>  \r\n\r\n<P>Den nærmere tilrettelæggelse og udformning af puljejobbene vil blive  \r\n\r\n fastlagt i overensstemmelse med rammeaftalen om puljejob mellem de kommunale  \r\n\r\n arbejdsgivere og arbejdstagere. Den konkrete arbejdstilrettelæggelse,  \r\n\r\n arbejdstid, overvågning af merbeskæftigelseskravet, uddannelse,  \r\n\r\n introduktionsforløb, medarbejdersamtaler mv. vil herved blive fastlagt i  \r\n\r\n forbindelse med drøftelser mellem arbejdsgiversiden og medarbejdersiden. </P>  \r\n\r\n<P>Der vil således mellem arbejdsgiversiden og arbejdstagersiden kunne indgås  \r\n\r\n aftaler om uddannelse og oplæring i forløbet. </P>  \r\n\r\n<P>AF vil endvidere i samarbejde med arbejdsgiverne forud for besættelsen af  \r\n\r\n en stilling kunne finansiere og tilrettelægge et uddannelsesforløb for de  \r\n\r\n enkelte ledige med henblik på opkvalificering til jobbet. Ligeledes vil der  \r\n\r\n efter aftale kunne etableres uddannelsesforløb undervejs i forløbet  \r\n\r\n finansieret af AF. </P>  \r\n\r\n<P>AF vil endvidere løbende tilbyde vejledning af den enkelte i puljejob.  \r\n\r\n</P>  \r\n\r\n<P>Varigheden af et puljejob til en ledig aftales mellem den enkelte,  \r\n\r\n institutionen/kommunen/amtet og AF, og kan være af op til 3 års varighed.  \r\n\r\n</P>  \r\n\r\n<P>Tilbuddet om puljejob afgives som led i <I>den individuelle  \r\n\r\n handlingsplan</I> , der udarbejdes mellem AF og den ledige. </P>  \r\n\r\n<P> <I>Jobpuljeordningens anvendelse indenfor social- og sundhedsområdet</I>  \r\n\r\n</P>  \r\n\r\n<P>På omsorgsområdet kan jobpuljeordningen medvirke til at sikre en øget  \r\n\r\n beskæftigelse og bedre kvalificeret arbejdsstyrke på hjemmehjælps- og  \r\n\r\n plejehjemsområdet, fx gennem hel eller delvis sideløbende uddannelse til  \r\n\r\n social- og sundhedshjælper. </P>  \r\n\r\n<P>Social- og sundhedshjælperuddannelsen er en 1-årig uddannelse, der består  \r\n\r\n af ca 1/3 teori og ca 2/3 praktik. Skoleundervisningen gennemføres på social-  \r\n\r\n og sundhedsskolerne, der drives af amtskommunerne. Uddannelsens praktiske del  \r\n\r\n gennemføres primært i kommunerne i forbindelse med bistand- pleje- og  \r\n\r\n omsorgsopgaver. Uddannelsen tilrettelægges regionalt efter en  \r\n\r\n uddannelsesordning, som godkendes af fællesbestyrelsen, der jvf lov om de  \r\n\r\n grundlæggende social- og sundhedsuddannelser har det regionale ansvar for  \r\n\r\n gennemførelsen af uddannelserne i henhold til uddannelsesbekendtgørelsen.  \r\n\r\n Fællesbestyrelsens medlemmer er udpeget af amtsrådet, kommunerne i  \r\n\r\n amtsrådskredsen, de færdiguddannedes organisationer og repræsentanter for  \r\n\r\n skoleledere som tilforordnede. </P>  \r\n\r\n<P>I vedlagte bilag er vist en uddannelsesmodel for social- og  \r\n\r\n sundhedshjælperuddannelsen. </P>  \r\n\r\n<P>I jobpuljeordningen kan deltagerne opnå en hel eller delvis uddannelse til  \r\n\r\n social- og sundhedshjælper på følgende måde, nævnt i uprioriteret rækkefølge:  \r\n\r\n</P>  \r\n\r\n<P>a. Gennem merit for relevant beskæftigelse. </P>  \r\n\r\n<P>b. Gennem merit for relevant beskæftigelse samt særligt tilrettelagt  \r\n\r\n elementer af social- og sundhedsuddannelsen. </P>  \r\n\r\n<P>c. Gennem uddannelsesaftale til social- og sundhedshjælper mellem kommunen  \r\n\r\n og den deltagende jobpuljeansatte. </P>  \r\n\r\n<P>Da det må forventes, at flere af jobpuljepersonerne på forhånd ikke har  \r\n\r\n kendskab til social- og sundhedsområdet, kan der før, eller umiddelbart efter  \r\n\r\n puljejobbets iværksættelse, tilbydes jobpuljepersonen et eller eventuelt  \r\n\r\n flere AMU-kurser eller andre relevante kurser for hermed at introducere  \r\n\r\n arbejdsområdet. </P>  \r\n\r\n<P>Kommunerne kan endvidere i forbindelse med opstarten af puljejobbet  \r\n\r\n foranstalte en vejledning af jobpuljepersonen enten som et egentligt  \r\n\r\n introducerende vejledningsforløb på arbejdspladsen, eller ved  \r\n\r\n sidemandsoplæring til det synes hensigtsmæssigt, at lade jobpuljepersonen  \r\n\r\n arbejde selvstændigt. </P>  \r\n\r\n<P> <I>a. Merit for relevant beskæftigelse</I>  </P>  \r\n\r\n<P>Personer ansat under jobpuljeordningen og beskæftiget med bistands- pleje-  \r\n\r\n og omsorgsopgaver indenfor hjemmehjælp, plejehjem m.v. kan på grundlag af de  \r\n\r\n praktiske erfaringer m.v. som de herigennem opnår, godskrives et vist minimum  \r\n\r\n af social- og sundhedsuddannelsen. Det er den ansættende kommune, der i  \r\n\r\n samarbejde med social- og sundhedsskolen tager stilling til eventuel merit.  \r\n\r\n Et års job med ugentlig arbejdstid på ca 31 timer pr uge i kommunernes  \r\n\r\n hjemmepleje/plejehjem med dokumenteret relevant arbejde i forhold til social-  \r\n\r\n og sundhedshjælperuddannelsen kan normalt give merit for 1. praktikperiode i  \r\n\r\n social- og sundhedshjælperuddannelsen svarende til ca 3 måneders afkortning  \r\n\r\n af praktikuddannelsen. </P>  \r\n\r\n<P> <I>b, Særligt tilrettelagt uddannelse i forbindelse med puljen</I>  </P>  \r\n\r\n<P>Kommunerne kan give personer i puljevilkår mulighed for uddannelse. Der  \r\n\r\n kan dels være tale om almen kompetencegivende undervisning, fx AVU eller dels  \r\n\r\n faglig undervisning, der svarer til l. teoridel af social- og  \r\n\r\n sundhedshjælperuddannelsen. Undervisningen kan foregå indenfor såvel som  \r\n\r\n udenfor den ugentlige arbejdstid på ca 31 timer. Første teoridel af social-  \r\n\r\n og sundhedshjælperuddannelsen kan tilrettelægges indenfor åben uddannelse med  \r\n\r\n et statsligt taxametertilskud. I det omfang der er deltagerbetaling på  \r\n\r\n uddannelse, fx åben uddannelse, kan denne efter aftale også finansieres af  \r\n\r\n Arbejdsformidlingen eller af den enkelte kommune. </P>  \r\n\r\n<P>Et års job med en ugentlig arbejdstid på ca 31 timer pr uge i kommunernes  \r\n\r\n hjemmepleje/plejehjem med dokumenteret relevant arbejde i forhold til social-  \r\n\r\n og sundhedshjælperuddannelsen plus ca 40 dages undervisning indeholdende 1.  \r\n\r\n skoleperiode i social- og sundhedshjælperuddannelsen kan normalt give merit  \r\n\r\n for 1. teoridel og 1. praktikperiode. Dette giver desuden formelt  \r\n\r\n forudsætninger for at kunne søge optagelse på social- og  \r\n\r\n sundhedsassistentuddannelsen efter gældende optagelsesregler. </P>  \r\n\r\n<P> <I>c. Social- og sundhedsuddannelser tilrettelagt indenfor  \r\n\r\n jobpuljeordningen</I>  </P>  \r\n\r\n<P>I dette tilfælde er der tale om at kommunen og den jobpuljebeskæftigede  \r\n\r\n indgår en ordinær kontrakt om uddannelse til social- og sundhedshjælper.  \r\n\r\n Lønnen vil her svare til maximalt dagpenge niveau, og arbejdstiden vil være  \r\n\r\n 37 timer med udgangspunkt i gældende overenskomst. </P>  \r\n\r\n<P>Hvis det - mod forventning - skulle vise sig, at kommunerne erstatter  \r\n\r\n ordinære elevpladser med puljestøttede, kan der efterfølgende ske en  \r\n\r\n justering overfor kommunerne, fx i form af efterregulering af bloktilskuddet.  \r\n\r\n</P>  \r\n\r\n<P>Ved beskæftigelse i et puljejob ud over 1 år gives der normalt ikke  \r\n\r\n yderligere merit til social- og sundhedshjælperuddannelsen end nævnt under  \r\n\r\n punkt a. Dette hænger blandt andet sammen med, at social- og  \r\n\r\n sundhedshjælperuddannelsen er en 1-årig vekseluddannelse, hvor en skiften  \r\n\r\n mellem skoleundervisning og målrettet praktikuddannelse er en forudsætning  \r\n\r\n for et vellykket uddannelsesforløb. Kommunerne kan istedet som led i  \r\n\r\n jobpuljeordningen give den ansatte tilbud om gennemførelse af en social- og  \r\n\r\n sundhedshjælperuddannelse eventuelt efter et 1-årigt sammenhængende  \r\n\r\n beskæftigelsesperiode i puljeordningen indenfor social- og sundhedsområdet.  \r\n\r\n</P>  \r\n\r\n<P>Eksempel på en uddannelsesmodel for social- og sundhedshjælperuddannelsen.  \r\n\r\n</P>  \r\n\r\n<PRE>  \r\n\r\n    8 uger      17 uger       6 uger      17 uger         3 uger  \r\n\r\n ---------------------------------------------------------------------  \r\n\r\n     T I         P I           T II         P II           T III  \r\n\r\n             (hjemmepleje)               (plejehjem)  \r\n\r\n ---------------------------------------------------------------------  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/04/1996"
        },
        {
            "displayName": "Accession",
            "displayValue": "C19960005860"
        },
        {
            "displayName": "Entydig dokumentidentifikation",
            "displayValue": "CM040351"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "11/08/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "58"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/03/1996"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Arbejdsmin. Arbejdsmarkedsstyrelsen, j.nr. 1996-500-402"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}