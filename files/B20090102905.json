{
    "id": 127909,
    "title": "Bekendtgørelse om fastsættelse af kapitalkrav, regnskabsindberetninger og revisionens gennemførelse i betalingsinstitutter",
    "documentTypeId": "60",
    "isSagsforlobPeriodValid": true,
    "shortName": "BEK nr 1029 af 03/11/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om fastsættelse af kapitalkrav, regnskabsindberetninger og revisionens gennemførelse i betalingsinstitutter<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 13, stk. 2-3, § 20, stk. 3 og 8, og § 107, stk. 5, i lov nr. 385 af 25. maj 2009 om betalingstjenester fastsættes:</p>\r\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bekendtgørelsen finder anvendelse på virksomheder, der har opnået tilladelse som betalingsinstitut, jf. kapitel 2 i lov om betalingstjenester.</p>\r\n      <p class=\"ParagrafGruppeOverskrift\"><span id=\"Kap0_X2\">Fastsættelse af kapitalkrav</span></p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> En virksomhed med tilladelse som betalingsinstitut må udbyde betalingstjenester, når Finanstilsynet har godkendt, at betalingsinstituttets basiskapital svarer til det højeste af følgende beløb:</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num1\">1)</span> Startkapitalen, jf. § 12 i lov om betalingstjenester.</p>\r\n      <p class=\"Liste1\"><span class=\"Liste1Nr\" id=\"Par2_Stk1_Num2\">2)</span> Selskabets individuelle kapitalkrav, der fremkommer efter beregning i henhold til en af de tre metoder, som er beskrevet i bilag 2 til lov om betalingstjenester, og som fastsættes af Finanstilsynet i overensstemmelse med lovens § 13, stk. 2-3.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Anmodning til Finanstilsynet om fastsættelse af betalingsinstituttets individuelle kapitalkrav skal indeholde følgende:</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num1\">1)</span> Senest reviderede årsregnskab, såfremt et sådant er udarbejdet,</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num2\">2)</span> seneste halvårsregnskab, hvis der er forløbet mere end 9 måneder af det igangværende regnskabsår,</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num3\">3)</span> oversigt over betalingsinstituttets nuværende og planlagte forretningsaktiviteter, herunder beskrivelse af planlagte betalingstjenester,</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num4\">4)</span> forretningsplan med en budgetprognose for de tre første regnskabsår,</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num5\">5)</span> opgørelse af betalingsinstituttets basiskapital ved anvendelse af et af Finanstilsynet udarbejdet skema,</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num6\">6)</span> opgørelse af betalingsinstituttets mulige kapitalkrav ved anvendelse af et af Finanstilsynet udarbejdet skema, og</p>\r\n      <p class=\"Liste1\"><span class=\"Liste1Nr\" id=\"Par3_Stk1_Num7\">7)</span> betalingsinstituttets begrundede indstilling om valg af beregningsmetode til opgørelse af instituttets individuelle kapitalkrav, jf. bilag 2 til lov om betalingstjenester.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Finanstilsynet fastsætter betalingsinstituttets individuelle kapitalkrav på grundlag af en samlet vurdering af følgende:</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Den type eller de typer af betalingstjenester, som instituttet har tilladelse til at udbyde, og det forventede omfang heraf,</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> instituttets operationelle risici,</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> instituttets markedsrisici og kreditrisici, hvor dette skønnes relevant,</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> omfanget af brugermidler, som instituttet skønnes at komme i besiddelse af, og</p>\r\n      <p class=\"Liste1\"><span class=\"Liste1Nr\" id=\"Par4_Stk1_Num5\">5)</span> andre aktiviteter, som instituttet måtte udøve, jf. § 11 i lov om betalingstjenester, og de hermed forbundne risici.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> I forbindelse med fastsættelsen af det individuelle kapitalkrav tager Finanstilsynet stilling til følgende:</p>\r\n      <p class=\"Liste1\"><span class=\"Liste1Nr\" id=\"Par4_Stk2_Num1\">1)</span> Fastsættelse af beregningsmetode til opgørelse af instituttets individuelle kapitalkrav, jf. bilag 2 til lov om betalingstjenester, og</p>\r\n      <p class=\"Liste1\"><span class=\"Liste1Nr\" id=\"Par4_Stk2_Num2\">2)</span> hvorvidt instituttets basiskapital skal være op til 20 pct. højere eller indtil 20 pct. lavere end det beløb, der fremkommer ved anvendelse af den fastsatte beregningsmetode.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Finanstilsynet skal ved fastsættelsen af det individuelle kapitalkrav sikre, at der ikke forekommer gentagen anvendelse af elementer, som kan indgå i betalingsinstituttets basiskapital, når betalingsinstituttet indgår i samme koncern som et andet betalingsinstitut, pengeinstitut, investeringsselskab, porteføljemanagementselskab eller forsikringsselskab. Det samme gælder, hvis et betalingsinstitut udfører andre aktiviteter, jf. § 11 i lov om betalingstjenester.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Senest tre måneder efter modtagelse af en anmodning, jf. § 3, eller hvis anmodningen er ufuldstændig, efter modtagelse af alle de oplysninger, der er nødvendige for at træffe beslutningen, underretter Finanstilsynet betalingsinstituttet om, hvorvidt anmodningen kan imødekommes.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Betalingsinstituttet er forpligtet til at underrette Finanstilsynet, hvis der indtræder ændringer i forhold til de oplysninger, som Finanstilsynet har modtaget og lagt til grund ved fastsættelse af betalingsinstituttets individuelle kapitalkrav.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Finanstilsynet kan til enhver tid fastsætte et nyt individuelt kapitalkrav, hvis Finanstilsynet vurderer, at forudsætningerne har ændret sig. I så fald underretter Finanstilsynet betalingsinstituttet herom med en rimelig frist til at dokumentere, at instituttet fortsat opfylder betingelserne i § 2.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Betalingsinstituttet er forpligtet til at opbevare alle oplysninger, der kan være relevante for Finanstilsynets vurdering af betalingsinstituttets forhold i relation til den meddelte tilladelse, i mindst 5 år.</p>\r\n      <p class=\"ParagrafGruppeOverskrift\"><span id=\"Kap0_X3\">Regnskabsindberetninger</span></p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Betalingsinstituttet skal hvert halvår, senest den 1. april og senest den 1. oktober, indsende følgende skemaer til Finanstilsynet i elektronisk form:</p>\r\n      <p class=\"Liste1\"><span class=\"Liste1Nr\" id=\"Par10_Stk1_Num1\">1)</span> opgørelse af betalingsinstituttets basiskapital, og</p>\r\n      <p class=\"Liste1\"><span class=\"Liste1Nr\" id=\"Par10_Stk1_Num2\">2)</span> opgørelse af betalingsinstituttets individuelle kapitalkrav efter den af Finanstilsynet fastsatte metode.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Finanstilsynet udarbejder de skemaer, der skal anvendes ved opgørelserne af basiskapitalen og det individuelle kapitalkrav, jf. stk. 1.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Ved indsendelse den 1. april skal følgende materiale vedlægges:</p>\r\n      <p class=\"Liste1\"><span class=\"Liste1Nr\" id=\"Par10_Stk3_Num1\">1)</span> det af bestyrelsen godkendte årsregnskab og</p>\r\n      <p class=\"Liste1\"><span class=\"Liste1Nr\" id=\"Par10_Stk3_Num2\">2)</span> det af moderselskabets bestyrelse godkendte årsregnskab for koncernen, hvis betalingsinstituttet indgår i en koncern.</p>\r\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Ved indsendelse senest den 1. oktober skal følgende materiale vedlægges:</p>\r\n      <p class=\"Liste1\"><span class=\"Liste1Nr\" id=\"Par10_Stk4_Num1\">1)</span> det af bestyrelsen godkendte halvårsregnskab og</p>\r\n      <p class=\"Liste1\"><span class=\"Liste1Nr\" id=\"Par10_Stk4_Num2\">2)</span> det af moderselskabets bestyrelse godkendte halvårsregnskab for koncernen, hvis betalingsinstituttet indgår i en koncern.</p>\r\n      <p class=\"ParagrafGruppeOverskrift\"><span id=\"Kap0_X4\">Revisionens gennemførelse</span></p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> I revisionsprotokollatet vedrørende årsregnskabet skal der redegøres for alle væsentlige forhold, der har givet anledning til bemærkninger. Ud over det, der følger af bekendtgørelse om statsautoriserede og registrerede revisorers erklæringer m.v., skal det særskilt erklæres i revisionsprotokollatet, om betalingsinstituttets administrative og regnskabsmæssige praksis, herunder forretningsgange og interne kontrolprocedurer, på alle væsentlige områder er tilrettelagt og fungerer på betryggende vis, herunder om virksomhedens samlede system-, data- og driftssikkerhed, fungerer betryggende.</p>\r\n      <p class=\"ParagrafGruppeOverskrift\"><span id=\"Kap0_X5\">Straffebestemmelse og ikrafttræden</span></p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Overtrædelse af §§ 2, 7, 9 og § 10, stk. 1og 3-4, straffes med bøde.</p>\r\n      <p class=\"Stk2\"><span class=\"StkNr\" id=\"Par12_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Bekendtgørelsen træder i kraft den 6. november 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Finanstilsynet, den 3. november 2009</P><P CLASS=SIGN1 ALIGN=\"CENTER\">Ullrik Nødgaard</P><P CLASS=SIGN2 ALIGN=\"RIGHT\">/ Stig Nielsen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, der delvist gennemfører Europa-Parlamentets og Rådets direktiv 2007/64/EF af 13. november 2007 om betalingstjenester i det indre marked og om ændring af direktiv 97/7/EF, 2002/65/EF, 2005/60/EF og 2006/48/EF og om ophævelse af direktiv 97/5/EF, (betalingstjenestedirektivet) (EU-Tidende 2007 nr. L 319, s. 1).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/11/2009"
        },
        {
            "displayName": "Accession",
            "displayValue": "B20090102905"
        },
        {
            "displayName": "Entydig dokumentidentifikation",
            "displayValue": "AU003769"
        },
        {
            "displayName": "Dato for førstegangsindlæggelse",
            "displayValue": "05/11/2009"
        },
        {
            "displayName": "Dato for indlæggelse",
            "displayValue": "05/11/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1029"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "03/11/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 1911-0046"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}