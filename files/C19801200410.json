{
    "id": 72576,
    "title": "Cirkulærskrivelse om de for folkekirkens tjenestemænd gældende ferieregler (Til stiftsøvrighederne) ",
    "documentTypeId": "210",
    "isSagsforlobPeriodValid": false,
    "shortName": "CIS nr 12004 af 30/05/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om de for folkekirkens  \r\n\r\n tjenestemænd gældende ferieregler (Til stiftsøvrighederne) </H1>  \r\n\r\n<P></P>  \r\n\r\n<BR>  \r\n\r\n<P>Kirkeministeriet har den 14. maj 1980 med tjenestemandsorganisationerne  \r\n\r\n indgået den som bilag vedlagte aftale om de for folkekirkens tjenestemænd  \r\n\r\n</P>  \r\n\r\n<P>Aftalen har virkning fra 1. april 1979. Fra samme dag er aftalen af 20.  \r\n\r\n april 1972 ophævet. </P>  \r\n\r\n<P>Til aftalens enkelte bestemmelser skal man bemærke følgende: </P>  \r\n\r\n<P> Ad § 1: Medens folkekirkens tjenestemænd hidtil for hver måneds tjeneste  \r\n\r\n i et kalenderår (optjeningsår) har optjent ret til ferie med løn 2  \r\n\r\n arbejdsdage i det påfølgende ferieår (1. april-31. marts), er ferieretten  \r\n\r\n forhøjet til 2 1/2 arbejdsdag for hver måneds tjeneste fra den 1. september  \r\n\r\n 1979 at regne. Forhøjelsen svarer til den ferieforlængelse, der er sket inden  \r\n\r\n for ferielovens område. </P>  \r\n\r\n<P>Det vil sige, at en tjenestemand, der har haft tjeneste i hele  \r\n\r\n kaldenderåret 1979, vil være berettiget til en ferie med løn omfattende 26  \r\n\r\n arbejdsdage i ferieåret 1980/81. I ferieåret 1981/82 vil ferieretten omfatte  \r\n\r\n 30 arbejdsdage, såfremt tjenestemanden har haft tjeneste i hele  \r\n\r\n optjeningsåret 1980. </P>  \r\n\r\n<P>Lige med tjeneste stilles fravær under bevilget tjenestefrihed - med eller  \r\n\r\n uden løn - af kortere varighed end et år og fravær på grund af sygdom, jfr.  \r\n\r\n dog som en undtagelse herfra § 7, stk. 3, om sygdom i forbindelse med  \r\n\r\n afskedigelse. </P>  \r\n\r\n<P>Tjenestemandens ret til ferie med løn beregnes på grundlag af  \r\n\r\n ansættelsestiden i folkekirken i det foregående optjeningsår. Det er uden  \r\n\r\n betydning, hvilken ansættelsesform den pågældende har haft i folkekirken i  \r\n\r\n optjeningsåret. Hvis den pågældende imidlertid under ansættelsen i  \r\n\r\n optjeningsåret ikke har optjent ret til ferie med løn, men løbende har fået  \r\n\r\n udbetalt feriegodtgørelse i form af feriemærker, foretages der for de under  \r\n\r\n sådan ansættelse optjente feriedage fradrag efter aftalens § 1, stk. 2. </P>  \r\n\r\n<P>Ansættelse i tjenestemandsstilling under staten ligestilles med tjeneste i  \r\n\r\n folkekirken. Tilsvarende gælder tjeneste som dansk præst under D.K.U. i  \r\n\r\n Sydslesvig og som sømandspræst under Dansk Sømandskirke i Fremmede Havne, men  \r\n\r\n derimod ikke f.eks. ansættelse som lærer i folkeskolen eller ved ydre  \r\n\r\n missions-selskaber. </P>  \r\n\r\n<P>Har tjenestemanden i hele det foregående optjeningsår eller en del heraf  \r\n\r\n haft ansættelse, som ikke efter foranstående berettiger til ferie med løn i  \r\n\r\n folkekirken, skal der under afholdelse af ferie, der er optjent under sådan  \r\n\r\n ansættelse, tilbageholdes 1/25 af tjenestemandens løn for den pågældende  \r\n\r\n måned for hver feriedag. </P>  \r\n\r\n<P>Hvis tjenestemanden ikke i det foregående optjeningsår har haft  \r\n\r\n ansættelse, hvorunder han har optjent ret til ferie med eller uden løn, kan  \r\n\r\n der hvor tjenstlige grunde ikke er til hinder derfor - af biskoppen for så  \r\n\r\n vidt angår præster og iøvrigt af menighedsrådet - bevilges tjenestemanden  \r\n\r\n tjenestefrihed til sædvanlig ferie imod fradrag i lønnen, som i aftalens § 1,  \r\n\r\n stk. 2, fastsat. </P>  \r\n\r\n<P>Tilsvarende kan optjente feriedage suppleres op til fuld ferie. </P>  \r\n\r\n<P>Løn under ferie udbetales med de aktuelle lønbeløb og i forhold til den  \r\n\r\n gældende lønkvota. Fra den 1. april 1980 at regne foretages der dog den  \r\n\r\n ændring heri, at løn udbetales i forhold til den gennemsnitlige  \r\n\r\n beskæftigelsesgrad (lønkvota) i optjeningsåret og altså ikke med lønkvoten på  \r\n\r\n ferietidspunktet. </P>  \r\n\r\n<P>En tjenestemandsansat organist, der får forhøjet sin lønkvota fra 60 til  \r\n\r\n 80% pr. 1. september 1979, vil i ferieåret 1980/81 under afholdelse af ferie  \r\n\r\n kun være berettiget til løn, i forhold til en kvota på 66,67%, Overgår  \r\n\r\n omvendt en organist fra en stilling med en kvota på 80% til en stilling med  \r\n\r\n en kvota på 60% pr. 1. september 1979, er han under ferien i ferieåret  \r\n\r\n 1980/81 berettiget til løn i forhold til en lønkvota på 73,33%. </P>  \r\n\r\n<P>Som eksempel kan også nævnes en tjenestemandsansat præst der i første  \r\n\r\n halvdel af optjeningsåret 1979 var ansat som hjælpepræst med en  \r\n\r\n beskæftigelsesgrad (kvota) på 50%, hvorefter han ansattes i sin nuværende  \r\n\r\n tjenestemandsstilling. Den pågældende præst skal under afviklingen af sin  \r\n\r\n ferie i ferieåret 1980/81 have udbetalt løn med 75% af tjenestemandslønnen.  \r\n\r\n</P>  \r\n\r\n<P> Ad § 2: Bestemmelse om placering af ferie træffes for præster og  \r\n\r\n provsters vedkommende af biskoppen og af menighedsrådet for så vidt angår  \r\n\r\n kirke- og kirkegårdsfunktionærer. Bestemmelse skal træffes under videst  \r\n\r\n muligt hensyntagen til tjenestemændenes ønsker inden for de grænser, som  \r\n\r\n tjenestens tarv sætter. </P>  \r\n\r\n<P>Præster er forpligtede til at vikariere for hinanden under ferie. Kun  \r\n\r\n såfremt vikariatet har en sammenhængende længe på 28 dage eller derover, vil  \r\n\r\n der kunne ydes vederlag til den vikarierende præst, medmindre vederlæggelse  \r\n\r\n er udelukket, fordi præsten oppebærer rådighedstillæg. Den vikarierende  \r\n\r\n præsts befordringsudgifter under vikariatet godtgøres af fællesfonden efter  \r\n\r\n hidtidige regler. </P>  \r\n\r\n<P>Om de ved kirker og kirkegårde ansatte tjenestemænds forpligtelse til at  \r\n\r\n vikariere i anden stilling under ferie henvises til pkt. 4.13. i cirkulære af  \r\n\r\n 20. december 1974 om løn- og ansættelsesvilkår for kirke- og  \r\n\r\n kirkegårdsfunktionærer. </P>  \r\n\r\n<P>Som noget nyt bestemmes det i § 2, stk. 2, at tjenestemænd kan sammenspare  \r\n\r\n dele af deres ferie til afvikling i sammenhæng inden 3 år efter udløbet af  \r\n\r\n det ferieår, i hvilket sammensparingen påbegyndes. Samtykke hertil gives for  \r\n\r\n præster og provsters vedkommende af biskoppen, der ligeledes træffer  \r\n\r\n bestemmelse om afviklingen af den sammensparede ferie. Tilsvarende  \r\n\r\n bestemmelser træffes for de ved kirker og kirkegårde ansatte tjenestemænd af  \r\n\r\n vedkommende menighedsråd. </P>  \r\n\r\n<P> Ad § 3: Afgørelse med hensyn til bortfald af ferie et enkelt år for en  \r\n\r\n tjenestemand i folkekirken træffes indtil videre af kirkeministeren efter  \r\n\r\n indstilling fra biskoppen eller vedkommende menighedsråd. </P>  \r\n\r\n<P> Ad § 4: Man bemyndiger herved biskoppen til at træffe afgørelse med  \r\n\r\n hensyn til suspension af ferie under en præsts eller provsts sygdom inden for  \r\n\r\n de herom i § 4 givne rammer. Tilsvarende bemyndigelse gives menighedsrådene  \r\n\r\n for de ved kirker og kirkegårde ansatte tjenestemænd. </P>  \r\n\r\n<P> Ad § 5: Opmærksomheden henledes på, at der ved § 5, stk. 2, er gennemført  \r\n\r\n en nyordning af ferierettighederne for tjenestemænd, der efter 1. april 1980  \r\n\r\n indkaldes til aftjening af værnepligt. </P>  \r\n\r\n<P> Ad § 6: Det er nu udtrykkeligt fastsat, hvad også hidtil har været  \r\n\r\n praktiseret, at den i optjeningsåret eventuelt udbetalte særlige  \r\n\r\n feriegodtgørelse skal fradrages det samlede i optjeningsåret udbetalte  \r\n\r\n indkomstskattepligtige beløb, forinden den særlige feriegodtgørelse, der  \r\n\r\n uændret udgør 1 1/2 pct., beregnes. </P>  \r\n\r\n<P>Faste godtgørelser (befordringsgodtgørelse m.v.) holdes ligeledes uden for  \r\n\r\n beregningen. </P>  \r\n\r\n<P>Den særlige feriegodtgørelse udbetales i forbindelse med lønnen for maj  \r\n\r\n måned. Godtgørelse udbetales af den myndighed, der udbetaler lønnen for maj  \r\n\r\n måned, uanset om tjenestemanden i hele det til grund liggende optjeningsår  \r\n\r\n eller dele heraf har været ansat i anden stilling. Feriegodtgørelsen beregnes  \r\n\r\n under hensyntagen til de i denne anden stilling i optjeningsåret udbetalte  \r\n\r\n indkomstskattepligtige beløb under forudsætning af, at tjenesten i stillingen  \r\n\r\n berettiger til ferie med løn efter de foran ad § 1 angivne retningslinier.  \r\n\r\n Refusion mellem forskellige kirkekasser eller mellem folkekirken og staten  \r\n\r\n m.v. skal ikke finde sted. </P>  \r\n\r\n<P>Særlig feriegodtgørelse udbetales efter samme regler tillige til  \r\n\r\n kirketjenere, kordegne, organister, kirkegårdsledere og  \r\n\r\n kirkegårdsassistenter, der er ansat på tjenestemandslignende vilkår, jfr. ad  \r\n\r\n § 9. </P>  \r\n\r\n<P>Bestemmelsen i § 6, stk. 2, har sammenhæng med den ved § 5 indførte  \r\n\r\n nyordning for tjenestemænd, der indkaldes til militærtjeneste. </P>  \r\n\r\n<P> Ad § 7: Opmærksomheden henledes på, at det påhviler en tjenestemand, der  \r\n\r\n afskediges med pension i henhold til kap. 2 i tjenestemandspensionsloven, at  \r\n\r\n afvikle tilgodehavende ferie inden afskedsdatoen. Den myndighed, der  \r\n\r\n fastlægger tjenestemandens ferie, jfr. foran ad § 2, må træffe foranstaltning  \r\n\r\n til, at afvikling af ferie i overensstemmelse hermed finder sted.  \r\n\r\n Dispensation fra forpligtelsen kan, når hensynet til tjenesten taler derfor,  \r\n\r\n meddeles - for kirkefunktionærers vedkommende af stiftsøvrigheden og iøvrigt  \r\n\r\n af ministeriet. </P>  \r\n\r\n<P> Ad § 8: Uanset bestemmelsen i § 8 udbetales der ikke feriegodtgørels </P>  \r\n\r\n<P>e til en tjenestemand, der overgår fra tjenestemandsstilling i folkekirken  \r\n\r\n til tjenestemandsstilling i staten, eller en stilling som præst under D.K.U.  \r\n\r\n i Sydslesvig eller som sømandspræst. </P>  \r\n\r\n<P>Man henleder opmærksomheden på, at feriegodtgørelsen er forhøjet fra den  \r\n\r\n 1. september 1979 at regne til 12 1/2 pct. </P>  \r\n\r\n<P> Ad § 9: Aftalens bestemmelser gælder ikke for kirke- og  \r\n\r\n kirkegårdsfunktionærer, der er ansat på tjenestemandslignende vilkår, idet de  \r\n\r\n pågældende er omfattet af lov om ferie. </P>  \r\n\r\n<P>Da de på tjenestemandslignende vilkår ansatte kirketjenere, kordegne,  \r\n\r\n organister, kirkegårdsledere og kirkegårdsassistenter efter den tidligere  \r\n\r\n gældende ferieaftale af 20. april 1972 har været berettiget til en særlig  \r\n\r\n feriegodtgørelse på 1 1/2%, følger det af reglerne i lov af 29. marts 1979 om  \r\n\r\n forlængelse af kollektive overenskomster m.v., at disse kirke- og  \r\n\r\n kirkegårdsfunktionærer fortsat vil være berettiget til en særlig  \r\n\r\n feriegodtgørelse på 1 1/2% - i stedet for det i ferieloven fastsatte  \r\n\r\n ferietillæg på 1% - af indkomsten i optjeningsåret. </P>  \r\n\r\n<P>Nærværende skrivelse bedes bekendtgjort for provsterne, provstudvalgene og  \r\n\r\n menighedsråd ved kirker, ved hvilke der er ansat kirke- og  \r\n\r\n kirkegårdsfunktionærer på tjenestemands- eller tjenestemandslignende vilkår.  \r\n\r\n</P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>K. BAGGER </P>  \r\n\r\n<P>Aftale om de for folkekirkens tjenestemænd m.fl. gældende ferieregler.  \r\n\r\n</P>  \r\n\r\n<P>I henhold til §45, stk. 2, i lov om tjenestemænd i staten, folkeskolen og  \r\n\r\n folkekirken indgås følgende aftale: </P>  \r\n\r\n<P> Retten til ferie </P>  \r\n\r\n<P> § 1. Folkekirkens tjenestemænd har inden for ferieåret, der går fra 1.  \r\n\r\n april til 31. marts, ret til at holde ferie med løn i 2 arbejdsdage for hver  \r\n\r\n måneds tjeneste i løbet af det forudgående kalenderår  \r\n\r\n (&#187;optjeningsåret&#171;). For hver måneds tjeneste efter 1. september  \r\n\r\n 1979 optjenes ret til 2 1/2 dags ferie med løn til afholdelse i det følgende  \r\n\r\n ferieår. </P>  \r\n\r\n<P> Stk. 2. Tjenestemænd, der er ansat inden for optjeningsåret eller efter  \r\n\r\n optjeningsårets udløb, og som har erhvervet ferieret under anden  \r\n\r\n beskæftigelse, er berettigede til at holde sådan tilgodehavende ferie mod  \r\n\r\n afgivelse af 1/25 af månedslønnen for hver af de således erhvervede  \r\n\r\n feriedage. </P>  \r\n\r\n<P> Stk. 3. Ved opgørelse af tilgodehavende ferie sidestilles fravær på grund  \r\n\r\n af ekstraordinær tjenestefrihed i kortere perioder end et år samt fravær på  \r\n\r\n grund af sygdom eller ferie med tjeneste i stillingen, jfr. dog § 7, stk. 3.  \r\n\r\n</P>  \r\n\r\n<P> Stk. 4. Løn under ferie ydes med samme beløb, som ville være indtjen </P>  \r\n\r\n<P>t under tjeneste med samme beskæftigelsesgrad som umiddelbart forud for  \r\n\r\n ferien. Fra 1. april 1980 ydes der dog til tjenestemænd, der ved feriens  \r\n\r\n afholdelse har anden arbejdstid end i optjeningsåret, løn under ferie med  \r\n\r\n samme brøkdel, som tjenesten i optjeningsåret har andraget. </P>  \r\n\r\n<P> Tilrettelæggelse af ferien </P>  \r\n\r\n<P> § 2. Ferien skal i videst muligt omfang gives samlet og i tidsrummet 2.  \r\n\r\n maj-30. september. Ved feriens tilrettelæggelse skal der inden for de  \r\n\r\n grænser, som tjenesten tillader, tages størst muligt hensyn til  \r\n\r\n tjenestemændenes ønsker. Meddelelse om feriens placering gives så tidligt som  \r\n\r\n muligt. </P>  \r\n\r\n<P> Stk. 2. Feriedage ud over 18 pr. år - herunder forlænget ferie i henhold  \r\n\r\n til stk. 3. - kan efter ansøgning, når afviklingen skønnes forenelig med de  \r\n\r\n tjenstlige forhold, sammenspares med henblik på afvikling i sammenhæng senest  \r\n\r\n inden 3 år efter udløbet af det ferieår, i hvilket sammensparingen  \r\n\r\n påbegyndes. Den således sammensparede ferie kan sammenlagt med den ordinære  \r\n\r\n ferie i et enkelt ferieår maksimalt udgøre 11 uger, hvoraf højst 8 uger kan  \r\n\r\n kræves afviklet i træk og efter bestemmelse af kirkeministeren eller den  \r\n\r\n myndighed, han bemyndiger dertil, fortrinsvis til afholdelse uden for  \r\n\r\n ferieperioden. Anmodning om sammensparing fremsættes i forbindelse med  \r\n\r\n ferieplanlægningen for det ferieår, hvori ferien normalt skulle være afholdt,  \r\n\r\n dog senest den 1. juni. Tjenestemanden skal samtidig oplyse, i hvilket  \r\n\r\n ferieår afvikling ønskes. Tidspunktet for afvikling af sammensparet ferie  \r\n\r\n fastlægges, jfr. stk. 1, 2. pkt., senest 3 måneder før påbegyndelsen af det  \r\n\r\n ferieår, i hvilket afviklingen skal ske. Sammensparet ferie kan ikke omdannes  \r\n\r\n til kontant godtgørelse og kan ikke give grundlag for ferieforlængelse efter  \r\n\r\n stk. 3. </P>  \r\n\r\n<P> Stk. 3. Har der af tjenstlige grunde ikke kunnet tildeles en tjenestemand  \r\n\r\n mindst 18 feriedage inden for den i stk. 1 nævnte periode, er den pågældende  \r\n\r\n berettiget til i den øvrige del af ferieåret at holde forlænget ferie efter  \r\n\r\n følgende regler: </P>  \r\n\r\n<P>Er der i perioden 2. maj-30. september holdt ferie i 12-17 dage, forlænges  \r\n\r\n den resterende ferie med 2 dage, </P>  \r\n\r\n<P>6-11 dage, forlænges den resterende ferie med 3 dage, 5 dage eller  \r\n\r\n derunder, forlænges den resterende ferie med 4 dage. </P>  \r\n\r\n<P>Feriedage, som af tjenstlige grunde har måttet tildeles før den 2. maj,  \r\n\r\n kommer i betragtning ved beregning af ekstra feriedage på tilsvarende måde  \r\n\r\n som feriedage, der resterer ved udløbet af perioden 2. maj- 30. september.  \r\n\r\n</P>  \r\n\r\n<P> Stk. 4. Ferie uden for perioden 2. maj- 30. september bør normalt ikke  \r\n\r\n deles i mindre afsnit end 6 dage i sammenhæng. </P>  \r\n\r\n<P> Stk. 5. Er tjenesten tilrettelagt med 5 arbejdsdage om ugen, indgår </P>  \r\n\r\n<P>1 arbejdsfri dag som afviklet ferie for hver 5 dage, den pågældende holder  \r\n\r\n ferie. </P>  \r\n\r\n<P> Stk. 6. Helligdage i ferieperioden, der ville være fridage for den  \r\n\r\n pågældende, medregnes ikke som feriedage. </P>  \r\n\r\n<P> § 3. For så vidt ganske særlige tjenstlige forhold gør sig gældende, kan  \r\n\r\n optjent ferie bortfalde et enkelt ferieår efter bestemmelse af  \r\n\r\n kirkeministeren eller den myndighed, ministeren bemyndiger til at træffe  \r\n\r\n bestemmelsen. Bortfald af optjent ferie i to på hinanden følgende ferieår kan  \r\n\r\n kun undtagelsesvis finde sted og da kun med kirkeministeriets forudgående  \r\n\r\n samtykke. </P>  \r\n\r\n<P> Stk. 2. For bortfaldne feriedage gives i det efterfølgende ferieår e </P>  \r\n\r\n<P>n tillægsferie af samme længde som den bortfaldne ferie, således som denne  \r\n\r\n opgøres efter bestemmelserne i § 2, stk. 3. </P>  \r\n\r\n<P> Stk. 3. Har tillægsferie som nævnt i stk. 2 ikke kunnet gives er  \r\n\r\n tjenestemanden berettiget til en godtgørelse, som for hver tilgodehavende  \r\n\r\n feriedag udgør et beløb svarende til overarbejdsbetaling for 7 timer,  \r\n\r\n beregnet efter den betalingssats, der er gældende for statstjenestemænd i  \r\n\r\n tilsvarende lønramme umiddelbart efter udløbet af det ferieår, i hvilket  \r\n\r\n tillægsferie skulle være givet. Godtgørelse udbetales senest 3 måneder efter  \r\n\r\n udløbet af det ferieår, i hvilket tillægsferien skulle være givet. </P>  \r\n\r\n<P> Sygdom under ferie. </P>  \r\n\r\n<P> § 4. Sygedage under ferie betragtes i almindelighed som feriedage. </P>  \r\n\r\n<P> Stk. 2. Når særlige omstændigheder taler derfor, kan kirkeministeren -  \r\n\r\n eller den myndighed, ministeren bemyndiger dertil - dog tillade, at ferie  \r\n\r\n suspenderes under sygdom. Ved afgørelse af, hvorvidt sådan suspension kan  \r\n\r\n foretages, skal der eksempelvis tages hensyn til, om tjenestemanden er  \r\n\r\n sygemeldt ved feriens begyndelse, om sygdommen er af længere varighed, om den  \r\n\r\n er af alvorligere karakter, om den kan karakteriseres som en enkelt alvorlig  \r\n\r\n sygdom, om sygdommen hindrer tjenestemanden i at benytte tjenestefriheden på  \r\n\r\n rimelig måde som ferie, eller om sygdommen skyldes tilskadekomst under  \r\n\r\n udførelse af tjenesten. </P>  \r\n\r\n<P> Stk. 3. Ferie, der træder i stedet for en efter bestemmelserne i stk . 2  \r\n\r\n suspenderet ferie, gives på et for afløsningen belejligt tidspunkt og uden  \r\n\r\n tillægsferie, selv om ferien må tildeles uden for perioden 2. maj - 30.  \r\n\r\n september. </P>  \r\n\r\n<P> Militærtjeneste </P>  \r\n\r\n<P> § 5. Tjenestemænd, der inden 1. april 1980 er blevet indkaldt til  \r\n\r\n militærtjeneste, er ved genoptagelse af tjenesten berettiget til normal årlig  \r\n\r\n ferie. Der vil ikke samtidig hermed kunne ydes de pågældende godtgørelse i  \r\n\r\n form af tillægsferie eller pengeerstatning for den inden indkaldelsen  \r\n\r\n optjente, ikke afviklede ferie. </P>  \r\n\r\n<P> Stk. 2. Tjenestemænd, der efter 1. april 1980 indkaldes til aftjenin </P>  \r\n\r\n<P>g af værnepligt, er berettiget til almindelig feriegodtgørelse, jfr. § 8,  \r\n\r\n stk. 1, for den inden indkaldelsen optjente, ikke afholdte ferie. Efter  \r\n\r\n genoptagelse af tjenesten efter aftjent værnepligt er tjenestemanden  \r\n\r\n berettiget til at holde den under værnepligtsaftjeningen optjente ferie mod  \r\n\r\n fradrag i lønnen som anført i §1, stk. 2. </P>  \r\n\r\n<P> Særlig feriegodtgørelse </P>  \r\n\r\n<P> § 6. Ud over løn under ferie oppebærer tjenestemænd en særlig  \r\n\r\n feriegodtgørelse på 1 1/2 pct., som beregnes af samtlige i optjeningsåret  \r\n\r\n oppebårne indkomstskattepligtige beløb for tjenstligt arbejde, men med  \r\n\r\n fradrag af eventuelt sygdomsrisikobidrag samt særlig feriegodtgørelse. </P>  \r\n\r\n<P> Stk. 2. For tjenestemænd, der inden 1. april 1980 er blevet indkaldt til  \r\n\r\n militærtjeneste, beregnes godtgørelse på grundlag af den løn, som den  \r\n\r\n pågældende ville have oppebåret, hvis han ikke havde været fraværende på  \r\n\r\n grund af militærtjeneste. </P>  \r\n\r\n<P> Stk. 3. I tilfælde, hvor en tjenestemands ferie af tjenstlige grunde  \r\n\r\n bortfalder, og der ydes den pågældende en kontant pengeerstatning herfor,  \r\n\r\n jfr. § 3, stk. 3, bevares retten til den særlige feriegodtgørelse. </P>  \r\n\r\n<P> Feriemæssig stilling ved afsked </P>  \r\n\r\n<P> § 7. En tjenestemand, der afskediges med pension i henhold til kapitel 2  \r\n\r\n i lov om tjenestemandspension, skal før afskedigelsen holde den indtil  \r\n\r\n afskedigelsestidspunktet indtjente ferie. Kirkeministeren - eller den  \r\n\r\n myndighed ministeren bemyndiger hertil - kan dog i undtagelsestilfælde  \r\n\r\n dispensere fra denne bestemmelse, såfremt særlige arbejdsmæssige forhold gør  \r\n\r\n sig gældende. Tjenestemanden oppebærer i forbindelse med afsked særlig  \r\n\r\n feriegodtgørelse, der er indtjent indtil afskedigelsestidspunktet, jfr. dog  \r\n\r\n stk. 3. </P>  \r\n\r\n<P> Stk. 2. Har tilgodehavende ferie ikke kunnet afvikles som anført i stk.  \r\n\r\n 1, er tjenestemanden for en periode af samme længde som den tilgodehavende  \r\n\r\n ferie berettiget til en godtgørelse, der udgør forskellen mellem den senest  \r\n\r\n forud for afskedigelsen oppebårne løn og pensionen efter eventuelt  \r\n\r\n samordningsfradrag. </P>  \r\n\r\n<P> Stk. 3. Ved opgørelse af tilgodehavende ferie medregnes fravær på grund  \r\n\r\n af sygdom umiddelbart forud for afskedigelsen ikke som tjeneste. Løn og andet  \r\n\r\n vederlag, der er udbetalt under sådant fravær, medregnes ikke ved beregning  \r\n\r\n af særlig feriegodtgørelse. </P>  \r\n\r\n<P CLASS=STK> <I>Stk. 4. </I> Retten til godtgørelse efter stk. 2 og særlig  \r\n\r\n feriegodtgørelse bortfalder, såfremt tjenestemanden umiddelbart forud for  \r\n\r\n afskedigelsen har været fraværende på grund af sygdom i 6 måneder eller  \r\n\r\n derover. </P>  \r\n\r\n<P CLASS=STK> <I>Stk. 5. </I> Bestemmelserne i stk. 1 og 2 finder tilsvarende  \r\n\r\n anvendelse på tjenestemænd, der afskediges med ventepenge eller rådighedsløn.  \r\n\r\n</P>  \r\n\r\n<P> § 8. En tjenestemand, der fratræder sin stilling uden at være omfattet af  \r\n\r\n § 7, er berettiget til feriegodtgørelse med 9 1/2 pct. af lønnen for det  \r\n\r\n tidsrum den på fratrædelsestidspunktet tilgodehavende ferie vedrører. For  \r\n\r\n tidsrummet 1. april - 31. august 1979 beregnes feriegodtgørelsen med 10 pct.  \r\n\r\n og for tidsrummet fra 1. september 1979 med 12 1/2 pct. Ved beregningen ses  \r\n\r\n der dog bort fra løn, der er udbetalt under ferie i det tidsrum, der danner  \r\n\r\n grundlag for godtgørelsen. </P>  \r\n\r\n<P> Stk. 2. Bestemmelsen i stk. 1 finder tilsvarende anvendelse på  \r\n\r\n tjenestemænd, der opnår ekstraordinær tjenestefrihed i mindst 1 år. </P>  \r\n\r\n<P> Stk. 3. Retten til særlig feriegodtgørelse bortfalder i det omfang, </P>  \r\n\r\n<P>i hvilket der ydes feriegodtgørelse i henhold til stk. 1. </P>  \r\n\r\n<P> Stk. 4. Feriegodtgørelse i henhold til stk. 1 udbetales efter samme  \r\n\r\n regler som feriegodtgørelse i henhold til ferielo- </P>  \r\n\r\n<P>Ansatte med tjenestemandslignende ansættelsesvilkår. </P>  \r\n\r\n<P> § 9. Aftalens bestemmelser finder ikke anvendelse på ansatte med  \r\n\r\n tjenestemandslignende ansættelsesvilkår. </P>  \r\n\r\n<P> Ikrafttrædelse. </P>  \r\n\r\n<P> § 10. Aftalen har virkning fra 1. april 1979, fra hvilken dato aftal </P>  \r\n\r\n<P>e af 20. april 1972 om de for folkekirkens tjenestemænd m.fl. gældende  \r\n\r\n ferieregler ophæves. </P>  \r\n\r\n<P> Stk. 2. Aftalen kan opsiges med 3 måneders varsel, dog tidligst til </P>  \r\n\r\n<P CLASS=PUNKT> <B>1.</B> april 1981. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 14. maj 1980. </I> </P>  \r\n\r\n<P CLASS=UNDERSKREVET-AF ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisation I </P>  \r\n\r\n<P ALIGN=CENTER>Børge Aanæs </P>  \r\n\r\n<P ALIGN=CENTER>Statstjenestemændenes </P>  \r\n\r\n<P ALIGN=CENTER>Centralorganisationen II </P>  \r\n\r\n<P ALIGN=CENTER>Hans Strunge </P>  \r\n\r\n<P ALIGN=CENTER>Akademikernes </P>  \r\n\r\n<P ALIGN=CENTER>Centralorganisation </P>  \r\n\r\n<P ALIGN=CENTER>B. Nyløkke Jørgensen </P>  \r\n\r\n<P ALIGN=CENTER>Kirkeministeriet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>K. Bagger </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19801200410"
        },
        {
            "displayName": "Entydig dokumentidentifikation",
            "displayValue": "CM031770"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "12004"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "30/05/1980"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Kirkemin. j.nr. 142"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}