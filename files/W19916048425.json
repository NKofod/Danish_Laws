{
    "id": 38106,
    "title": "Leveringspålæg til møbelproducent (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60484 af 19/12/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konkurrenceankenævnet har stadfæstet Konkurrencerådets afgørelse om at  \r\n\r\n pålægge en møbelfabrikant, Fritz Hansens Eftf. A/S, at levere til en  \r\n\r\n møbelforhandler, Frank's Bolighus ApS (* 2). Ankenævnet henviste til, at der  \r\n\r\n i forarbejderne til konkurrenceloven er givet udtryk for, at det i sager om  \r\n\r\n leveringsnægtelse kan være påkrævet at anvende et forholdsvis snævert og  \r\n\r\n kortsigtet kriterium for markedets afgrænsning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Leveringspålæg til møbelproducent (* 1) </H1>  \r\n\r\n<P></P>  \r\n\r\n<P>År 1991, den 19. december, afsagde Konkurrenceankenævnet i sagen j.nr.  \r\n\r\n 90-62.666 Fritz Hansens Eftf. A/S ctr. KonkurrenceRådet sålydende </P>  \r\n\r\n<PRE>  \r\n\r\n                            K E N D E L S E:  \r\n\r\n</PRE>  \r\n\r\n<P>1. Ved skrivelse af 6. november 1990 har advokat Johan Schluter på vegne  \r\n\r\n Fritz Hansens Eftf. A/S klaget over en af KonkurrenceRådet den 11. oktober  \r\n\r\n 1990 truffet afgørelse, hvorved rådet pålagde Fritz Hansens Eftf. A/S at  \r\n\r\n genoptage leveringen af selskabets møbler til Frank Sørensen, Bolighus ApS på  \r\n\r\n selskabets almindeligt gældende vilkår senest den 1. november 1990. Klageren  \r\n\r\n har påstået afgørelsen ophævet. KonkurrenceRådet har påstået afgørelsen  \r\n\r\n stadfæstet. Under sagens behandling har ankenævnet bestemt, at en anmodning  \r\n\r\n fra klageren om, at klagen skulle tillægges opsættende virkning, ikke kunne  \r\n\r\n imødekommes. Sagen har været mundtlig forhandlet. </P>  \r\n\r\n<P>2. Rådets skrivelse af 11. oktober 1990 er sålydende: &#187;På sit møde  \r\n\r\n onsdag den 10. oktober 1990 har KonkurrenceRådet behandlet sagen om  \r\n\r\n leveringsstandsning af møbler fra Fritz Hansens Eftf. A/S over for Frank's  \r\n\r\n Bolighus ApS. KonkurrenceRådet besluttede i henhold til konkurrencelovens §  \r\n\r\n 12, stk. 2, at pålægge Fritz Hansens Eftf. A/S at genoptage leveringen af  \r\n\r\n selskabets møbler til Frank's Bolighus ApS på selskabets almindeligt gældende  \r\n\r\n vilkår senest den 1. november 1990. Ved afgørelsen har rådet lagt vægt på, at  \r\n\r\n Fritz Hansens Eftf. indtager en dominerende stilling på det delmarked, der  \r\n\r\n som beskrevet i virksomhedens skrivelse af 30. april 1990 består af møbler,  \r\n\r\n der er &#187;præget af fornemt design og fremragende kvalitet og finish i den  \r\n\r\n prestigebetonede del af møbelmarkedet&#171;. Man skal i denne forbindelse  \r\n\r\n pege på, at bemærkningerne til konkurrencelovens § 11 udtrykkeligt fastslår,  \r\n\r\n at det ved be- dømmelse af leveringsnægtelsessager kan være påkrævet at  \r\n\r\n anvende et forholdsvist snævert og kortsigtet kriterium for markedets  \r\n\r\n afgrænsning, og at der tillige kan lægges vægt på andet end den numeriske  \r\n\r\n markedsandel, når det skal bedømmes, hvorvidt en virksomhed indtager en  \r\n\r\n dominerende stilling på markedet. Endvidere har konkurrenceloven i henhold  \r\n\r\n til § 1 udtrykkeligt til formål at opretholde erhvervsfriheden og foretage  \r\n\r\n for- anstaltninger, der tjener til dennes opretholdelse. På grundlag af de  \r\n\r\n foreliggende oplysninger kan det konstateres, at det er af væsentlig  \r\n\r\n erhvervsmæssig betydning for Frank's Bolighus at føre selskabets møbler, idet  \r\n\r\n en meget betydelig del af klagerens omsætning, indtil afbrydelsen af  \r\n\r\n leverancen fra selskabet fandt sted, har bestået af møbler fra selskabet, og  \r\n\r\n disse møbler er grundigt indarbejdede mærkevarer med stor prestige og med be-  \r\n\r\n grænsede substitutionsmuligheder. Selskabet har bl.a. begrundet afbrydelsen  \r\n\r\n af leverancerne til klageren med, at klageren videresolgte selskabets møbler  \r\n\r\n til andre møbelforhandlere. Det bemærkes, at der ikke i rådets behandling er  \r\n\r\n taget stilling til, hvorvidt det er rimeligt, at selskabet forbyder dets  \r\n\r\n forhandlere at videresælge selskabets møbler til andre forhandlere. ...' </P>  \r\n\r\n<P>3. Klagerens argumentation. Klageren har anført, at KonkurrenceRådet i sin  \r\n\r\n afgrænsning af det markedsområde, hvor klageren virker, har anvendt en  \r\n\r\n ufuldstændig og snæver afgrænsning baseret på subjektive faktorer. Grundlaget  \r\n\r\n for rådets undersøgelse af markedet er brochure- materiale for 47  \r\n\r\n møbelfabrikanter. Herefter er udvalgt 7 fabrikanter. Denne udvælgelse er  \r\n\r\n alene sket ud fra, om disse fabrikanter selv mener at konkurrere på samme  \r\n\r\n marked som klageren. For at anvende indgrebsbeføjelserne i konkurrenceloven  \r\n\r\n skal der på et markedsområde foreligge en konkurrencebegrænsning, der  \r\n\r\n medfører eller vil kunne medføre skadelige virkninger for konkurrencen og  \r\n\r\n dermed for effektiviteten i produktion og omsætning af varer eller  \r\n\r\n tjenesteydelser eller begrænsninger i erhvervsfriheden. Alle betingelserne i  \r\n\r\n konkurrencelovens § 11 skal være opfyldt, og rådet har bevisbyrden for  \r\n\r\n ethvert af de nævnte led i bestemmelsen. Endvidere skal det påvises, at  \r\n\r\n virksomheden har en dominerende position og indflydelse på det marked, hvor  \r\n\r\n virksomheden er i konkurrence. Ved gennemførelsen af konkurrenceloven skete  \r\n\r\n der en væsentlig skærpelse af de kvantitative krav i henseende til, at en  \r\n\r\n virksomhed kan anses for dominerende. Herefter kan konkurrence- lovens  \r\n\r\n indgrebsbeføjelser kun undtagelsesvis bringes i anvendelse, såfremt den  \r\n\r\n pågældende virksomheds markedsandel er mindre end 40-45%, jf. Betænkning nr.  \r\n\r\n 1075/1986 om modernisering af monopol- loven og pris- og avanceloven. Herved  \r\n\r\n er de nationale regler bragt i bedre overensstemmelse med gældende praksis  \r\n\r\n inden for EF- retten, hvor det gælder, at en markedsandel på mindre end  \r\n\r\n 40-45% ikke automatisk medfører, at en virksomhed antages at have en  \r\n\r\n dominerende indflydelse. Hvis konkurrencelovens indgrebsbeføjelser skal  \r\n\r\n bringes i an- vendelse, når markedsandelen er mindre end 40-45%, må det  \r\n\r\n kræves, at rådet dokumenterer, at der foreligger andre faktiske forhold, som  \r\n\r\n viser, at virksomheden er dominerende inden for sit markeds- område. Ved  \r\n\r\n denne vurdering kan faktorer som markedsadfærd, virksomhedens resultat,  \r\n\r\n virksomhedens know-how og styrke indgå. Muligheden for substitution er et  \r\n\r\n spørgsmål om afgrænsning af det relevante marked og udgør derfor ikke en  \r\n\r\n selvstændig faktor ved fastsættelse af markedsandelen, når det skal bedømme,  \r\n\r\n om konkur- rencelovens indgrebsbeføjelser kan anvendes. Endvidere er det uden  \r\n\r\n betydning for fastlæggelse af, om et firma har markedsdominans eller ej, om  \r\n\r\n firmaet afsætter eller be- skæftiger sig med mærkevarer, idet der ikke ved  \r\n\r\n konkurrence- lovgivningen er tilsigtet indskrænkning i de ophavsretlige  \r\n\r\n enerettigheder. I ophavsret til et givet produkt ligger således også eneret  \r\n\r\n til fremstilling og salg af produktet. Når rådets sekretariat har afgrænset  \r\n\r\n markedet til kun at omfatte møbler fortrinsvis til anvendelse til boligformål  \r\n\r\n og dermed reelt har udelukket salg til institutions- og erhvervsbrug, er  \r\n\r\n denne afgrænsning af markedet ganske uberettiget. Herved indgår klagerens  \r\n\r\n omsætning såvel med detailforretninger til boligformål som til institutions-  \r\n\r\n og erhvervsformål, men rådet sammenligner kun med virksomheder, der alene  \r\n\r\n foretager afsætning til detail- forretninger til boligformål. Dette er ikke  \r\n\r\n en rigtig måde at sammenligne på. Klageren har efterfølgende foretaget en  \r\n\r\n undersøgelse af det marked, hvori selskabet efter rådets opfattelse er i  \r\n\r\n konkurrence - selv om det i øvrigt er klagerens opfattelse, at selskabet som  \r\n\r\n følge af produkternes funktion er i konkurrence med hele det indenlandske  \r\n\r\n møbelmarked, hvor der på årsbasis realiseres en omsætning på 4.65 mia. kr. i  \r\n\r\n engrosleddet, og at det er meget svært overhovedet at foretage nogen  \r\n\r\n afgrænsning af det samlede møbelmarked. Denne undersøgelse har taget  \r\n\r\n udgangspunkt i, at andre producenters produkter vel kan være i konkurrence  \r\n\r\n med et produkt fra klageren, uanset om klagerens produkt måtte være noget  \r\n\r\n dyrere. Det afgørende har været, om en konkurrents produkt kvalitets- eller  \r\n\r\n prestige- mæssigt vil kunne blive valgt af forbrugeren ved sammenligning med  \r\n\r\n klagerens produkt. Klagerens produkter sælges såvel til private som til  \r\n\r\n erhvervs- drivende. Undersøgelsen er delt op i en undersøgelse af markedet  \r\n\r\n for så vidt angår klagerens Kevi-produkter, der udelukkende sælges til  \r\n\r\n erhvervsvirksomheder, og i klagerens øvrige produkter. Resultatet af  \r\n\r\n undersøgelsen af det marked, hvori klagerens øvrige produkter i hvert fald er  \r\n\r\n i konkurrence, viser, at klagerens markedsandel kun udgør 14,9%. Hertil  \r\n\r\n kommer, at selskabets produkter også konkurrerer med produkter importeret fra  \r\n\r\n udlandet. Hvis det antages, at ca. 30% af de produkter, selskabets produkter  \r\n\r\n konkurrerer med, stammer fra udlandet, udgør klagerens samlede omsætning kun  \r\n\r\n ca. 10% af markedet. Markedsandelen ligger således langt fra den størrelse,  \r\n\r\n der er en betingelse for, at der overhovedet kan meddeles noget  \r\n\r\n leveringspålæg. Klageren har under den mundtlige forhandling for ankenævnet  \r\n\r\n erklæret, at tidligere påberåbte forhold vedrørende bolighusets forhold -  \r\n\r\n ydede rabatter, videresalg, forretningsstandard - ikke ønskes påberåbt for  \r\n\r\n ankenævnet. </P>  \r\n\r\n<P>4. KonkurrenceRådets argumentation. Rådet har anført, at sagen drejer sig  \r\n\r\n om en leveringsstandsning. Klageren har standset en mangeårig levering til  \r\n\r\n Frank Sørensen, Bolighus ApS. Det skal derfor i henhold til konkurrencelovens  \r\n\r\n § 11, stk. 1, bedømmes, om der foreligger en konkurrencebegrænsning, som  \r\n\r\n skaber indskrænkninger i erhvervsfriheden, samt om klageren har en  \r\n\r\n dominerende indflydelse på det relevante marked. Herved skal der sammenholdes  \r\n\r\n med lovens formål i § 1. Det er ubestridt af væsentlig erhvervsmæssig  \r\n\r\n betydning for Frank Sørensen, Bolighus ApS fortsat at føre klagerens  \r\n\r\n produkter, idet en meget betydelig del af bolighusets omsætning har bestået  \r\n\r\n af produkter fra klageren. Produkterne er grundigt indarbejdede mærkevarer  \r\n\r\n med stor prestige og med begrænset substitutions- mulighed. Hverken i  \r\n\r\n konkurrenceloven eller i bemærkningerne hertil er det nævnt, at kun en fast  \r\n\r\n grænse for markedsandelen, f.eks. på 40-45%, giver mulighed for indgreb. I de  \r\n\r\n fleste tilfælde, hvor der kan blive tale om indgreb, vil det være andre  \r\n\r\n markedsmæssige forhold så som varen art, kundepræferencer, virksomhedens  \r\n\r\n markedsadfærd m.v., der giver en virksomhed så stor dominans på markedet, at  \r\n\r\n den bliver i stand til uafhængigt af andre virksomheder i væsentlig grad at  \r\n\r\n bestemme priserne på egen produktion. Disse forhold mere end overskridelse af  \r\n\r\n en grænse på f.eks. 40-45% vil være årsagen til, at konkurrencelovens § 11  \r\n\r\n kan bringes i anvendelse. Andre forhold end klagerens markedsandele er egnede  \r\n\r\n til at medføre den nødvendige konkurrencebegrænsning. Klageren producerer  \r\n\r\n møbler af en bestemt stil og af høj kvalitet, som kun i ringe grad kan  \r\n\r\n substitueres af andre møbler. Møblerne er indarbejdede mærkevarer. Selskabet  \r\n\r\n sælger til en bestemt kreds af forhandlere. Der er fastsat vejledende  \r\n\r\n videresalgspriser for forhandlerne, og i disse priser er indregnet meget høje  \r\n\r\n forhandleravancer. Ikke enhver substitutionsmulighed kan komme på tale. Dette  \r\n\r\n ville betyde, at også hvor der foreligger ringe krydspriselasticitet mellem  \r\n\r\n produkterne, skulle alle de varer, der overhovedet kan substituere produkter  \r\n\r\n fra klageren, medregnes ved opgørelsen af det relevante delmarked. Efter at  \r\n\r\n KonkurrenceRådet havde indhentet brochuremateriale fra 47 møbelfabrikanter,  \r\n\r\n skete der en frasortering. De virksomheder, i relation til hvilke det direkte  \r\n\r\n fremgik af brochurerne eller af samtale med fabrikanten, at deres produkter  \r\n\r\n faldt uden for det relevante delmarked, blev udskilt. Herefter henvendte  \r\n\r\n rådet sig til de resterende fabrikanter, der afgav oplysninger om, hvilke  \r\n\r\n fabrikker deres virksomhed betragtede som konkurrenter til klageren. Herefter  \r\n\r\n blev endnu en frasortering foretaget, idet de fabrikker, der ikke kunne anses  \r\n\r\n for konkurrenter til klageren, blev valgt fra. De 7 møbelfabrikker, der  \r\n\r\n herefter resterede, var de virksomheder, som rådet anmodede om at give  \r\n\r\n oplysninger om det relevante delmarked og dets omfang. Som grundlag for denne  \r\n\r\n endelige bedømmelse indgik producenternes egen beskrivelse af deres stil og  \r\n\r\n kvalitet. Rådet har allerede ved afgrænsningen af de virksomheder, som findes  \r\n\r\n på det relevante marked, udskilt bl.a. de møbelproducenter, der for den  \r\n\r\n væsentligstedel af produktionens vedkommende frem- stiller kontor-og  \r\n\r\n institutionsmøbler. Dette indebærer, at virksomhedernes salg af møbler til  \r\n\r\n boligformål til institutions- og erhvervsbrug indgår i virksomhedernes  \r\n\r\n omsætningstal. For den del af virksomhederne, der har en vis produktion af  \r\n\r\n kontor- og institutionsmøbler, vil dette salg også indgå i virksomhedens  \r\n\r\n omsætningstal. Rådet er enig med klageren i, at salget af Kevi-produkterne  \r\n\r\n kan udgå af det samlede danske salg i det relevante delmarked. Rådets  \r\n\r\n afgørelse angår i øvrigt kun møbler fortrinsvis til boligformål, det være sig  \r\n\r\n til privat eller erhvervsmæssigt brug. Afgørelsen skal derfor forstås  \r\n\r\n således, at den ikke omfatter klagerens Kevi-produkter. Til de beregnede tal  \r\n\r\n i klagerens undersøgelse af de øvrige produkter knytter sig stor usikkerhed.  \r\n\r\n Der er anvendt estimerede tal, og selv om det kun er 6 ud af de af  \r\n\r\n undersøgelsen omfattede 25 producenter, hvorom dette er tilfældet, udgør de  \r\n\r\n 39% af den samlede omsætning. Endvidere er disse producenters salg af  \r\n\r\n kontormøbler ikke fradraget, medens dette er tilfældet for klagerens  \r\n\r\n vedkommende, og det samlede omsætningstal bliver følgelig for stort.  \r\n\r\n Kvaliteten af de fremstillede møbler er i øvrigt for en del af de undersøgte  \r\n\r\n virksomheder ikke høj nok til, at disse virksomheders møbler kan danne  \r\n\r\n grundlag for en sammenligning med klagerens møbler. Tages der højde for disse  \r\n\r\n korrektioner, resulterer det i en markedsandel på ca. 42%. Rådet finder  \r\n\r\n herefter ikke, at der for bedømmelse af klagerens markeds- position skal  \r\n\r\n foretages nogen justering af det relevante marked ud over, hvad der allerede  \r\n\r\n er sket. Også i klagerens opgørelse af den del af det relevante marked, der  \r\n\r\n stammer fra import, er der så store unøjagtigheder, at den op- stillede  \r\n\r\n antagelse vedrørende proportionalitet mellem importens andel på de respektive  \r\n\r\n markeder er så urimelig, at der ikke kan lægges nogen vægt på de fundne  \r\n\r\n resultater. Rådet har til sammen- ligning gennemført en konkret undersøgelse  \r\n\r\n af de virksomheder, der importerer møbler, der kan substituere klagerens  \r\n\r\n møbler, og som derfor kan betragtes som udbydere på det relevante delmarked.  \r\n\r\n Undersøgelsen viser, at importen af møbler, der kan substituere selskabets  \r\n\r\n produkter, udgjorde 40 mio. kr., således at klageren herefter vil have en  \r\n\r\n markedsandel på 36,8% (105 mio. kr. i forhold til 245 mio.kr. + 40 mio. kr.).  \r\n\r\n</P>  \r\n\r\n<P>6. Ankenævnets bemærkninger. Udstedelse af leveringspåbud i medfør af  \r\n\r\n konkurrencelovens § 12, stk. 2, er betinget af, at der på det pågældende  \r\n\r\n markedsområde foreligger en konkurrencebegrænsning, der medfører eller vil  \r\n\r\n kunne medføre skadelige virkninger for konkurrencen, jf. lovens § 11, stk. 1.  \r\n\r\n Dette betyder bl.a., at leveringspåbud kun kan udstedes, såfremt  \r\n\r\n leverandørens styrke på markedet er af en sådan karakter, at  \r\n\r\n leveringsnægtelsen er ensbetydelse med en reel og betydnings- fuld  \r\n\r\n konkurrencebegrænsning. Klageren har ikke for ankenævnet påberåbt sig særlige  \r\n\r\n grunde til ikke at ville levere netop til Frank Sørensen, Bolighus ApS, og  \r\n\r\n det er i øvrigt ubestridt, at det for bolighuset er af væsentlig betydning at  \r\n\r\n modtage leverancer fra klageren. Allerede som sagen er forelagt for  \r\n\r\n ankenævnet, er det således alene afgørende, om klageren på et relevant marked  \r\n\r\n har en sådan styrke, at nægtelsen af at levere til bolighuset er ensbetydende  \r\n\r\n med en reel og betydningsfuld konkurrencebegrænsning. I forarbejderne til  \r\n\r\n konkurrencloven - jf. herved betænkning nr. 1075/1986 s. 256 og  \r\n\r\n Folketingstidende 1988/89 (1. samling), tillæg A, sp. 4479 - er der givet  \r\n\r\n udtryk for, at det i sager om leveringsnægtelse kan være påkrævet at anvende  \r\n\r\n et forholdsvis snævert og kortsigtet kriterium for markedets afgrænsning.  \r\n\r\n Ankenævnet finder det utvivlsomt, at ikke-modeprægede boligmøbler af høj  \r\n\r\n standard i henseende til design, materialer, udførelse og finish udgør et  \r\n\r\n relevant marked. Endvidere finder ankenævnet det godtgjort, at klageren med  \r\n\r\n sine produkter, der repræsenterer et bredt udvalg af navnlig klassisk dansk  \r\n\r\n møbelkunst, har en sådan styrke på dette særlige marked, der ikke er  \r\n\r\n karakteriseret af fuldkommen konkurrence, at nægtelsen af at levere til Frank  \r\n\r\n Sørensen, Bolighus ApS er ensbetydende med en reel og betydnings- fuld  \r\n\r\n konkurrencebegrænsning. Ankenævnet stadfæster derfor KonkurrenceRådets  \r\n\r\n leveringspålæg. </P>  \r\n\r\n<PRE>  \r\n\r\n                           Herefter bestemmes:  \r\n\r\n</PRE>  \r\n\r\n KonkurrenceRådets afgørelse af 11. oktober 1990 stadfæstes alene med den  \r\n\r\n tilføjelse, at leveringspåbudet ikke omfatter klageren, Fritz Hansen Eftf.  \r\n\r\n A/S', omsætning af Kevi-produkter.  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konkurrencerådet:  \r\n\r\n<PRE>  \r\n\r\n                         Dokumentation 1991-4, s. 334-340  \r\n\r\n (* 2) Konkurrencerådet:  \r\n\r\n                         Dokumentation 1990-4, s. 302-304  \r\n\r\n</PRE>  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19916048425"
        },
        {
            "displayName": "Entydig dokumentidentifikation",
            "displayValue": "CA006041"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60484"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "19/12/1991"
        },
        {
            "displayName": "Administrerende myndighed",
            "displayValue": "Konkurrenceankenævnet"
        },
        {
            "displayName": "Ressortministeriets journalnummer",
            "displayValue": "1:2-613"
        },
        {
            "displayName": "Stikord",
            "displayValue": "BOLIGMØBLER, DESIGN, MARKEDSAFGRÆNSNING, SUBSTITUTION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}