{
    "id": 2577,
    "title": "Pressenævnets kendelse i sag 2006-6-432 og 438",
    "documentTypeId": "240",
    "isSagsforlobPeriodValid": true,
    "shortName": "KEN nr 9131 af 14/02/2007",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n 2 klagere klagede over artikel bragt i B.T. og på  \r\n\r\n<A href=\"http://www.bt.dk/\">  \r\n\r\n www.bt.dk  \r\n\r\n</A>.  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Det fremgår af medieansvarsloven § 36, stk.  \r\n\r\n 1, at en anmodning om genmæle i massemedierne over for oplysninger af faktisk  \r\n\r\n karakter, som er egnet til at påføre nogen økonomisk eller anden skade af  \r\n\r\n betydning, og som er bragt i et massemedie, skal tages til følge, medmindre  \r\n\r\n oplysningernes  \r\n\r\n rigtighed er utvivlsom.  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Pressenævnet fandt, at det fremstod, som om  \r\n\r\n oplysningerne i artiklerne angik størrelsen og forrentningen af klagernes  \r\n\r\n gæld  \r\n\r\n på tidspunktet for artiklernes offentliggørelse. Rigtigheden af disse  \r\n\r\n oplysninger var ikke utvivlsom, og oplysningerne kunne skade [K1] og [K2]s  \r\n\r\n omdømme som henholdsvis politiker og forretningsmand. Klagerne havde derfor  \r\n\r\n krav på det forlangte genmæle.  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Pressenævnets  \r\n\r\n kendelse i sag 2006-6-432 og 438  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokat Henrik Karl Nielsen  \r\n\r\n har den 16. november 2006 på vegne af [K1] og [K2] klaget til Pressenævnet  \r\n\r\n over, at B.T. og www.bt.dk har afvist at bringe et genmæle vedrørende  \r\n\r\n oplysninger  \r\n\r\n bragt i artikler i B.T. og på www.bt.dk den 19. oktober 2006.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<U>  \r\n\r\n 1. Sagsfremstilling</U>  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n B.T. bragte den 19. oktober  \r\n\r\n 2006 en forside med overskriften  \r\n\r\n<I>  \r\n\r\n &#148;[K1] i  \r\n\r\n nyt pengekaos&#148;  \r\n\r\n</I>  \r\n\r\n og med mindre typer  \r\n\r\n<I>  \r\n\r\n &#148;Gælden  \r\n\r\n steget med 4,8 millioner&#148;.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Samme dag bragte B.T. inde i  \r\n\r\n avisen to artikler under overskriften  \r\n\r\n<I>  \r\n\r\n &#148;[K1]  \r\n\r\n i håbløs gæld&#148;.  \r\n\r\n</I>  \r\n\r\n Den ene artikel havde overskriften  \r\n\r\n<I>  \r\n\r\n &#148;Den tidligere minister går ned i løn, gælden tårner sig op, og nu  \r\n\r\n skruer kreditorerne bissen på&#148;  \r\n\r\n</I>  \r\n\r\n og underoverskriften  \r\n\r\n<I>  \r\n\r\n &#148;Tidligere minister [K1] (K) svor, at hun ville få styr på sin og  \r\n\r\n samboen [K2]s økonomi efter at ubetalte markiseregninger fældede hende som  \r\n\r\n minister  \r\n\r\n i 2005. Men det er gået lige modsat&#148;.  \r\n\r\n</I>  \r\n\r\n Af artiklen fremgår bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Faktisk ser det helt sort  \r\n\r\n ud:  \r\n\r\n</P>  \r\n\r\n<P class=\"Bullet2\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n Gælden er eksploderet fra 8,2 mio. kr. til  \r\n\r\n knap 13 mio. kr. på halvandet år.  \r\n\r\n</P>  \r\n\r\n<P class=\"Bullet2\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n I sidste måned gjorde en kreditor udlæg i  \r\n\r\n villaen i Hellerup.  \r\n\r\n</P>  \r\n\r\n<P class=\"Bullet2\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n[K1]s løn bliver mere end halveret med  \r\n\r\n udgangen af denne måned.  \r\n\r\n</P>  \r\n\r\n<P class=\"Bullet2\">  \r\n\r\n<SPAN style='font-family:Symbol'>·  \r\n\r\n</SPAN>  \r\n\r\n &#9;  \r\n\r\n Familien har solgt sommerhuset i  \r\n\r\n Dronningmølle uden fortjeneste.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] og [K2] skyldte i  \r\n\r\n starten af denne måned knap 13 mio. kr. i sommerhuset i Dronningmølle i  \r\n\r\n Nordsjælland og i villaen i Hellerup.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dermed er gælden eksploderet  \r\n\r\n fra 8,2 mio. kr. i starten af 2005 til cirka 13 mio. kr. her kun halvandet år  \r\n\r\n efter. Alene siden marts er der tinglyst tre nye lån på samlet 2,7 mio. kr.,  \r\n\r\n og  \r\n\r\n størstedelen af lånene er med renter på mellem ni og 13 pct.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forlængelse af ovenstående  \r\n\r\n artikel bragte B.T. under overskriften  \r\n\r\n<I>  \r\n\r\n &#148;Sommerhuset  \r\n\r\n solgt uden gevinst&#148;  \r\n\r\n</I>  \r\n\r\n og underoverskriften  \r\n\r\n<I>  \r\n\r\n &#148;Kort tid efter, at [K1] og [K2] fik vredet armen om af Parkerhouse  \r\n\r\n Finans, der gjorde udlæg i deres kæmpevilla på [vejnavn1] i Hellerup, har de  \r\n\r\n set sit nødsaget til at sælge deres sommerhus i Dronningmølle&#148;  \r\n\r\n</I>  \r\n\r\n en artikel,  \r\n\r\n hvori det bl.a. hedder:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Parret fik 2,05 mio. kr. for  \r\n\r\n det fireværelsers sommerhus på [vejnavn2]i Dronningmølle, men det giver dem  \r\n\r\n alligevel ikke penge at rutte med.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n Dækker kun gælden  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det dækker nemlig kun på  \r\n\r\n kroner og øre den stiftede gæld i det 78 kv.m. store hus. Det fremgår af  \r\n\r\n offentligt tilgængelige oplysninger i tingbogen i Helsinge Ret.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ifølge [K2] har familien fået  \r\n\r\n et beskedent overskud på sommerhuset, selv om tingbogen i Helsinge Ret siger  \r\n\r\n noget andet. &#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Til artiklerne var under  \r\n\r\n overskriften  \r\n\r\n<I>  \r\n\r\n &#148;[K1]s gæld før og nu&#148;  \r\n\r\n</I>  \r\n\r\n indsat en grafik over [K1]s gæld i henholdsvis februar 2005 og oktober 2006.  \r\n\r\n Til grafikken var bl.a. indsat følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Gæld på villa 10,9 mio. kr.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Gæld på sommerhus 2,05 mio.  \r\n\r\n kr.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Dette er dog solgt.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n og  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;I beregningen af ydelsen på [K1]s  \r\n\r\n lån har vi brugt rentesatsen på de tinglyste pantebreve og realkreditlån.  \r\n\r\n Renten på pantebrevene kan dog variere fra de lån, som de refererer til.  \r\n\r\n Derfor  \r\n\r\n er der en vis usikkerhed om ydelsen på godt halvdelen af den samlede  \r\n\r\n gæld.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n samt  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;  \r\n\r\n<I>  \r\n\r\n Månedlig husleje 66.000 kr.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Siden [K1] gik af som minister  \r\n\r\n er hendes gæld kun steget. Fra hun gik af i februar 2005 og til hun og hendes  \r\n\r\n sambo solgte sommerhuset i Dronningmølle i starten af denne måned, havde de  \r\n\r\n stiftet ny gæld for 4,8 mio. kroner med pant i deres to fælles boliger. Efter  \r\n\r\n salget af sommerhuset står parret med en gæld på 10,95 mio. kr.  \r\n\r\n<I>  \r\n\r\n Renten på de i alt 20 lån varierer fra fire  \r\n\r\n til 13 pct., og koster familien anslået 525.000 kr. om året efter skat.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er en månedlig ydelse på  \r\n\r\n 44.000 kr.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Www.bt.dk bragte den 19.  \r\n\r\n oktober 2006 under overskriften  \r\n\r\n<I>  \r\n\r\n &#148;Tidligere  \r\n\r\n minister i håbløs gæld&#148;  \r\n\r\n</I>  \r\n\r\n og underoverskriften  \r\n\r\n<I>  \r\n\r\n &#148;  \r\n\r\n Tidligere minister [K1]  \r\n\r\n (K) svor, at hun ville få styr på sin og samboen [K2]s økonomi, efter at  \r\n\r\n ubetalte markiseregninger fældede hende som minister i 2005. Men det er gået  \r\n\r\n lige modsat. Det skriver B.T.  \r\n\r\n &#148;  \r\n\r\n</I>  \r\n\r\n følgende artikel:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Faktisk ser det helt sort  \r\n\r\n ud: Gælden er eksploderet fra 8,2 mio. kr. til knap 13 mio. kr. på halvandet  \r\n\r\n år.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Jeg blev nødt til at have  \r\n\r\n mere styr på tingene og på økonomien. Og det har jeg så også fået.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sådan lød det fra [K1] kort  \r\n\r\n efter, at hun var gået af som minister på grund af privatøkonomisk kaos.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Men en af [K2]s mange  \r\n\r\n kreditorer blev i september så træt af at vente på betaling, at han skruede  \r\n\r\n bissen på.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 19. september gik  \r\n\r\n kreditoren, således i fogedretten i Gentofte og gjorde udlæg i parrets 300  \r\n\r\n kv.m. store villa. Det giver mulighed for at få ejendommen beslaglagt og  \r\n\r\n solgt  \r\n\r\n for at få indfriet gælden, forklarer en erfaren boligadvokat til B.T.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Så galt gik det dog ikke  \r\n\r\n denne omgang. Efter at B.T. i tirsdags kontaktede [K2], har han betalt sin  \r\n\r\n gæld  \r\n\r\n på 65.000 kr. til kreditorernes advokat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Det var en gammel faktura  \r\n\r\n fra mit firma Strategikompagniet, der er gået konkurs,&#148; siger [K2].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] og [K2] skyldte i  \r\n\r\n starten af denne måned knap 13 mio. kr. i sommerhuset i Dronningmølle i  \r\n\r\n Nordsjælland  \r\n\r\n og villaen i Hellerup, skriver B.T.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] og [K2] anmodede den 19.  \r\n\r\n oktober 2006 B.T. og www.bt.dk om at få bragt genmæle, hvilket B.T. delvis  \r\n\r\n afslog. Genmæleteksten lyder som følger:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;B.T. skriver d.d., at  \r\n\r\n undertegnede, [K1] og [K2]s gæld er steget med kr. 4,8 millioner til samlet  \r\n\r\n knap kr. 13 millioner. Dette er urigtigt. Vores gæld er ikke steget og udgør  \r\n\r\n ikke kr. 13 mio.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I artiklen oplyses det  \r\n\r\n endvidere, at renten på vore lån varierer fra 4 til 13 %. Dette er urigtigt.  \r\n\r\n Renten  \r\n\r\n på de eksisterende lån er betydelig lavere og ned til 2,97 % p.a.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår desuden af  \r\n\r\n artiklen, at [K1] har solgt sit sommerhus uden gevinst. Dette er urigtigt.  \r\n\r\n Salget af sommerhuset indbragte en ikke ubetydelig gevinst.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokat Henrik Dahl meddelte  \r\n\r\n ved brev af 2. oktober 2006 på B.T.&#146;s vegne, at bladet ville bringe  \r\n\r\n genmælet om  \r\n\r\n salget af sommerhuset, men afslog genmæle vedrørende gældens størrelse,  \r\n\r\n optagelse af ny gæld og rentesatsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n B.T. bragte den 21. oktober  \r\n\r\n 2006 under overskriften  \r\n\r\n<I>  \r\n\r\n &#148;Genmæle&#148;  \r\n\r\n</I>  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;B.T. skrev den 19. oktober  \r\n\r\n 2006, at [K1] ikke opnåede en fortjeneste ved salget af sit sommerhus i  \r\n\r\n Dronningmølle. [K1] har anmodet om genmæle over for denne oplysning og har  \r\n\r\n oplyst følgende: Sommerhuset blev købt i 1996 for 785.000 kr. og solgt i  \r\n\r\n oktober 2006 for 2.050.000 kr. Der blev således opnået en fortjeneste ved  \r\n\r\n salget.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<U>  \r\n\r\n 2. Parternes synspunkter</U>  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokat Henrik Karl Nielsen  \r\n\r\n har anført, at ud over det bragte genmæle i B.T. den 21. oktober 2006 burde  \r\n\r\n mediet have bragt genmælet også vedrørende oplysningerne om gældens  \r\n\r\n størrelse,  \r\n\r\n optagelse af ny gæld og forrentningen af gælden. Der er tale om faktisk  \r\n\r\n forkerte oplysninger. Den reelle gæld fremgår ikke af tingbogen, og klagerne  \r\n\r\n har ikke gæld i den størrelsesorden, der omtales avisen. Oplysninger i  \r\n\r\n tingbogen giver alene viden om størrelsen af gældsforhold på tidspunktet,  \r\n\r\n hvor  \r\n\r\n dokumenterne anmeldes til tingslysning. Klagernes lån forrentes med mellem  \r\n\r\n 2,97  \r\n\r\n % og 7,759 % og følger derved markedsvilkårene.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokaten har herudover  \r\n\r\n anført, at oplysningerne sammenholdt med overskriften er egnede til at skade  \r\n\r\n[K1]  \r\n\r\n og [K2], som henholdsvis politiker og forretningsmand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Advokaten har endelig anført,  \r\n\r\n at klagerne også har krav på genmæle over for www.bt.dk.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n B.T. har anført, at det af  \r\n\r\n artiklen fremgår, at gælden var 13 millioner kroner indtil salget af  \r\n\r\n sommerhuset.  \r\n\r\n Beløbet fremkommer ved sammenlægning af beløbene i henhold til de tinglyste  \r\n\r\n hæftelser på parrets ejendomme. Den faktiske gæld kan være mindre end den  \r\n\r\n tinglyste, men kun 720.000 kr. af hæftelserne er tinglyst for mere end tre år  \r\n\r\n siden. B.T. har videre anført, at såfremt parrets oplysninger vedrørende  \r\n\r\n gælden  \r\n\r\n afviger, skal afvigelsen være af en sådan størrelse, at oplysningen om det  \r\n\r\n for  \r\n\r\n høje tal kan antages at have væsentlige skadelige virkninger for klagerne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n B.T. har anført, at ved  \r\n\r\n sammenlægningen af de hæftelser, der er tinglyst på de to ejendomme i  \r\n\r\n perioden  \r\n\r\n fra februar 2005, hvor [K1] gik af som minister, til oktober 2006 fås beløbet  \r\n\r\n 4,8 mio. kr. Hæftelsesfordelingen mellem parret er ikke omtalt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n B.T. har endvidere anført, at  \r\n\r\n forrentningssatserne er baseret på de tinglyste hæftelser, hvorfor renten på  \r\n\r\n de  \r\n\r\n underliggende lån kan adskille sig fra det tinglyste. B.T. har endelig  \r\n\r\n afvist,  \r\n\r\n at renteintervallet kan påføre klagerne skade af betydning.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n<U>  \r\n\r\n 3. Pressenævnets afgørelse og begrundelse</U>  \r\n\r\n :  \r\n\r\n</B>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sagens behandling har  \r\n\r\n følgende nævnsmedlemmer deltaget:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Niels Grubbe, Jan Kristensen, Kaare  \r\n\r\n R. Skou og  \r\n\r\n Ole Askvig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af  \r\n\r\n medieansvarsloven § 36, stk. 1, at en anmodning om genmæle i massemedierne  \r\n\r\n over  \r\n\r\n for oplysninger af faktisk karakter, som er egnet til at påføre nogen  \r\n\r\n økonomisk  \r\n\r\n eller anden skade af betydning, og som er bragt i et massemedie, skal tages  \r\n\r\n til  \r\n\r\n følge, medmindre oplysningernes rigtighed er utvivlsom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pressenævnet finder, at det  \r\n\r\n fremstår, som om oplysningerne i artiklerne angår størrelsen og forrentningen  \r\n\r\n af klagernes gæld på tidspunktet for artiklernes offentliggørelse.  \r\n\r\n Rigtigheden  \r\n\r\n af disse oplysninger er ikke utvivlsom, og oplysningerne kan skade [K1] og  \r\n\r\n[K2]s  \r\n\r\n omdømme som henholdsvis politiker og forretningsmand. Klagerne har derfor  \r\n\r\n krav  \r\n\r\n på det forlangte genmæle.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herefter er [K1] og [K2]  \r\n\r\n efter påkrav berettiget til at få bragt følgende genmæle i B.T. og på  \r\n\r\n www.bt.dk, jf. medieansvarsloven § 39:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Genmæle:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n B.T. skriver 19. oktober  \r\n\r\n 2006, at undertegnedes gæld er steget med kr. 4,8 millioner til samlet knap  \r\n\r\n kr.  \r\n\r\n 13 millioner. Dette er urigtigt. Vores gæld er ikke steget og udgør ikke kr.  \r\n\r\n 13  \r\n\r\n mio.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I artiklen oplyses det  \r\n\r\n endvidere, at renten på vore lån varierer fra 4 til 13 %. Dette er urigtigt.  \r\n\r\n Renten  \r\n\r\n på de eksisterende lån er betydelig lavere og ned til 2,97 % p.a.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K1] og [K2].&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Afgjort den 14. februar 2007.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/2007"
        },
        {
            "displayName": "Accession",
            "displayValue": "W20070913125"
        },
        {
            "displayName": "Entydig dokumentidentifikation",
            "displayValue": "AA003559"
        },
        {
            "displayName": "Dato for indlæggelse",
            "displayValue": "22/02/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9131"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "14/02/2007"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2006-6-432 og 438"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}