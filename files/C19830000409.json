{
    "id": 81648,
    "title": "Cirkulære om uddannelse af køkkenledere på husholdningsskoler (Til forstandere for husholdningsskoler) ",
    "documentTypeId": "140",
    "isSagsforlobPeriodValid": false,
    "shortName": "CIR nr 4 af 04/01/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om uddannelse af køkkenledere på  \r\n\r\n husholdningsskoler </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til forstandere for  \r\n\r\n husholdningsskoler) </P>  \r\n\r\n<BR>  \r\n\r\n<P>I henhold til § 3, stk. 1 og 3, og § 6 i lov nr. 259 af 4. juni 1970 om  \r\n\r\n folkehøjskoler, landbrugsskoler, husholdningsskoler og efterskoler fastsættes  \r\n\r\n følgende om den del af køkkenlederuddannelsen, der foregår på  \r\n\r\n husholdningsskoler: </P>  \r\n\r\n<P> <I>Almindelige bestemmelser</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved husholdningsskoler kan der efter forud  \r\n\r\n indhentet godkendelse fra direktoratet for voksenundervisning og  \r\n\r\n folkeoplysning m.v. oprettes kursus til uddannelse af køkkenledere. Som  \r\n\r\n grundlag for direktoratets godkendelse skal foreligge en udtalelse fra  \r\n\r\n Fællesudvalget for huslig uddannelse. </P>  \r\n\r\n<P CLASS=STK> <I>Stk. 2. </I> Undervisningen på kurserne tilrettelægges efter  \r\n\r\n en undervisningsvejledning, der udarbejdes af direktoratet. </P>  \r\n\r\n<P CLASS=STK> <I>Stk. 3. </I> Det er en betingelse for godkendelse, at  \r\n\r\n skolens leder og de lærere, der skal undervise på kurserne, har de fornødne  \r\n\r\n kvalifikationer, og at skolen råder over egnede lokaler og fornødent udstyr.  \r\n\r\n</P>  \r\n\r\n<P CLASS=STK> <I>Stk. 4. </I> Ved godkendelsen, der gives for et år ad  \r\n\r\n gangen, fastsættes kursusterminer og antallet af uddannelsespladser ved de  \r\n\r\n enkelte skoler. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Uddannelsens formål er </P>  \r\n\r\n<UL CLASS=PLAIN-LIST>  \r\n\r\n<LI>1) at kvalificere eleverne til at virke som ledere af og medarbejdere ved  \r\n\r\n mindre institutionskøkkener, </LI>  \r\n\r\n<LI>2) at kvalificere eleverne til at planlægge og praktisk fremstille sund,  \r\n\r\n velsmagende og varieret institutionskost, der er ernæringsmæssigt, hygiejnisk  \r\n\r\n og økonomisk forsvarlig, og </LI>  \r\n\r\n<LI>3) at udvikle elevernes evne til fornyelse og løsning af skiftende  \r\n\r\n opgaver. </LI>  \r\n\r\n</UL>  \r\n\r\n<P> <I>Optagelsesbetingelser</I>  </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Optagelse på uddannelsens grundlæggende kursus  \r\n\r\n er betinget af, at eleven har gennemgået 12 måneders institutionspraktik  \r\n\r\n efter de af Fællesudvalget for huslig uddannelse udarbejdede regler. </P>  \r\n\r\n<P CLASS=STK> <I>Stk. 2. </I> Optagelse på uddannelsens afsluttende kursus er  \r\n\r\n betinget af, at eleven - efter at have gennemført det grundlæggende kursus -  \r\n\r\n har gennemgået 12 måneders institutionspraktik efter de af Fællesudvalget  \r\n\r\n udarbejdede regler. </P>  \r\n\r\n<P CLASS=STK> <I>Stk. 3. </I> Direktoratet kan i særlige tilfælde tillade, at  \r\n\r\n der på kursus optages elever, der ikke opfylder de i stk. 1 og 2 anførte  \r\n\r\n betingelser, når det skønnes, at de pågældende på grundlag af anden  \r\n\r\n uddannelse eller arbejdserfaring har de nødvendige forudsætninger for at  \r\n\r\n gennemføre uddannelsen. </P>  \r\n\r\n<P> <I>Undervisningen</I>  </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Såvel grundlæggende som afsluttende kursus til  \r\n\r\n uddannelsen af køkkenledere er af 20 ugers varighed og omfatter følgende fag  \r\n\r\n og timetal: </P>  \r\n\r\n<P>Grundlæggende kursus: </P>  \r\n\r\n<PRE>  \r\n\r\n                                timer  \r\n\r\n Almene fagområder........      110  \r\n\r\n Institutionskost.........      380  \r\n\r\n Institutionshygiejne.....       80  \r\n\r\n Arbejdsplanlægning........     110  \r\n\r\n Afsluttende kursus:  \r\n\r\n Almene fagområder.........     110  \r\n\r\n Institutionskost..........     260  \r\n\r\n Institutionskøkkenledelse.     260  \r\n\r\n Afsluttende prøve.........      20  \r\n\r\n</PRE>  \r\n\r\n<P CLASS=STK> <I>Stk. 2. </I> Undervisningsplanen skal udover de i stk. 1  \r\n\r\n anførte fag omfatte fag, som skolen finder væsentlige i forhold til skolens  \r\n\r\n formål, eller som de uddannelsessøgende ønsker som supplement. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> På grundlæggende kursus er formålet med  \r\n\r\n undervisningen i de almene fagområder, at eleverne erhverver sig </P>  \r\n\r\n<P>viden om og færdigheder i skriftlig og mundtlig sproganvendelse, </P>  \r\n\r\n<P>færdigheder i talbehandling, </P>  \r\n\r\n<P>viden om og færdigheder i førstehjælp, </P>  \r\n\r\n<P>forudsætninger for at inddrage sundhedspædagogiske perspektiver i et  \r\n\r\n kommende arbejde med tilberedning af institutionskost, </P>  \r\n\r\n<P>kendskab til studie- og erhvervsmuligheder. </P>  \r\n\r\n<P CLASS=STK> <I>Stk. 2. </I> Formålet med undervisningen i institutionskost  \r\n\r\n er, at eleverne erhverver sig </P>  \r\n\r\n<P>viden om ernæring og levnedsmidler, </P>  \r\n\r\n<P>viden om og færdigheder i planlægning, beregning og tilberedning af  \r\n\r\n institutionskost, </P>  \r\n\r\n<P>kendskab til sammenhængen mellem planlægning, beregning og tilberedning af  \r\n\r\n kost på forskellige institutionstyper. </P>  \r\n\r\n<P CLASS=STK> <I>Stk. 3. </I> Formålet med undervisningen i  \r\n\r\n institutionshygiejne er, at eleverne erhverver sig </P>  \r\n\r\n<P>viden om de aktuelle sygdomsfremkaldende mikroorganismer, der gennem  \r\n\r\n mennesker, skadedyr, husdyr, materialer og levnedsmidler overføres til  \r\n\r\n mennesker, </P>  \r\n\r\n<P>viden om og praktiske færdigheder i planlægning, hensigtsmæssig rengøring  \r\n\r\n og vedligeholdelse af materialer og lokaler, der vedrører kostforplejningen.  \r\n\r\n</P>  \r\n\r\n<P CLASS=STK> <I>Stk. 4. </I> Formålet med undervisningen i  \r\n\r\n arbejdsplanlægning er, at eleverne erhverver sig </P>  \r\n\r\n<P>viden om planlægningens betydning for det daglige arbejde i  \r\n\r\n institutionskøkkenet og praktiske færdigheder i planlægning, </P>  \r\n\r\n<P>kendskab til forskellige ledelsesformer, </P>  \r\n\r\n<P>kendskab til institutionsregnskab og -budget, </P>  \r\n\r\n<P>kendskab til arbejdstagerens rettigheder og pligter. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> På afsluttende kursus er formålet med  \r\n\r\n undervisningen i de almene fagområder, at eleverne erhverver sig </P>  \r\n\r\n<P>kendskab til kulturelle strømninger og folkelige bevægelser, </P>  \r\n\r\n<P>kendskab til aktuelle arbejdsmarkedsforhold, </P>  \r\n\r\n<P>kendskab til dansk ernærings-, familie-, bolig-, forbruger- og  \r\n\r\n sundhedspolitik, </P>  \r\n\r\n<P>kendskab til studie- og erhvervsmuligheder. </P>  \r\n\r\n<P CLASS=STK> <I>Stk. 2. </I> Formålet med undervisningen i institutionskost  \r\n\r\n er, at eleverne erhverver sig </P>  \r\n\r\n<P>færdighed i at planlægge, beregne, indkøbe og vurdere kosten på  \r\n\r\n forskellige typer af institutioner under hensyntagen til de sundhedsmæssige,  \r\n\r\n ernæringsmæssige, økonomiske og hygiejniske krav, </P>  \r\n\r\n<P>viden om distributionsformer og -systemer, </P>  \r\n\r\n<P>viden om de forskellige diættyper, </P>  \r\n\r\n<P>viden om sammenhængen mellem kost, motion og fysisk velvære. </P>  \r\n\r\n<P CLASS=STK> <I>Stk. 3. </I> Formålet med undervisningen i  \r\n\r\n institutionskøkkenledelse er, at eleverne erhverver sig </P>  \r\n\r\n<P>viden om det teoretiske grundlag for ledelse og det dermed forbundne  \r\n\r\n ansvar, </P>  \r\n\r\n<P>færdighed i praktisk ledelsesfunktion, </P>  \r\n\r\n<P>viden om administration af institutionskøkkener, </P>  \r\n\r\n<P>viden om indretning af og udstyr til institutionskøkkener. </P>  \r\n\r\n<P> <I>Bedømmelse og prøve</I>  </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Ved afslutningen af grundlæggende kursus gives  \r\n\r\n der i hvert af de fire fagområder standpunktskarakterer, jfr. § 8. </P>  \r\n\r\n<P CLASS=STK> <I>Stk. 2. </I> Ved afslutningen af afsluttende kursus gives  \r\n\r\n der i hvert af de tre fagområder standpunktskarakterer, jfr. § 8. Der  \r\n\r\n afholdes endvidere prøve og gives en prøvekarakter. </P>  \r\n\r\n<P CLASS=STK> <I>Stk. 3. </I> Ved bedømmelsen anvendes 13-skalaen efter  \r\n\r\n bestemmelserne i §§ 1-3 samt § 4, stk. 1 og 2, i bekendtgørelse nr. 148 af 5.  \r\n\r\n april 1971 om karaktergivning ved de højere uddannelsesinstitutioner. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Standpunktskarakterer gives for hvert fagområde  \r\n\r\n af den eller de lærere, der har undervist i det pågældende område. Har flere  \r\n\r\n lærere varetaget undervisningen, og kan der ikke opnås enighed om en  \r\n\r\n karakter, giver hver lærer en karakter, og karakteren fastsættes som  \r\n\r\n gennemsnitstallet mellem de givne karakterer. Svarer gennemsnitstallet ikke  \r\n\r\n til et af tallene i karakterskalaen, bliver karakteren det tal i skalaen, der  \r\n\r\n ligger nærmest ved gennemsnitstallet. Ligger gennemsnitstallet midt imellem  \r\n\r\n to karakterer i skalaen, bliver karakteren det nærmeste højere tal i skalaen.  \r\n\r\n Karakteren 00 kan dog kun gives, hvis lærerne er enige derom. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Den afsluttende prøve er skriftlig med en  \r\n\r\n efterfølgende mundtlig kommentering. Den mundtlige kommentering er offentlig.  \r\n\r\n</P>  \r\n\r\n<P CLASS=STK> <I>Stk. 2. </I> Indstilling til en prøve er betinget af, at  \r\n\r\n eksaminanden har gennemført undervisningen i overensstemmelse med  \r\n\r\n undervisningsplanen. </P>  \r\n\r\n<P CLASS=STK> <I>Stk. 3. </I> Direktoratet fastsætter tiderne for afholdelsen  \r\n\r\n af prøven og regler om dens afvikling. </P>  \r\n\r\n<P CLASS=STK> <I>Stk. 4. </I> Opgaverne til den skriftlige prøve stilles af  \r\n\r\n direktoratet. Der indgår normalt opgaver fra samtlige fagområder, som  \r\n\r\n uddannelsen har omfattet. Der afsættes 3-4 timer til prøven. </P>  \r\n\r\n<P CLASS=STK> <I>Stk. 5. </I> Den mundtlige kommentering former sig som en  \r\n\r\n samtale, der ledes af læreren. Censor kan stille supplerende spørgsmål.  \r\n\r\n Samtalen har en varighed af ca. 15 minutter. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved bedømmelsen af prøven deltager to censorer  \r\n\r\n og indtil tre lærere. </P>  \r\n\r\n<P CLASS=STK> <I>Stk. 2. </I> Censorerne beskikkes af direktoratet. Personer,  \r\n\r\n der har tilknytning til skolen, kan ikke beskikkes. Beskikkelsen meddeles for  \r\n\r\n en treårig periode. Ingen kan fungere som censor efter at være fyldt 70 år.  \r\n\r\n Direktoratet kan fastsætte en instruks for censorerne. </P>  \r\n\r\n<P CLASS=STK> <I>Stk. 3. </I> De lærere, der skal deltage i bedømmelsen,  \r\n\r\n udpeges af skolens forstander. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Der gives en samlet karakter for den skriftlige  \r\n\r\n og mundtlige besvarelse. </P>  \r\n\r\n<P CLASS=STK> <I>Stk. 2. </I> Censorerne og lærerne giver hver en karakter.  \r\n\r\n Kan der ikke opnås enighed om karakteren blandt censorerne indbyrdes  \r\n\r\n henholdsvis lærerne, giver hver censor henholdsvis hver lærer en karakter, og  \r\n\r\n censorkarakteren henholdsvis lærerkarakteren fastsættes efter  \r\n\r\n beregningsreglerne i § 8. </P>  \r\n\r\n<P CLASS=STK> <I>Stk. 3. </I> Er censorkarakteren og lærerkarakteren ikke den  \r\n\r\n samme, og opnås der ikke enighed ved den påfølgende forhandling, fastsættes  \r\n\r\n karakteren som gennemsnitstallet mellem de to givne karakterer. Svarer  \r\n\r\n gennemsnitstallet ikke til et af tallene i karakterskalaen, bliver karakteren  \r\n\r\n det tal i skalaen, der ligger nærmest ved gennemsnitstallet. Ligger  \r\n\r\n gennemsnitstallet mellem to karakterer i skalaen, bliver karakteren det  \r\n\r\n nærmeste højere tal i skalaen, hvis censorerne har givet den højeste  \r\n\r\n karakter, medens karakteren bliver det nærmeste lavere tal i skalaen, hvis  \r\n\r\n censorerne har givet den laveste karakter. Karakteren 00 kan dog kun gives,  \r\n\r\n hvis censorer og lærere er enige derom. </P>  \r\n\r\n<P> <I>Prøveprotokol og bevis</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Standpunktskaraktererne og prøvekarakteren  \r\n\r\n indføres i skolens prøveprotokol, der autoriseres af direktoratet. Er en  \r\n\r\n prøvekarakter ikke fastsat på grundlag af enighed mellem censorer på den ene  \r\n\r\n side og lærere på den anden side, anføres tillige censorkarakteren og  \r\n\r\n lærerkarakteren. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Bevis for gennemført kursus udstedes af skolen.  \r\n\r\n Beviset skal være affattet i en af direktoratet fastsat form. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Cirkulæret finder første gang anvendelse for de  \r\n\r\n kursus, der påbegyndes i januar 1983. </P>  \r\n\r\n<P> <I>Undervisningsministeriet,</I>  </P>  \r\n\r\n<P> <I>Direktoratet for voksenundervisning og folkeoplysning m.v., den 4.  \r\n\r\n januar 1983</I>  </P>  \r\n\r\n<P>K. E. LARSEN </P>  \r\n\r\n<P>/Edith Kjærsgaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/05/1983"
        },
        {
            "displayName": "Accession",
            "displayValue": "C19830000409"
        },
        {
            "displayName": "Entydig dokumentidentifikation",
            "displayValue": "CM040954"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "04/01/1983"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Folkeoplysning, Frie Grundskoler m v"
        },
        {
            "displayName": "Ressortministeriets journalnummer",
            "displayValue": "Undervisningsmin. j.nr. 01-50-101/82"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}