{
    "id": 35499,
    "title": "Klageregler-Begunstigende forvaltningsakt ",
    "documentTypeId": "240",
    "isSagsforlobPeriodValid": false,
    "shortName": "KEN nr 4055 af 24/10/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En klagemyndighed kan kun under ganske særlige omstændigheder omgøre  \r\n\r\n 1. instansens afgørelse til ugunst for modtageren </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Klageregler-Begunstigende forvaltningsakt </H1>  \r\n\r\n<P></P>  \r\n\r\n<BR>  \r\n\r\n<P>Boligministeriet har i dag skrevet således til hr. Ole Holt,  \r\n\r\n Korsbrødregade 21, 6760 Ribe: </P>  \r\n\r\n<P>&#187;I skrivelse af 12. april 1978 har De klaget over Ribe amtsråds  \r\n\r\n afgørelse af 4. april 1978 vedrørende Deres ejendom matr.nr. 295, Ribe  \r\n\r\n bygrunde, Korsbrødregade 21, Ribe. </P>  \r\n\r\n<P>Amtsrådet har i ovennævnte skrivelse annulleret en af Ribe kommune meddelt  \r\n\r\n dispensation til opførelse af en bagbygning med en højde af mere end 3,0 m  \r\n\r\n nærmere naboskel end 2,50 m. </P>  \r\n\r\n<P>Som anført i boligministeriets skrivelse af 24. april 1978 har ministeriet  \r\n\r\n anmodet Ribe amtsråd om en udtalelse. </P>  \r\n\r\n<P>./.Amtsrådet har svaret i skrivelse af 12. maj 1978, der vedlægges i  \r\n\r\n fotokopi. </P>  \r\n\r\n<P>Det fremgår af svaret, at amtsrådets afgørelse er truffet i henhold til  \r\n\r\n byggelovens § 23, stk. 1, idet kommunens dispensation efter amtsrådets  \r\n\r\n vurdering ville få videregående betydelige følger for Deres naboer Karen og  \r\n\r\n Verner Kittelmann. </P>  \r\n\r\n<P>Boligministeriet skal herefter meddele følgende: </P>  \r\n\r\n<P>Den indtil 1. februar 1977 gældende byggelov indeholdt ikke hjemmel til,  \r\n\r\n at en overordnet myndighed kunne ændre en underordnet myndigheds afgørelse på  \r\n\r\n grund af en naboklage. Lovens klageregler regulerede alene klageadgangen for  \r\n\r\n den ejer eller bruger, som afgørelsen direkte angik. </P>  \r\n\r\n<P>Den overordnede myndigheds mulighed for at gribe ind i en sag på grundlag  \r\n\r\n af den ulovbestemte klageadgang, naboer antoges at have, var begrænset af det  \r\n\r\n almindelige forvaltningsretlige princip, hvorefter en overordnet myndighed  \r\n\r\n kun under ganske særlige omstændigheder - f.eks. i tilfælde hvor der er  \r\n\r\n truffet afgørelser i strid med loven - kan anses for beføjet til at ændre en  \r\n\r\n underordnet myndigheds afgørelse til skade for modtageren (ejeren eller  \r\n\r\n brugeren). </P>  \r\n\r\n<P>Ved udarbejdelsen af den nugældende byggelovs § 23 var det hensigten, at  \r\n\r\n denne ulovbestemte (ubegrænsede) klageadgang skulle undergives samme  \r\n\r\n begrænsninger som dem, der gælder for modtageren af en afgørelse. </P>  \r\n\r\n<P>Dette fremgår ikke direkte af lovteksten, men af bemærkningerne til  \r\n\r\n lovforslagets § 23, hvorefter denne bestemmelse tilsigter &#187;at regulere  \r\n\r\n klageadgangen både for modtageren af en afgørelse og for andre, som har en  \r\n\r\n retlig interesse i sagens udfald. Den adgang, som f.eks. en nabo har til at  \r\n\r\n påklage en afgørelse, skal således være undergivet samme begrænsninger som  \r\n\r\n dem, der gælder for modtageren af en afgørelse. ....&#171; </P>  \r\n\r\n<P>Det var derimod ikke hensigten med de i § 23 foreslåede bestemmelser at  \r\n\r\n åbne mulighed for, at klagemyndigheden i videre omfang end hidtil skulle  \r\n\r\n kunne omstøde begunstigende forvaltningsakter efter en naboklage. </P>  \r\n\r\n<P>Selvom det ikke fremgår direkte af byggelovens § 23, skal denne  \r\n\r\n bestemmelse som følge af det ovenfor anførte efter boligministeriets  \r\n\r\n opfattelse fortolkes således, at den overordnede myndighed (amtsrådet) kun  \r\n\r\n under ganske særlige omstændigheder kan omgøre den underordnede myndigheds  \r\n\r\n (kommunalbestyrelsens) afgørelse til ugunst for modtageren. </P>  \r\n\r\n<P>Da der i nærværende sag ikke ses at foreligge sådanne særlige  \r\n\r\n omstændigheder, hvorefter den af Ribe kommune meddelte dispensation til  \r\n\r\n opførelse af den omhandlede bagbygning på Deres ejendom skulle være i strid  \r\n\r\n med byggeloven, er boligministeriet af den opfattelse, at amtsrådet ikke i  \r\n\r\n medfør af byggelovens § 23 har haft fornøden hjemmel til at omgøre  \r\n\r\n dispensationen. </P>  \r\n\r\n<P>Boligministeriet har under hensyn hertil dags dato meddelt Ribe amtsråd og  \r\n\r\n Ribe kommune, at boligministeriet har omgjort den af amtsrådet den 4. april  \r\n\r\n trufne afgørelse, således af den af Ribe kommune meddelte dispensation står  \r\n\r\n ved magt. </P>  \r\n\r\n<P>Karen og Verner Kittelmann er herfra underrettet om foranstående. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Poul Spenter </P>  \r\n\r\n<P>Eksp.sekr. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19780405525"
        },
        {
            "displayName": "Entydig dokumentidentifikation",
            "displayValue": "CA003434"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4055"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "24/10/1978"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "793-02-78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}