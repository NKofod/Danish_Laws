{
    "id": 110056,
    "title": "1989 LSF 50   FORSLAG TIL LOV OM ÆNDRING AF LOV OM REGISTRERET PARTNERSKAB ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 50",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 50 </P>  \r\n\r\n<P></P>  \r\n\r\n<P>Forslag til Lov om ændring af lov om registreret partnerskab </P>  \r\n\r\n<P></P>  \r\n\r\n<P>Fremsat af Inger Stilling Pedersen (KRF) Lysholm Christensen (KRF)  \r\n\r\n Glønborg (KRF) Kofod-Svendsen (KRF) </P>  \r\n\r\n<P></P>  \r\n\r\n<P>den 31. oktober 1989 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov nr. 372 af 7. juni 1989 om registreret partnerskab foretages  \r\n\r\n følgende ændringer: </P>  \r\n\r\n<P>1. I <I>§ 2</I> indsættes efter stk. 3 som nyt stykke: </P>  \r\n\r\n<P>&#187;Stk. 4. Folkevalgte og personale ved borgmesterkontorer kan fritages  \r\n\r\n for at medvirke ved registrering af partnerskab.&#171; </P>  \r\n\r\n<P>2. I <I>§ 5, stk. 2,</I> indsættes efter &#187;Ægteskabslovens&#171;:  \r\n\r\n &#187;§ 43 og&#171;. </P>  \r\n\r\n<P>§ 2 </P>  \r\n\r\n<P>Loven træder i kraft ved bekendtgørelsen i Lovtidende. </P>  \r\n\r\n<P>Bemærkninger til lovforslaget </P>  \r\n\r\n<P>Under behandlingen af forslaget til lov om registreret partnerskab gik  \r\n\r\n Kristeligt Folkeparti ikke alene mod forslaget af holdningsmæssige grunde,  \r\n\r\n men også fordi der forelå et lovforslag, hvis konsekvenser ingen kunne  \r\n\r\n gennemskue. Med de problemer, der er opstået med hensyn til præsters mægling  \r\n\r\n ved opløsning af et registreret partnerskab, ses det første eksempel på  \r\n\r\n lovrod. </P>  \r\n\r\n<P>Registreret partnerskab er ikke at anse for et ægteskab. Af bemærkningerne  \r\n\r\n til forslag til lov om registreret partnerskab, L 117, 1988-89  \r\n\r\n (Folketingstidende 1988-89, forhandlingerne sp. 2075, 4290, 10464 og 10823,  \r\n\r\n tillæg A sp. 2937, tillæg B sp.1875 og tillæg C sp. 1125), fremgik det side  \r\n\r\n 4, 2. sp., at forslaget indebar, at reglerne om kirkelig og borgerlig vielse  \r\n\r\n ikke fandt anvendelse på registreret partnerskab. </P>  \r\n\r\n<P>Ifølge § 5, stk. 2, i det oprindelige lovforslag skulle den dagældende  \r\n\r\n ægteskabslovs § 43, stk. 1, 2. pkt., som omfattede mægling ved præsten, ikke  \r\n\r\n finde anvendelse på registreret partnerskab. </P>  \r\n\r\n<P>Forslagsstillerne til L 117 havde således den opfattelse, at der ikke  \r\n\r\n skulle ske mægling ved præsten i forbindelse med opløsning af et registreret  \r\n\r\n partnerskab. </P>  \r\n\r\n<P>Samtidig med behandlingen af forslaget til lov om registreret partnerskab  \r\n\r\n behandlede Retsudvalget forslag til lov om ændring af ægteskabsloven m.v.  \r\n\r\n (Separations- og skilsmissebetingelser m.v.), se L 36, 1988-89  \r\n\r\n (Folketingstidende 1988-89, forhandlingerne sp. 141, 939, 7954 og 8234,  \r\n\r\n tillæg A sp. 1101, tillæg B sp. 987 og tillæg C sp. 707). Disse ændringer  \r\n\r\n blev vedtaget den 30. marts 1989 og medførte bl.a., at reglerne om  \r\n\r\n obligatorisk mægling udgik af loven. Der indsattes som § 43 en ny bestemmelse  \r\n\r\n om frivillig mægling ved præsten, hvis begge parter ønsker det, og en  \r\n\r\n bestemmelse om frivillig rådgivning af ægtefæller inden separation og  \r\n\r\n skilsmisse. </P>  \r\n\r\n<P>Som følge af ændringerne i ægteskabsloven stillede S og SF ændringsforslag  \r\n\r\n til forslaget til lov om registreret partnerskab med følgende bemærkning:  \r\n\r\n &#187;De hidtil gældende regler i ægteskabsloven om mægling er efter den  \r\n\r\n netop gennemførte lovændring ophævet, hvorfor der ikke er grundlag for en  \r\n\r\n særlig undtagelse på dette område.&#171; </P>  \r\n\r\n<P>I den forbindelse har forslagsstillerne bag L 117 formentlig overset  \r\n\r\n mulighederne for frivillig mægling og rådgivning af ægtefæller inden  \r\n\r\n separation og skilsmisse ifølge den ny § 43. </P>  \r\n\r\n<P>Den under § 1, nr. 2, foreslåede ændring medfører, at loven om registreret  \r\n\r\n partnerskab kommer i overensstemmelse med det oprindelige forslag, og at  \r\n\r\n præster fritages fra at medvirke ved mægling i forbindelse med opløsning af  \r\n\r\n registreret partnerskab. </P>  \r\n\r\n<P>Folkevalgte i kommuner og ansatte ved borgmesterkontorer, f.eks.  \r\n\r\n rådhusbetjente og kontorpersonale, der foretager registrering af partnerskab  \r\n\r\n eller medvirker som vidner ved registrering, skal kunne fritages for at  \r\n\r\n medvirke, såfremt det strider mod deres samvittighed. Den under § 1, nr. 1,  \r\n\r\n foreslåede ændring sikrer en sådan samvittighedsfritagelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "31/10/1989"
        },
        {
            "displayName": "Accession",
            "displayValue": "198912K00050"
        },
        {
            "displayName": "Entydig dokumentidentifikation",
            "displayValue": "CL003614"
        },
        {
            "displayName": "Dato for førstegangsindlæggelse",
            "displayValue": "31/10/1989"
        },
        {
            "displayName": "Dato for indlæggelse",
            "displayValue": "31/10/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "50"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}