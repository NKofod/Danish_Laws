{
    "id": 130813,
    "title": "Cirkulære om anvendelse af betalingskort\\n(Til samtlige ministerier mv.)",
    "documentTypeId": "150",
    "isSagsforlobPeriodValid": true,
    "shortName": "CIR nr 24 af 20/04/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p><div class=\"bjelke\">Den fulde tekst</div><p class=\"Titel2\">Cirkulære om anvendelse af betalingskort</p>\n      <p class=\"UnderTitel2\">(Til samtlige ministerier mv.)</p>\n      <p class=\"Indledning2\">Med henvisning til § 30 i bekendtgørelse om statens regnskabsvæsen fastsættes nedenstående nærmere regler om anvendelse af betalingskort.</p>\n      <p class=\"ParagrafGruppeOverskrift\"><span id=\"Kap0_X1\">Anvendelsesområde</span></p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Dette cirkulære omfatter betalingskort, det vil sige debet- og kreditkort, der er udstedt til statslige institutioner til brug for enten en bestemt medarbejder eller for institutionen som sådan. Kort til brug for medarbejdere skal være forsynet med den pågældende medarbejders navn samt navnet på institutionen.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Institutionerne skal anvende den til enhver tid gældende aftale, som Økonomistyrelsen har indgået om betalingskort. Det gælder, uanset om Økonomistyrelsens aftale er en særskilt aftale om betalingskort, eller betalingskort indgår i en samlet aftale, som Økonomistyrelsen har indgået.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Bestemmelsen i stk. 2 gælder dog ikke aftaler om benzinkort og lignende kort med begrænset anvendelse.</p>\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Medarbejderes eventuelle anvendelse af egne private betalingskort til indkøb på institutionens vegne er ikke omfattet af dette cirkulære, og eventuelle regler herom skal i givet fald fastsættes af den enkelte institution.</p>\n      <p class=\"ParagrafGruppeOverskrift\"><span id=\"Kap0_X2\">Hæftelse</span></p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Betalingskort skal som hovedregel være med firmahæftelse og kun undtagelsesvist med privat hæftelse. Hvis en institution anvender privathæftende kort, skal denne anvendelse og kriterierne herfor fremgå af institutionens regnskabsinstruks, jf. § 5.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Institutioner, der ønsker at tillade, at en medarbejder får udstedt et betalingskort med privathæftelse, skal begrunde dette individuelt og konkret i bemyndigelseserklæringen i forhold til kriterierne herfor i institutionens regnskabsinstruks, jf. §§ 3 og 5.</p>\n      <p class=\"ParagrafGruppeOverskrift\"><span id=\"Kap0_X3\">Udstedelse og anvendelse af betalingskort</span></p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Betalingskort kan udstedes til medarbejdere, der har behov herfor. Det er den enkelte institution, der afgør, til hvilke medarbejdere der skal udstedes betalingskort.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Udstedelsen af betalingskort skal ske på baggrund af en vurdering af omkostninger og risiko ved anvendelse af betalingskortet i forhold til medarbejderens konkrete behov.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Ved udstedelsen af betalingskortet skal samtidig udstedes en bemyndigelseserklæring, der klart angiver, hvad medarbejderen må anvende kortet til, inden for hvilke økonomiske rammer kortet må anvendes samt, hvis kortet skal være privathæftende, begrundelsen herfor. Bemyndigelseserklæringen skal underskrives af medarbejderen.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Institutionen kan anvende betalingskort til mindre indkøb og betalinger, som den ikke hensigtsmæssigt kan afvikle via institutionens centrale betalingssystemer. Anvendelsesområdet omfatter:</p>\n      <p class=\"Liste1\"><span class=\"Liste1Nr\" id=\"Par4_Stk1_Num1\">1)</span> Mindre indkøb</p>\n      <p class=\"Liste1\"><span class=\"Liste1Nr\" id=\"Par4_Stk1_Num2\">2)</span> Køb på internettet</p>\n      <p class=\"Liste1\"><span class=\"Liste1Nr\" id=\"Par4_Stk1_Num3\">3)</span> Øvrige særskilt begrundede mindre indkøb</p>\n      <p class=\"Liste1\"><span class=\"Liste1Nr\" id=\"Par4_Stk1_Num4\">4)</span> Udgifter under tjenesterejser, der kan godtgøres i henhold til cirkulæret om tjenesterejseaftalen</p>\n      <p class=\"Liste1\"><span class=\"Liste1Nr\" id=\"Par4_Stk1_Num5\">5)</span> Private mindre udgifter under tjenesterejser, som har sammenhæng med tjenesterejsen eller ophold herunder, og som medarbejderen selv skal betale i forbindelse med rejseafregningen</p>\n      <p class=\"Liste1\"><span class=\"Liste1Nr\" id=\"Par4_Stk1_Num6\">6)</span> Tjenestemæssig taxikørsel</p>\n      <p class=\"Liste1\"><span class=\"Liste1Nr\" id=\"Par4_Stk1_Num7\">7)</span> Benzin o.l. i forbindelse med tjenestekørsel</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Betalingskort må ikke anvendes til at hæve kontanter i Danmark.</p>\n      <p class=\"Stk2\"><span class=\"StkNr\" id=\"Par4_Stk3\">Stk. 3.</span> I udlandet kan betalingskortet anvendes til at hæve valuta. Hvis institutionen vil tillade dette, skal den angive dette i bemyndigelseserklæringen med angivelse af beløbsgrænsen herfor, jf. § 3, stk. 3.</p>\n      <p class=\"Stk2\"><span class=\"StkNr\" id=\"Par4_Stk4\">Stk. 4.</span> Hvis kortet bortkommer ved fx tab eller tyveri, skal medarbejderen straks give meddelelse herom til institutionen og til betalingskortselskabet.</p>\n      <p class=\"Stk2\"><span class=\"StkNr\" id=\"Par4_Stk5\">Stk. 5.</span> Hvis medarbejderen fratræder, eller hvis der ikke længere er behov for kortet, skal institutionen sørge for at inddrage kortet.</p>\n      <p class=\"ParagrafGruppeOverskrift\"><span id=\"Kap0_X4\">Beskrivelse i regnskabsinstruks</span></p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Institutionen skal i sin regnskabsinstruks anføre, om der anvendes betalingskort i institutionen, herunder de principper, der gælder for udstedelse og anvendelse af betalingskort i institutionen samt kriterierne for tilladelse af privathæftende betalingskort, hvis institutionen anvender disse kort.</p>\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Institutionen skal ligeledes i regnskabsinstruksen beskrive, hvorledes den har tilrettelagt forretningsgange for kontrol og bogføring af udgiftsbilag, der stammer fra anvendelsen af betalingskort.</p>\n      <p class=\"ParagrafGruppeOverskrift\"><span id=\"Kap0_X5\">Ikrafttrædelse</span></p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Cirkulæret har virkning fra den 1. april 2010.</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Samtidig ophæves Finansministeriets cirkulære nr. 20 af 10. marts 2008 om anvendelse af betalingskort.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">Finansministeriet, den 20. april 2010</P><P CLASS=SIGN1 ALIGN=\"CENTER\">Claus Hjort Frederiksen</P><P CLASS=SIGN2 ALIGN=\"RIGHT\">/ Charlotte Münter</P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/04/2010"
        },
        {
            "displayName": "Accession",
            "displayValue": "C20100002409"
        },
        {
            "displayName": "Entydig dokumentidentifikation",
            "displayValue": "AE001597"
        },
        {
            "displayName": "Dato for førstegangsindlæggelse",
            "displayValue": "24/04/2010"
        },
        {
            "displayName": "Dato for indlæggelse",
            "displayValue": "24/04/2010"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "20/04/2010"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin.,<br />Økonomistyrelsen, j.nr. 2004-8001-001 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}