{
    "id": 63806,
    "title": "Meddelelse til autoreparatører m.fl. Lov om registreringsafgift af motorkøretøjer mv, Genopbygning af motorkøretøjer efter tæringsskade, slitage mm ",
    "documentTypeId": "720",
    "isSagsforlobPeriodValid": false,
    "shortName": "MED nr 18077 af 28/02/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Meddelelse til autoreparatører m.fl. Lov om  \r\n\r\n registreringsafgift af motorkøretøjer mv, Genopbygning af motorkøretøjer  \r\n\r\n efter tæringsskade, slitage mm </H1>  \r\n\r\n<P></P>  \r\n\r\n<BR>  \r\n\r\n<P>Meddelelse </P>  \r\n\r\n<P>Til </P>  \r\n\r\n<P>autoreparatører m fl </P>  \r\n\r\n<P>Ministeriet for Skatter og Afgifter har udstedt en bekendtgørelse om  \r\n\r\n fritagelse for registreringsafgift af motorkøretøjer, som genopbygges efter  \r\n\r\n tæringsskade, slitage mm. </P>  \r\n\r\n<P>Bekendtgørelsen træder i kraft den 1 marts 1985. </P>  \r\n\r\n<P>Efter reglerne i den ny bekendtgørelse kan biler og motorcykler, hvoraf  \r\n\r\n der tidligere er betalt registreringsafgift, og som er beskadiget som følge  \r\n\r\n af tæring, slitage og lignende, genopbygges (renoveres) uden betaling af  \r\n\r\n registreringsafgift. </P>  \r\n\r\n<P>Almindelig salgsklargøring og almindelig, løbende vedligeholdelse af et  \r\n\r\n køretøj, som alene går ud på at holde dette i en sådan stand, at køretøjet  \r\n\r\n opfylder færdselslovgivningens krav til sikkerhed, er ikke omfattet af  \r\n\r\n bekendtgørelsens regler. </P>  \r\n\r\n<P>Det er en betingelse for afgiftsfritagelse, at genopbygningen udføres af  \r\n\r\n en momsregistreret virksomhed og i øvrigt efter de nærmere i bekendtgørelsen  \r\n\r\n fastsatte regler. </P>  \r\n\r\n<P>Den endelige administrative afgørelse af spørgsmål om, hvorvidt  \r\n\r\n betingelserne for afgiftsfritagelse er opfyldt, henhører under det i § 29 i  \r\n\r\n loven om registreringsafgift af motorkøretøjer mv omhandlede nævn. </P>  \r\n\r\n<P>Toldvæsenet kan efter lovens § 30, stk 1, gøre krav om betaling af  \r\n\r\n registreringsafgift gældende mod den, der har genopbygget et køretøj på en  \r\n\r\n sådan måde, at det skal afgiftsberigtiges, også i tilfælde, hvor køretøjet  \r\n\r\n efter genopbygningen er blevet registreret eller omregistreret for en anden  \r\n\r\n end den, der har foretaget genopbygningen. </P>  \r\n\r\n<P>Den ny bekendtgørelse i korte træk </P>  \r\n\r\n<P>Bekendtgørelsen omfatter motorkøretøjer, hvoraf der tidligere er betalt  \r\n\r\n registreringsafgift, dvs almindelige personbiler, herunder hyrevogne, samt  \r\n\r\n motorcykler, varebiler med tilladt totalvægt ikke over 4 tons og busser. </P>  \r\n\r\n<P>Bekendtgørelsen omfatter foruden de hidtil gældende regler om afgiftsfri  \r\n\r\n genopbygning af motorkøretøjer tilhørende private også regler om  \r\n\r\n motorkøretøjer, som genopbygges i salgsøjemed. </P>  \r\n\r\n<P>Ved genopbygning i salgsøjemed tænkes bl a på situationer, hvor et køretøj  \r\n\r\n er indkøbt eller erhvervet af virksomheden ved indbytning, og hvor  \r\n\r\n genopbygningen efter tæringsskade mm foretages for virksomhedens egen regning  \r\n\r\n med henblik på videresalg af det renoverede køretøj. </P>  \r\n\r\n<P>For motorkøretøjer tilhørende private er det en betingelse for afgiftsfri  \r\n\r\n genopbygning, at køretøjet har været i løbende registrering for ejeren i  \r\n\r\n mindst 6 måneder forud for genopbygningen, og at genopbygningen ikke sker med  \r\n\r\n henblik på salg. </P>  \r\n\r\n<P>For motorkøretøjer, som genopbygges i salgsøjemed, fastsættes der i  \r\n\r\n bekendtgørelsen, i modsætning til, hvad der hidtil har været gældende,  \r\n\r\n egentlige omkostningsgrænser for afgiftsfri genopbygning, såkaldte  \r\n\r\n reparationsgrænser. </P>  \r\n\r\n<P>Bekendtgørelsen opstiller samtidig en række betingelser af teknisk art  \r\n\r\n vedrørende gennemførelsen af en afgiftsfri genopbygning. </P>  \r\n\r\n<P>Der skal normalt ikke ske nogen henvendelse til toldvæsenet i forbindelse  \r\n\r\n med virksomhedernes administration af reglerne om genopbygning. </P>  \r\n\r\n<P>Bekendtgørelsen omfatter ikke køretøjer, der genopbygges efter  \r\n\r\n færdselsuheld, eksplosion, ildebrand og lignende pludselig opståede skader,  \r\n\r\n herunder skader, der påføres et køretøj i forbindelse med tyveri og hærværk.  \r\n\r\n Der er fastsat særlige regler om fritagelse for registreringsafgift af  \r\n\r\n motorkøretøjer, som genopbygges efter færdselsskade mm. Reglerne  \r\n\r\n administreres af skadeforsikringsselskaberne. </P>  \r\n\r\n<P>Tekniske krav til genopbygningen </P>  \r\n\r\n<P>Reglerne i bekendtgørelsen finder anvendelse, når et køretøj skal  \r\n\r\n renoveres som følge af længere tids manglende vedligeholdelse, særlig hårdt  \r\n\r\n brug eller misligholdelse, ubenyttet henståen gennem længere tid og lignende  \r\n\r\n tilfælde, hvor der kan være tale om en ophobning af skader på karrosseri og  \r\n\r\n mekaniske dele. </P>  \r\n\r\n<P>Der gælder den særlige regel, at det ikke medfører krav om betaling af  \r\n\r\n registreringsafgift, hvis der foretages udskiftning af et køretøjs motor,  \r\n\r\n herunder udskiftning med en motor med anden drivkraft (brændstof), såfremt en  \r\n\r\n evt effektforøgelse ved motorudskiftningen højst andrager 20 pct i forhold  \r\n\r\n til køretøjets originale motors effekt (målt i DIN-HK). </P>  \r\n\r\n<P>Hvis effektforøgelsen for køretøjet kommer op over de 20 pct, skal der  \r\n\r\n betales registreringsafgift af køretøjet efter lovens almindelige  \r\n\r\n bestemmelser. </P>  \r\n\r\n<P>Bekendtgørelsen opstiller i øvrigt følgende krav til den tekniske  \r\n\r\n gennemførelse af en afgiftsfri genopbygning af et køretøj: </P>  \r\n\r\n<P>Bortset fra eventuel ændring som følge af motorudskiftning skal køretøjet  \r\n\r\n efter genopbygningen svare til det i registreringsattesten omhandlede  \r\n\r\n køretøj. </P>  \r\n\r\n<P>Der skal for køretøjerne foreligge en registreringsattest, og der må ikke  \r\n\r\n ske nogen ændring i forhold til denne attest med hensyn til køretøjets  \r\n\r\n fabrikat, model, type og årgang. </P>  \r\n\r\n<P>Et køretøjs årgang svarer til årstallet for den første registrering ifølge  \r\n\r\n registreringsattesten (her i landet eller i udlandet) som fabriksnyt køretøj.  \r\n\r\n</P>  \r\n\r\n<P>Det er tilladt ved genopbygning af et køretøj at anvende enkelte mindre  \r\n\r\n reservedele vedrørende køretøjer af nyere eller anden model eller type. Det  \r\n\r\n kan fx dreje sig om forskærme eller døre. </P>  \r\n\r\n<P>Anvendelse af de pågældende mindre reservedele af nyere eller anden model  \r\n\r\n eller type må ikke indebære en ændring af det oprindelige køretøjs model,  \r\n\r\n type eller årgang. </P>  \r\n\r\n<P>Udskiftning af dele </P>  \r\n\r\n<P>I bekendtgørelsen forstås ved: </P>  \r\n\r\n<P>Karrosseri </P>  \r\n\r\n<P>selvbærende karrosseri, ikke-selvbærende karrosseri og karrosseri, der  \r\n\r\n indgår i den bærende konstruktion sammen med chassis (medbærende karrosseri)  \r\n\r\n</P>  \r\n\r\n<P>Chassis (stel) </P>  \r\n\r\n<P>chassisramme, centralrørschassis, platformchassis, rørgitterchassis o lign  \r\n\r\n eller kombinationer af sådanne bærende konstruktioner vedrørende undervognen.  \r\n\r\n</P>  \r\n\r\n<P>Køretøjets genopbygning skal udføres i overensstemmelse med de for  \r\n\r\n reparation af de pågældende køretøjer almindeligt gældende forskrifter, dvs  \r\n\r\n at de af køretøjets fabrikant eller kompetent myndighed fastsatte betingelser  \r\n\r\n for gennemførelse af reparation skal følges. </P>  \r\n\r\n<P>Genopbygningen skal endvidere udføres ved anvendelse af reservedele,  \r\n\r\n herunder skarringsdele, af art og beskaffenhed som normalt forefindes på og  \r\n\r\n forhandles fra automobilforhandlernes og -værkstedernes lagre af nye  \r\n\r\n reservedele, eventuelt med tilsvarende brugte reservedele. </P>  \r\n\r\n<P>Reglerne forhindrer ikke anvendelse af såkaldt uoriginale reservedele  \r\n\r\n eller skarringsdele, som reparatørvirksomheden køber eller selv fremstiller,  \r\n\r\n og som svarer til originale dele. </P>  \r\n\r\n<P>Det er ikke tilladt at anvende karrosseri, chassis eller stel eller større  \r\n\r\n dele af disse komponenter hidrørende fra et andet køretøj (nyt eller brugt).  \r\n\r\n Det er heller ikke tilladt at anvende et nyt reservedelskarrosseri, -chassis  \r\n\r\n eller -stel. </P>  \r\n\r\n<P>I tilfælde, hvor de tekniske krav til genopbygningen ifølge  \r\n\r\n bekendtgørelsen ikke er opfyldt, skal køretøjet efter genopbygningen anmeldes  \r\n\r\n til afgiftsberigtigelse hos toldvæsenet. </P>  \r\n\r\n<P>Det vil eksempelvis kunne dreje sig om tilfælde, hvor køretøjet efter  \r\n\r\n genopbygningen ikke længere svarer til papirerne, eller hvor der ved  \r\n\r\n genopbygningen er anvendt større dele fra andre køretøjer, fx en forende, en  \r\n\r\n hel bagende eller bundsektionen. </P>  \r\n\r\n<P>Der skal i sådanne tilfælde betales registreringsafgift af køretøjet efter  \r\n\r\n lovens almindelige bestemmelser. </P>  \r\n\r\n<P>Andre krav til genopbygningen </P>  \r\n\r\n<P>Bekendtgørelsen opstiller nogle yderligere krav, som skal være opfyldt  \r\n\r\n foruden de foran beskrevne tekniske krav, hvis genopbygningen af et køretøj  \r\n\r\n efter tæringsskade mm skal kunne udføres uden betaling af  \r\n\r\n registreringsafgift. </P>  \r\n\r\n<P>Kravene er forskellige alt efter, om genopbygningen iværksættes i  \r\n\r\n salgsøjemed, eller om det sker efter den private ejers nærmere bestemmelse og  \r\n\r\n for dennes regning. </P>  \r\n\r\n<P>Det drejer sig om følgende yderligere krav: </P>  \r\n\r\n<P CLASS=PUNKT> <B>1.</B> Motorkøretøjer, som genopbygges i salgsøjemed </P>  \r\n\r\n<P>Reglerne finder anvendelse på motorkøretøjer, der er indkøbt eller  \r\n\r\n erhvervet af virksomheden ved indbytning i forbindelse med automobilhandel  \r\n\r\n eller automobilreparation, eller hvor tilbagetagelse af køretøjet er sket ved  \r\n\r\n afbetalingshandel, og hvor genopbygning efter tæringsskade mm foretages  \r\n\r\n erhvervsmæssigt med henblik på videresalg af det renoverede køretøj. </P>  \r\n\r\n<P>Reglerne finder endvidere anvendelse i tilfælde, hvor genopbygningen  \r\n\r\n udføres for den private ejer af køretøjet, og hvor betingelserne for  \r\n\r\n afgiftsfri genopbygning af privates motorkøretøjer ikke er opfyldt. </P>  \r\n\r\n<P>De nye regler om motorkøretøjer, som genopbygges i salgsøjemed, indeholder  \r\n\r\n en egentlig omkostningsgrænse for afgiftsfri genopbygning  \r\n\r\n (reparationsgrænser). </P>  \r\n\r\n<P>Bekendtgørelsen opstiller således et krav om, at omkostningerne ved  \r\n\r\n genopbygningen opgjort i detailpriser ikke må overstige prisen for køretøjet  \r\n\r\n &#187;på gaden&#171; i normalt vedligeholdt stand. </P>  \r\n\r\n<P>Det er altså nødvendigt, at reparatørvirksomheden, før arbejdet  \r\n\r\n igangsættes, har gjort sig klart, hvor meget der skal repareres, og hvad  \r\n\r\n reparationen koster. </P>  \r\n\r\n<P>Opgørelse af omkostninger </P>  \r\n\r\n<P>Reparatørvirksomheden skal udarbejde en dateret opgørelse indeholdende en  \r\n\r\n specifikation over anvendte dele og arbejdsydelser, som er udført på  \r\n\r\n køretøjet, med anførsel af priserne på disse dele og arbejdsydelser. </P>  \r\n\r\n<P>Opgørelsen skal foreligge snarest efter køretøjets færdiggørelse. </P>  \r\n\r\n<P>Bekendtgørelsen siger videre om omkostningerne ved genopbygningen, at  \r\n\r\n opgørelsen skal foretages på grundlag af reparationsvirksomhedens almindelige  \r\n\r\n bruttopriser, incl moms, og at opgørelsen skal omfatte samtlige de  \r\n\r\n omkostninger og den avance, der i almindelighed indgår i priser for  \r\n\r\n reparationsydelser af den pågældende art. </P>  \r\n\r\n<P>Nævnte bruttopriser vedrører nye og brugte reservedele alt efter, hvad der  \r\n\r\n er anvendt ved pågældende reparation, og herunder bruttopriser på  \r\n\r\n arbejdsydelser udført af underleverandører, fx for maling, lakering og  \r\n\r\n rustbeskyttelse eller mekaniske reparationer og eventuel udskiftning af  \r\n\r\n køretøjets motor. </P>  \r\n\r\n<P>De samlede omkostninger ved genopbygningen ifølge opgørelsen kommer  \r\n\r\n således til at svare til den regning, som en ejer af køretøjet ville have  \r\n\r\n fået hos reparatørvirksomheden for en tilsvarende reparation. </P>  \r\n\r\n<P>Opgørelsen skal bruges ved reparatørvirksomhedens konstatering af, om  \r\n\r\n reparationen medfører overskridelse af den i bekendtgørelsen fastsatte  \r\n\r\n omkostningsgrænse. </P>  \r\n\r\n<P>Omkostningsgrænsen består dels af en variabel reparationsgrænse dels af en  \r\n\r\n fast reparationsgrænse på 50 000 kr. </P>  \r\n\r\n<P>Sker der overskridelse af een af reparationsgrænserne, skal der betales  \r\n\r\n registreringsafgift af køretøjet og henvendelse herom skal ske til det lokale  \r\n\r\n distriktstoldkammer. </P>  \r\n\r\n<P>Fastsættelse af reparationsgrænser </P>  \r\n\r\n<P>A. variabel grænse </P>  \r\n\r\n<P>Reparationsgrænsen fastsættes ifølge bekendtgørelsen som den almindelige  \r\n\r\n markedspris ved kontant salg til bruger for et køretøj som det omhandlede i  \r\n\r\n normalt vedligeholdt og registreringsklar stand, incl afgifter. </P>  \r\n\r\n<P>Markedsprisen fastsættes af reparatørvirksomheden efter bedste skøn på  \r\n\r\n grundlag af foreliggende katalogmateriale og virksomhedens eget  \r\n\r\n erfaringsgrundlag vedrørende detailprisniveauet for et køretøj som det  \r\n\r\n foreliggende i normalt vedligeholdt stand. </P>  \r\n\r\n<P>Reparationsgrænsen kan forhøjes med 10 pct for hvert hele år, køretøjets  \r\n\r\n alder overstiger 5 år regnet fra køretøjets første registrering ifølge  \r\n\r\n registreringsattesten. Tillægget kan dog højst udgøre 50 pct af  \r\n\r\n markedsprisen. </P>  \r\n\r\n<P>Reparationsgrænsen og den forhøjede reparationsgrænse er fastsat således:  \r\n\r\n</P>  \r\n\r\n<P>Ikke over 6 år 100 </P>  \r\n\r\n<P>Over 6, men ikke over 7 år 110 </P>  \r\n\r\n<P>Over 7, men ikke over 8 år 120 </P>  \r\n\r\n<P>Over 8, men ikke over 9 år 130 </P>  \r\n\r\n<P>Over 9, men ikke over 10 år 140 </P>  \r\n\r\n<P>Over 10 år 150 </P>  \r\n\r\n<P>Overstiger omkostningerne ved genopbygningen ifølge opgørelsen den således  \r\n\r\n fastsatte reparationsgrænse kan genopbygningen af køretøjet ikke udføres  \r\n\r\n afgiftsfrit, medmindre overskridelsen alene skyldes udgifter til maling,  \r\n\r\n lakering og rustbeskyttelse. </P>  \r\n\r\n<P>B. Fast grænse </P>  \r\n\r\n<P>Den faste værdigrænse er 50 000 kr, excl eventuelle udgifter til maling,  \r\n\r\n lakering og rustbeskyttelse. </P>  \r\n\r\n<P>Overskrider omkostningerne ifølge opgørelsen denne faste grænse, kan  \r\n\r\n genopbygningen af køretøjet ikke udføres afgiftsfrit, medmindre  \r\n\r\n overskridelsen alene skyldes udgifter til maling, lakering og  \r\n\r\n rustbeskyttelse. </P>  \r\n\r\n<P>Overskridelse af reparationsgrænser </P>  \r\n\r\n<P>Selv overslag, der er baseret på en grundig undersøgelse, kan give  \r\n\r\n overraskelser under arbejdet med et køretøj. Det må derfor tilrådes  \r\n\r\n reparatørvirksomheden i sit valg af genopbygningsegnede køretøjer at undgå at  \r\n\r\n komme for tæt på reparationsgrænserne. </P>  \r\n\r\n<P>Hvis genopbygningsomkostningerne, excl eventuelle udgifter til maling,  \r\n\r\n lakering og rustbeskyttelse, overstiger den variable reparationsgrænse eller  \r\n\r\n den faste grænse, skal det genopbyggede køretøj anmeldes til  \r\n\r\n afgiftsberigtigelse hos toldvæsenet, og der skal betales registreringsafgift  \r\n\r\n efter lovens almindelige bestemmelser. </P>  \r\n\r\n<P CLASS=PUNKT> <B>2.</B> Motorkøretøjer, som tilhører private, og hvis  \r\n\r\n genopbygning </P>  \r\n\r\n<P>ikke sker med henblik på salg </P>  \r\n\r\n<P>Reglerne finder anvendelse på motorkøretøjer, hvor genopbygning efter  \r\n\r\n tæringsskade mm gennemføres efter den private ejers nærmere bestemmelse og  \r\n\r\n for dennes regning. </P>  \r\n\r\n<P>Reglerne finder endvidere anvendelse i tilfælde, hvor genopbygningen  \r\n\r\n udføres for regning af et forsikringsselskab i de tilfælde, hvor der skal  \r\n\r\n foretages udbedring af tæringsskader mm, der er omfattet af en forsikring  \r\n\r\n eller garantiordning. </P>  \r\n\r\n<P>Opgørelse af omkostninger </P>  \r\n\r\n<P>Bekendtgørelsen foreskriver, at der skal udstedes en faktura til  \r\n\r\n køretøjets ejer eller forsikringsselskab indeholdende en specifikation over  \r\n\r\n dele, som er udskiftet, og arbejdsydelser, som er udført på køretøjet, med  \r\n\r\n anførsel af priserne på disse dele og arbejdsydelser. </P>  \r\n\r\n<P>Det er en betingelse for afgiftsfritagelse, at genopbygningen sker for  \r\n\r\n regning den private ejer eller hans forsikringsselskab (rustgaranti), men der  \r\n\r\n er ikke fastsat en egentlig omkostningsgrænse (reparationsgrænse) for  \r\n\r\n afgiftsfri genopbygning i disse tilfælde. </P>  \r\n\r\n<P>Løbende registrering i motorregisteret </P>  \r\n\r\n<P>Afgiftsfritagelsen er derimod betinget af, at køretøjet har været i  \r\n\r\n løbende registrering for ejeren i mindst 6 måneder forud for genopbygningens  \r\n\r\n iværksættelse. </P>  \r\n\r\n<P>Der er ikke i bekendtgørelsen fastsat noget minimumskrav til  \r\n\r\n registreringsperiodens længde efter genopbygningen, men det er en betingelse,  \r\n\r\n at genopbygningen ikke er sket med henblik på salg. </P>  \r\n\r\n<P>Såfremt de anførte betingelser ikke er opfyldt, skal køretøjet efter  \r\n\r\n genopbygningen anmeldes til afgiftsberigtigelse hos toldvæsenet, medmindre  \r\n\r\n køretøjet vil kunne fritages for afgift efter de regler, der gælder  \r\n\r\n motorkøretøjer, som genopbygges i salgsøjemed. </P>  \r\n\r\n<P>Dokumentation </P>  \r\n\r\n<P>Reparatørvirksomheden skal i første omgang selv træffe afgørelse om,  \r\n\r\n hvorvidt genopbygningen af et køretøj kan udføres afgiftsfrit, eller om  \r\n\r\n køretøjet efter genopbygningen skal afgiftsberigtiges efter loven om  \r\n\r\n registreringsafgift af motorkøretøjer mv. </P>  \r\n\r\n<P>Toldvæsenet varetager kontrollen med ombygningsreglerne og der er med  \r\n\r\n henblik herpå fastsat en regel i bekendtgørelsen om opbevaring i virksomheden  \r\n\r\n i mindst 5 år af regnskabsmateriale eller kopier heraf. </P>  \r\n\r\n<P>Det drejer sig om de af reparatørvirksomheden udarbejdede interne  \r\n\r\n opgørelser over udgifterne til genopbygning med beregnet reparationsgrænse og  \r\n\r\n udstedte fakturaer samt arbejdskort, indkøbsbilag og lignende underbilag til  \r\n\r\n disse opgørelser og fakturaer. </P>  \r\n\r\n<P>Regnskabsmaterialet skal indeholde nødvendige oplysninger til  \r\n\r\n identifikation af køretøjet, herunder registreringsnummeret i  \r\n\r\n motorregisteret, og oplysning om reparatørvirksomhedens navn og skal på  \r\n\r\n begæring stilles til rådighed for toldvæsenet. </P>  \r\n\r\n<P>Anmeldelsespligt over for toldvæsenet </P>  \r\n\r\n<P>Hvis betingelserne for afgiftsfritagelse er opfyldt, kan registrering  \r\n\r\n eller omregistrering efter færdselsloven ske uden forevisning af køretøjet  \r\n\r\n for toldvæsenet, og det vil sige helt uden ekspedition hos toldvæsenet. </P>  \r\n\r\n<P>Der skal dog rettes henvendelse til toldvæsenet om et genopbygget køretøj,  \r\n\r\n hvis stelnummeret efter genopbygningen ikke fremtræder tydeligt og  \r\n\r\n ubeskadiget. Genihugning af stelnummer kan kun finde sted ved reparatørens  \r\n\r\n foranstaltning under kontrol af toldvæsenet. </P>  \r\n\r\n<P>Henvendelser til toldvæsenet om genihugning af stelnummer i et køretøj må  \r\n\r\n være ledsaget af det nødvendige dokumentationsmateriale vedrørende  \r\n\r\n afgiftsfritagelse efter bekendtgørelsen. </P>  \r\n\r\n<P>Reparatørvirksomhedens anmeldelsespligt over for toldvæsenet omfatter  \r\n\r\n herudover kun de tilfælde, hvor de i bekendtgørelsen fastsatte betingelser  \r\n\r\n for afgiftsfritagelse ikke er opfyldt, og hvor det genopbyggede køretøj  \r\n\r\n derfor skal afgiftsberigtiges efter loven om registreringsafgift af  \r\n\r\n motorkøretøjer mv. </P>  \r\n\r\n<P>Klagevejledning </P>  \r\n\r\n<P>Distriktstoldkamrenes afgørelser vedrørende afgiftspligten kan påklages  \r\n\r\n til Direktoratet for Toldvæsenet og derfra til Ministeriet for Skatter og  \r\n\r\n Afgifter, Departementet for Told- og Forbrugsafgifter. </P>  \r\n\r\n<P>Den endelige administrative afgørelse af spørgsmål om, hvorvidt  \r\n\r\n betingelserne for afgiftsfritagelse efter bekendtgørelsen er opfyldt,  \r\n\r\n henhører under Nævnet vedrørende Registreringsafgift af Motorkøretøjer. </P>  \r\n\r\n<P>Iværksættelse </P>  \r\n\r\n<P>Reglerne i den ny bekendtgørelse finder anvendelse på motorkøretøjer, som  \r\n\r\n fra og med den 1 marts 1985 indleveres til reparatørvirksomheden til  \r\n\r\n genopbygning efter tæringsskade, slitage mm eller efter denne dato  \r\n\r\n genopbygges i salgsøjemed. </P>  \r\n\r\n<P>Fra den 1 marts 1985 bortfalder direktoratets meddelelser til  \r\n\r\n autoreparatører m fl af september 1975, oktober 1980 og juli 1982 om  \r\n\r\n genopbygning af motorkøretøjer dog således, at reglerne i disse meddelelser  \r\n\r\n finder anvendelse på motorkøretøjer, der før den 1 marts 1985 er indleveret  \r\n\r\n eller udtaget til genopbygning efter tæringsskade mm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851807732"
        },
        {
            "displayName": "Entydig dokumentidentifikation",
            "displayValue": "CM022826"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Meddelelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18077"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "28/02/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "F 847/85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}