{
    "id": 70368,
    "title": "Bekendtgørelse om Danmarks ratifikation af den i Paris den 1. juli 1953 vedtagne konvention om oprettelse af en europæisk organisation for atomkærneforskning. ",
    "documentTypeId": "220",
    "isSagsforlobPeriodValid": false,
    "shortName": "BKI nr 11 af 26/03/1955",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om Danmarks ratifikation af den i  \r\n\r\n Paris den 1. juli 1953 vedtagne konvention om oprettelse af en europæisk  \r\n\r\n organisation for atomkærneforskning. </H1>  \r\n\r\n<P></P>  \r\n\r\n<BR>  \r\n\r\n<P>Bekendtgørelse om Danmarks ratifikation af den i Paris den 1. juli 1953  \r\n\r\n vedtagne konvention om oprettelse af en europæisk organisation for  \r\n\r\n atomkærneforskning. </P>  \r\n\r\n<P>Ved kgl. resolution af 27. marts 1954 har Danmark ratificeret ovennævnte  \r\n\r\n konvention, hvis tekst lyder som følger: </P>  \r\n\r\n<P>Konvention om oprettelse af en europæisk organisation for  \r\n\r\n atomkærneforskning. </P>  \r\n\r\n<P>DE I DENNE KONVENTION deltagende stater er </P>  \r\n\r\n<P>UNDER HENVISNING TIL den for undertegnelse i Geneve den 15. februar 1952  \r\n\r\n åbnede overenskomst om oprettelsen af et råd af repræsentanter for europæiske  \r\n\r\n stater til at planlægge et internationalt laboratorium og til at organisere  \r\n\r\n andre former for samarbejde ved atomkærneforskning, </P>  \r\n\r\n<P>UNDER HENVISNING TIL den i Paris den 30. juni 1953 undertegnede  \r\n\r\n supplerende overenskomst om forlængelse af ovennævnte overenskomst, og </P>  \r\n\r\n<P>UDFRA ØNSKET OM i medfør af artikel III, stk. 2 i ovennævnte overenskomst  \r\n\r\n af 15. februar 1952 at indgå en konvention om oprettelsen af en europæisk  \r\n\r\n organisation for atomkærneforskning, omfattende oprettelsen af et  \r\n\r\n internationalt laboratorium med det formål at gennemføre et aftalt  \r\n\r\n forskningsprogram af ren videnskabelig og grundlæggende karakter vedrørende  \r\n\r\n partikler med store energier, </P>  \r\n\r\n<P>BLEVET ENIGE om følgende: </P>  \r\n\r\n<P>Artikel I. </P>  \r\n\r\n<P>Oprettelse af Organisationen. </P>  \r\n\r\n<P CLASS=PUNKT> <B>1.</B> En europæisk organisation for atomkærneforskning  \r\n\r\n (herefter betegnet som &#187;organisationen&#171;) oprettes herved. </P>  \r\n\r\n<P CLASS=PUNKT> <B>2.</B> Organisationens sæde skal være i Geneve. </P>  \r\n\r\n<P>Artikel II. </P>  \r\n\r\n<P>Formål. </P>  \r\n\r\n<P CLASS=PUNKT> <B>1.</B> Organisationen skal tilvejebringe muligheder for et  \r\n\r\n samarbejde mellem europæiske stater om atomkærneforskning af en ren  \r\n\r\n videnskabelig og grundlæggende karakter og om forskning, som i væsentlig grad  \r\n\r\n er beslægtet hermed. Organisationen skal ikke befatte sig med virksomhed, som  \r\n\r\n tjener militære formål, og resultaterne af dens eksperimentelle og teoretiske  \r\n\r\n arbejde skal offentliggøres eller på anden måde gøres almindeligt  \r\n\r\n tilgængelig. </P>  \r\n\r\n<P CLASS=PUNKT> <B>2.</B> Organisationen skal i det i stk. 1 ovenfor  \r\n\r\n omhandlede samarbejde begrænse sin virksomhed til de i denne artikels stk. 3,  \r\n\r\n 4 og 5 fastlagte opgaver. </P>  \r\n\r\n<P CLASS=PUNKT> <B>3.</B> Organisationens hovedprogram skal bestå i: </P>  \r\n\r\n<UL CLASS=PLAIN-LIST>  \r\n\r\n<LI>a) Oprettelse af et internationalt laboratorium (herefter betegnet som  \r\n\r\n &#187;laboratoriet&#171;) til udforskning af partikler med stor energi,  \r\n\r\n herunder arbejde inden for de kosmiske strålers område. Laboratoriet skal  \r\n\r\n bestå af: </LI>  \r\n\r\n<LI>(i) en proton-synkrotron for energier over ti gigaelektronvolt (1010 eV).  \r\n\r\n</LI>  \r\n\r\n<LI>(ii) en synkro-cyklotron, som kan accelerere protoner op til ca. 600  \r\n\r\n millioner elektronvolt (6 X 108 eV): </LI>  \r\n\r\n<LI>(iii) de nødvendige hjælpeapparater til brug for det forskningsprogram,  \r\n\r\n som skal gennemføres ved hjælp af de ovenfor under (i) og (ii) omhandlede  \r\n\r\n maskiner: </LI>  \r\n\r\n<LI>(iv) de bygninger, som er nødvendige for at rumme det ovenfor under (i),  \r\n\r\n (ii) og (iii) omhandlede udstyr, for organisationens administration og for  \r\n\r\n gennemførelsen af dens øvrige funktioner. </LI>  \r\n\r\n<LI>b) Driften af det ovenfor beskrevne laboratorium. </LI>  \r\n\r\n<LI>c) Tilrettelæggelse og fremme af internationalt samarbejde om  \r\n\r\n atomkærneforskning, herunder samarbejde uden for laboratoriet. Dette  \r\n\r\n samarbejde kan særligt omfatte: </LI>  \r\n\r\n<LI>(i) Virksomhed på den teoretiske atomkærne-fysiks område: </LI>  \r\n\r\n<LI>(ii) fremme af forbindelser mellem og udveksling af forskere, udbredelse  \r\n\r\n af oplysninger og tilvejebringelse af adgang for forskere til videregående  \r\n\r\n uddannelse: </LI>  \r\n\r\n<LI>(iii) samvirke med og rådgivning til nationale forskningsinstituter:  \r\n\r\n</LI>  \r\n\r\n<LI>(iv) arbejde indenfor de kosmiske strålers område. </LI>  \r\n\r\n</UL>  \r\n\r\n<P CLASS=PUNKT> <B>4.</B> Ethvert tillægsprogram skal forelægges for det i  \r\n\r\n artikel IV omhandlede råd og kræver godkendelse af to trediedele af samtlige  \r\n\r\n organisationens medlemsstater. </P>  \r\n\r\n<P CLASS=PUNKT> <B>5.</B> Laboratoriet skal i videst muligt omfang samarbejde  \r\n\r\n med laboratorier og instituter i medlemsstaternes territorier inden for  \r\n\r\n rammerne af dets hovedprogram og eventuelle tillægsprogrammer for  \r\n\r\n virksomheden. Laboratoriet skal i det omfang, der er foreneligt med  \r\n\r\n organisationens mål, bestræbe sig for at undgå forskningsarbejde, som  \r\n\r\n allerede udføres i de nævnte laboratorier eller instituter. </P>  \r\n\r\n<P>Artikel III. </P>  \r\n\r\n<P>Betingelser for medlemskab. </P>  \r\n\r\n<P CLASS=PUNKT> <B>1.</B> Stater, som er deltagere i den i præamblen nævnte  \r\n\r\n overenskomst af 15. februar 1952, eller som har bidraget med penge eller in  \r\n\r\n natura til det i henhold til denne overenskomst oprettede råd, og som har  \r\n\r\n deltaget i dets arbejde, skal have ret til at blive medlemmer af  \r\n\r\n organisationen ved at blive deltagere i denne konvention i overensstemmelse  \r\n\r\n med bestemmelserne i artikel XV, XVI og XVII. </P>  \r\n\r\n<P CLASS=PUNKT> <B>2.</B> a) Andre stater kan af det i artikel IV omhandlede  \r\n\r\n råd efter enstemmig vedtagelse af medlemsstaterne optages i organisationen.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>b) Hvis en stat ønsker at tilslutte sig organisationen i overensstemmelse  \r\n\r\n med bestemmelserne i punkt a) ovenfor, kan den give direktøren meddelelse  \r\n\r\n herom. Direktøren skal underrette alle medlemsstater om denne anmodning  \r\n\r\n mindst tre måneder før, den drøftes af rådet. Stater, som godkendes af rådet,  \r\n\r\n kan optages i organisationen ved at tiltræde denne konvention i  \r\n\r\n overensstemmelse med bestemmelserne i artikel XVII. </LI>  \r\n\r\n</UL>  \r\n\r\n<P CLASS=PUNKT> <B>3.</B> Medlemsstaterne skal deltage i organisationens  \r\n\r\n arbejde, men ingen medlemsstat har pligt til at yde finansielle bidrag til  \r\n\r\n nogen virksomhed udover de i artikel II, stk. 3 anførte. En medlemsstat skal  \r\n\r\n ikke have ret til at deltage i nogen virksomhed, hvortil den ikke har ydet  \r\n\r\n finansielle bidrag. </P>  \r\n\r\n<P CLASS=PUNKT> <B>4.</B> Medlemsstaterne skal med henblik på gennemførelsen  \r\n\r\n af hovedprogrammet og eventuelle tillægsprogrammer for organisationens  \r\n\r\n virksomhed lette udveksling af personer og af relevante videnskabelige og  \r\n\r\n tekniske oplysninger. Intet i dette stykke skal dog </P>  \r\n\r\n<UL CLASS=PLAIN-LIST>  \r\n\r\n<LI>a) gribe ind i medlemsstaters anvendelse af love og bestemmelser  \r\n\r\n vedrørende nogen persons indrejse, ophold i eller udrejse fra deres  \r\n\r\n territorier, eller </LI>  \r\n\r\n<LI>b) forpligte nogen medlemsstat til at meddele eller give tilladelse til  \r\n\r\n at meddele nogen oplysning, som den sidder inde med, såfremt den anser, at en  \r\n\r\n sådan meddelelse ville stride imod dens sikkerhedsinteresser. </LI>  \r\n\r\n</UL>  \r\n\r\n<P>Artikel IV. </P>  \r\n\r\n<P>Organer. </P>  \r\n\r\n<P>Organisationen skal bestå af et råd og af en direktør bistået af et  \r\n\r\n personale. </P>  \r\n\r\n<P>Artikel V. </P>  \r\n\r\n<P>Rådet. </P>  \r\n\r\n<P CLASS=PUNKT> <B>1.</B> Rådet skal bestå af højst to delegerede fra hver  \r\n\r\n medlemsstat. De delegerede kan ved rådets møder være ledsaget af rådgivere.  \r\n\r\n</P>  \r\n\r\n<P CLASS=PUNKT> <B>2.</B> Rådet skal med forbehold af bestemmelserne i denne  \r\n\r\n konvention: </P>  \r\n\r\n<UL CLASS=PLAIN-LIST>  \r\n\r\n<LI>a) fastlægge retningslinier for organisationen i videnskabelige, tekniske  \r\n\r\n og administrative anliggender: </LI>  \r\n\r\n<LI>b) godkende enkelthederne i forskningsplaner og træffe beslutning om  \r\n\r\n eventuelle tillægsprogrammer for organisationens virksomhed: </LI>  \r\n\r\n<LI>c) vedtage budgettet og bestemme organisationens finansielle  \r\n\r\n dispositioner i overensstemmelse med den finansprotokol. som er knyttet til  \r\n\r\n denne konvention: </LI>  \r\n\r\n<LI>d) kontrollere udgifterne, godkende og offentliggøre organisationens  \r\n\r\n reviderede årlige regnskaber: </LI>  \r\n\r\n<LI>e) fastsætte det nødvendige personales sammensætning: </LI>  \r\n\r\n<LI>f) offentliggøre en årlig beretning: </LI>  \r\n\r\n<LI>g) have sådanne øvrige beføjelser og udøve sådanne øvrige funktioner, som  \r\n\r\n måtte være nødvendige for denne konventions formål. </LI>  \r\n\r\n</UL>  \r\n\r\n<P CLASS=PUNKT> <B>3.</B> Rådet skal træde sammen mindst een gang om året på  \r\n\r\n et sted, som det selv vælger. </P>  \r\n\r\n<P CLASS=PUNKT> <B>4.</B> Hver medlemsstat skal have een stemme i rådet: dog  \r\n\r\n skal en medlemsstat ikke have ret til at stemme i spørgsmål vedrørende  \r\n\r\n virksomhed, som er nærmere betegnet i et tillægsprogram, medmindre  \r\n\r\n vedkommende stat har påtaget sig at yde et finansielt bidrag til dette eller  \r\n\r\n medmindre det spørgsmål, hvorom der stemmes, angår udstyr, til hvis  \r\n\r\n anskaffelse den har bidraget. </P>  \r\n\r\n<P CLASS=PUNKT> <B>5.</B> En medlemsstat skal ikke have stemmeret i rådet,  \r\n\r\n dersom summen af dens ikke erlagte bidrag overstiger summen af dens skyldige  \r\n\r\n bidrag for det løbende og det foregående regnskabsår. Rådet kan dog tillade  \r\n\r\n en sådan medlemsstat at stemme, såfremt det med et flertal af to trediedele  \r\n\r\n af samtlige medlemsstater finder, at den manglende betaling skyldes forhold,  \r\n\r\n hvorpå vedkommende stat ingen indflydelse har. </P>  \r\n\r\n<P CLASS=PUNKT> <B>6.</B> Rådets beslutninger skal, hvor intet andet er  \r\n\r\n bestemt i denne konvention, træffes ved simpel stemmeflerhed blandt de  \r\n\r\n medlemsstater, som er repræsenteret og deltager i afstemningen. </P>  \r\n\r\n<P CLASS=PUNKT> <B>7.</B> Med forbehold af bestemmelserne i denne konvention  \r\n\r\n fastsætter rådet sin egen forretningsorden. </P>  \r\n\r\n<P CLASS=PUNKT> <B>8.</B> Rådet er beslutningsdygtigt, når et flertal af  \r\n\r\n medlemsstaterne er repræsenteret ved delegerede på mødet. </P>  \r\n\r\n<P CLASS=PUNKT> <B>9.</B> Rådet vælger en præsident og to vicepræsidenter,  \r\n\r\n som beklæder hvervet for eet år, og som kan genvælges for højst to på  \r\n\r\n hinanden følgende perioder. </P>  \r\n\r\n<P CLASS=PUNKT> <B>10.</B> Rådet kan oprette sådanne underordnede organer,  \r\n\r\n som måtte være nødvendige for organisationens formål. Beslutning angående  \r\n\r\n disse organers oprettelse og mandat skal træffes af rådet med et flertal af  \r\n\r\n to trediedele af samtlige medlemsstater. </P>  \r\n\r\n<P CLASS=PUNKT> <B>11.</B> De i artikel III, stk. 1 nævnte stater kan, i  \r\n\r\n tiden inden deres ratifikationsinstrumenter eller tiltrædelsesdokumenter er  \r\n\r\n deponeret, lade sig repræsentere på møder i rådet og deltage i dets arbejde  \r\n\r\n indtil den 31. december 1954. Denne ret omfatter ikke adgang til at stemme,  \r\n\r\n medmindre vedkommende stat har bidraget til organisationen i overensstemmelse  \r\n\r\n med bestemmelserne i artikel 4, stk. 1 i den til denne konvention knyttede  \r\n\r\n finansprotokol. </P>  \r\n\r\n<P>Artikel VI. </P>  \r\n\r\n<P>Direktør og personale. </P>  \r\n\r\n<P CLASS=PUNKT> <B>1.</B> a) Rådet udnævner med et flertal af to trediedele  \r\n\r\n af samtlige medlemsstater en direktør for en nærmere fastsat periode og kan  \r\n\r\n afskedige denne med samme flertal. Direktøren er organisationens øverste  \r\n\r\n embedsmand og dens lovlige repræsentant. Han skal med hensyn til  \r\n\r\n organisationens finansielle administration handle i overensstemmelse med  \r\n\r\n bestemmelserne i den til denne konvention knyttede finansprotokol. Han skal  \r\n\r\n tillige afgive en årlig beretning til rådet og skal uden stemmeret deltage i  \r\n\r\n alle dets møder. </P>  \r\n\r\n<UL CLASS=PLAIN-LIST>  \r\n\r\n<LI>b) Rådet kan udskyde direktørens udnævnelse for et sådant tidsrum, som  \r\n\r\n anses for nødvendigt, enten ved denne konventions ikrafttræden eller ved,  \r\n\r\n senere indtrædende ledighed. I sådanne tilfælde skal rådet udpege en person  \r\n\r\n til at fungere i direktørens sted med myndighed og ansvar efter rådets  \r\n\r\n bestemmelse. </LI>  \r\n\r\n</UL>  \r\n\r\n<P CLASS=PUNKT> <B>2.</B> Direktøren bistås af videnskabeligt, teknisk og  \r\n\r\n administrativt personale samt kontorpersonale i det omfang, rådet måtte finde  \r\n\r\n nødvendigt og med dettes godkendelse. </P>  \r\n\r\n<P CLASS=PUNKT> <B>3.</B> Personalet ansættes og afskediges af rådet efter  \r\n\r\n direktørens indstilling. Til de af rådet foretagne udnævnelser og  \r\n\r\n afskedigelser kræves et flertal af to trediedele af samtlige medlemsstater.  \r\n\r\n Rådet kan med samme flertal meddele direktøren beføjelse til at foretage  \r\n\r\n ansættelser og afskedigelser. Enhver ansættelse og afskedigelse skal være i  \r\n\r\n overensstemmelse med det personaleregulativ, som vedtages af rådet med samme  \r\n\r\n flertal. Forskere, som ikke tilhører det almindelige personale, men som af  \r\n\r\n rådet opfordres til at udføre forskningsarbejde i laboratoriet, skal være  \r\n\r\n underkastet direktørens myndighed og sådanne almindelige bestemmelser, som  \r\n\r\n rådet måtte godkende. </P>  \r\n\r\n<P CLASS=PUNKT> <B>4.</B> Direktørens og personalets ansvar over for  \r\n\r\n organisationen er udelukkende af international karakter. Under udførelsen af  \r\n\r\n deres hverv skal de ikke søge eller modtage instrukser fra nogen regering  \r\n\r\n eller fra nogen myndighed uden for organisationen. Medlemsstaterne skal  \r\n\r\n respektere den internationale karakter af direktørens og personalets ansvar  \r\n\r\n og ikke søge at påvirke dem i udførelsen af deres hverv. </P>  \r\n\r\n<P>Artikel VII. </P>  \r\n\r\n<P>Finansielle bidrag. </P>  \r\n\r\n<P CLASS=PUNKT> <B>1.</B> Enhver af organisationens medlemsstater skal  \r\n\r\n bidrage såvel til dens anlægsudgifter som til dens driftsudgifter </P>  \r\n\r\n<UL CLASS=PLAIN-LIST>  \r\n\r\n<LI>a) for tidsrummet indtil den 31. december 1956 ifølge den til denne  \r\n\r\n konvention knyttede finansprotokol og derefter </LI>  \r\n\r\n<LI>b) ifølge en bidragsskala, som vedtages af rådet hvert tredie år med et  \r\n\r\n flertal af to trediedele af samtlige medlemsstater og beregnes efter hver  \r\n\r\n medlemsstats gennemsnitlige nettonationalindtægt til kostpriser for de tre  \r\n\r\n nærmest forudgående år, for hvilke der foreligger statistik, dog </LI>  \r\n\r\n<LI>(i) at ingen medlemsstat skal have pligt til at bidrage til  \r\n\r\n hovedprogrammet med et højere beløb end 25 procent af summen af de bidrag,  \r\n\r\n som af rådet er pålignet til dækning af omkostningerne ved dette program, og  \r\n\r\n</LI>  \r\n\r\n<LI>(ii) at rådet med et flertal af to trediedele af samtlige medlemsstater  \r\n\r\n skal kunne beslutte at tage en medlemsstats særlige forhold i betragtning og  \r\n\r\n regulere dens bidrag under hensyn hertil. </LI>  \r\n\r\n</UL>  \r\n\r\n<P CLASS=PUNKT> <B>2.</B> De bidrag, som en medlemsstat skal betale i henhold  \r\n\r\n til denne artikels stk. 1, skal beregnes i forhold til og udelukkende  \r\n\r\n anvendes til nærmere betegnet virksomhed, hvortil den pågældende stat har  \r\n\r\n samtykket i at yde bidrag. Såfremt medlemsstater ikke deltager i et  \r\n\r\n tillægsprogram, skal rådet påligne bidrag til dette program blandt de deri  \r\n\r\n deltagende stater på det ovenfor i stk. 1 b) anførte grundlag, idet der dog  \r\n\r\n herved bortses fra bestemmelsen i punkt (i). </P>  \r\n\r\n<P CLASS=PUNKT> <B>3.</B> a) Rådet skal forlange, at stater, som efter den  \r\n\r\n 31. december 1954 tilslutter sig denne konvention, yder et særligt bidrag til  \r\n\r\n de af organisationen allerede afholdte anlægsudgifter ud over deres bidrag  \r\n\r\n til fremtidige anlægsudgifter og løbende driftsudgifter. Størrelsen af dette  \r\n\r\n særlige bidrag fastsættes af rådet med et flertal af to trediedele af  \r\n\r\n samtlige medlemsstater. </P>  \r\n\r\n<UL CLASS=PLAIN-LIST>  \r\n\r\n<LI>b) Alle bidrag, som ydes i overensstemmelse med bestemmelserne ovenfor i  \r\n\r\n punkt a), skal anvendes til nedsættelse af bidragene fra de øvrige  \r\n\r\n medlemsstater. </LI>  \r\n\r\n</UL>  \r\n\r\n<P CLASS=PUNKT> <B>4.</B> De i henhold til denne artikels bestemmelser  \r\n\r\n fastsatte bidrag skal betales i overensstemmelse med den til denne konvention  \r\n\r\n knyttede finansprotokol. </P>  \r\n\r\n<P CLASS=PUNKT> <B>5.</B> Direktøren kan med forbehold af sådanne direktiver,  \r\n\r\n som rådet måtte udstede, modtage almindelige og testamentariske gaver til  \r\n\r\n organisationen under forudsætning af at der ikke til sådanne gaver er knyttet  \r\n\r\n betingelser, som er uforenelige med organisationens formål. </P>  \r\n\r\n<P>Artikel VIII. </P>  \r\n\r\n<P>Samarbejde med UNESCO og andre </P>  \r\n\r\n<P>organisationer. </P>  \r\n\r\n<P>Organisationen skal samarbejde med De Forenede Nationers organisation for  \r\n\r\n undervisningsmæssige, videnskabelige og kulturelle spørgsmål (UNESCO). Den  \r\n\r\n kan endvidere efter en af rådet med et flertal af to trediedele af samtlige  \r\n\r\n medlemsstater vedtaget beslutning samarbejde med andre organisationer og  \r\n\r\n institutioner. </P>  \r\n\r\n<P>Artikel IX. </P>  \r\n\r\n<P>Retlig status. </P>  \r\n\r\n<P>Organisationen anerkendes som juridisk person i alle medlemsstaternes  \r\n\r\n egentlige statsområder. I medfør af overenskomster, som indgås mellem  \r\n\r\n organisationen og hver enkelt medlemsstat skal der i medlemsstaternes  \r\n\r\n egentlige statsområder indrømmes organisationen og medlemsstaternes  \r\n\r\n repræsentanter i rådet, medlemmerne af eventuelle underordnede organer, som  \r\n\r\n er oprettet i henhold til artikel V, stk. 10 samt direktøren og  \r\n\r\n organisationens personale sådanne privilegier og immuniteter, som  \r\n\r\n organisationen og de enkelte medlemsstater måtte træffe af- tale om at anse  \r\n\r\n for nødvendige for udøvelsen af organisationens funktioner. Den overenskomst,  \r\n\r\n som skal indgås mellem organisationen og den medlemsstat, på hvis territorium  \r\n\r\n organisationen skal have sit sæde, skal foruden bestemmelser om privilegier  \r\n\r\n og immuniteter indeholde bestemmelser, som fastlægger det særlige indbyrdes  \r\n\r\n forhold mellem organisationen og vedkommende medlemsstat. </P>  \r\n\r\n<P>Artikel X. </P>  \r\n\r\n<P>Ændringer. </P>  \r\n\r\n<P CLASS=PUNKT> <B>1.</B> Rådet kan overfor medlemsstaterne afgive  \r\n\r\n indstilling om ændringer i denne konvention og i den dertil knyttede  \r\n\r\n finansprotokol. Medlemsstater, som ønsker at stille forslag om en ændring,  \r\n\r\n skal meddele direktøren dette. Direktøren skal underrette samtlige  \r\n\r\n medlemsstater om således modtagne ændringsforslag mindst tre måneder før  \r\n\r\n disse drøftes i rådet. </P>  \r\n\r\n<P CLASS=PUNKT> <B>2.</B> Bortset fra ændringer i den til konventionen  \r\n\r\n knyttede finansprotokol kræver en ændring, som anbefales af rådet, skriftlig  \r\n\r\n godkendelse fra samtlige medlemsstater. Ændringen træder i kraft tredive dage  \r\n\r\n efter, at direktøren fra samtlige medlemsstater har modtaget meddelelse om  \r\n\r\n godkendelse. Direktøren skal underrette samtlige medlemsstater om datoen for  \r\n\r\n ændringens ikrafttræden. </P>  \r\n\r\n<P CLASS=PUNKT> <B>3.</B> Rådet kan med et flertal af to trediedele af  \r\n\r\n samtlige medlemsstater ændre den til konventionen knyttede finansprotokol  \r\n\r\n under forudsætning af, at ændringen ikke strider mod konventionen. En sådan  \r\n\r\n ændring skal træde i kraft på den dato, som rådet med samme flertal  \r\n\r\n fastsætter Direktøren skal underrette samtlige medlemsstater om enhver sådan  \r\n\r\n ændring og om datoen for dens ikrafttræden. </P>  \r\n\r\n<P>Artikel XI. </P>  \r\n\r\n<P>Tvistigheder. </P>  \r\n\r\n<P>Eventuelle tvistigheder mellem to eller flere medlemsstater angående denne  \r\n\r\n konventions fortolkning eller anvendelse, som ikke bilægges ved rådets  \r\n\r\n mellemkomst, skal forelægges Den mellemfolkelige Domstol, medmindre  \r\n\r\n vedkommende medlemsstater aftaler en anden fremgangsmåde. </P>  \r\n\r\n<P>Artikel XII. </P>  \r\n\r\n<P>Udmeldelse. </P>  \r\n\r\n<P>Når konventionen har været i kraft i 7 år, kan en medlemsstat til  \r\n\r\n direktøren indgive skriftlig meddelelse om udmeldelse af organisationen. En  \r\n\r\n sådan udmeldelse skal have virkning fra udgangen af det regnskabsår, i  \r\n\r\n hvilket meddelelse derom er indgivet, såfremt dette er sket inden for de  \r\n\r\n første 9 måneder af regnskabsåret. Hvis meddelelsen er indgivet inden for  \r\n\r\n regnskabsårets sidste 3 måneder, skal den have virkning fra udgangen af det  \r\n\r\n næste regnskabsår. </P>  \r\n\r\n<P>Artikel XIII. </P>  \r\n\r\n<P>Ikke-opfyldelse af forpligtelser. </P>  \r\n\r\n<P>Undlader en medlemsstat at opfylde sine forpligtelser i henhold til denne  \r\n\r\n konvention, skal den efter en af rådet med et flertal af to trediedele af  \r\n\r\n samtlige medlemsstater truffet beslutning ophøre med at være medlem af  \r\n\r\n organisationen. </P>  \r\n\r\n<P>Artikel XIV. </P>  \r\n\r\n<P>Opløsning. </P>  \r\n\r\n<P>Organisationen skal opløses, hvis den på noget tidspunkt har færre end fem  \r\n\r\n medlemsstater. Den kan på et hvilket som helst tidspunkt opløses efter  \r\n\r\n overenskomst mellem medlemsstaterne. Med forbehold af eventuelle aftaler, som  \r\n\r\n måtte blive truffet mellem medlemsstaterne ved opløsningen, skal den stat, i  \r\n\r\n hvis territorium organisationen på det pågældende tidspunkt har sit sæde,  \r\n\r\n være ansvarlig for afviklingen, og overskudet skal fordeles pro rata blandt  \r\n\r\n de stater, som ved opløsningen er medlemmer af organisationen i forhold til  \r\n\r\n de bidrag, de faktisk har erlagt fra datoen for deres tiltrædelse af  \r\n\r\n konventionen. Et eventuelt underskud skal inddækkes pro rata af de stater,  \r\n\r\n som på det pågældende tidspunkt er medlemmer af organisationen, i samme  \r\n\r\n forhold som de bidrag, der på dette tidspunkt er pålignet dem for det løbende  \r\n\r\n regnskabsår. </P>  \r\n\r\n<P>Artikel XV. </P>  \r\n\r\n<P>Undertegnelse. </P>  \r\n\r\n<P>Denne konvention og den dertil knyttede finansprotokol, som er en  \r\n\r\n integrerende del af konventionen, skal indtil den 31. december 1953 være åben  \r\n\r\n for undertegnelse af alle stater, som opfylder de i artikel III, stk. 1  \r\n\r\n fastsatte betingelser. </P>  \r\n\r\n<P>Artikel XVI. </P>  \r\n\r\n<P>Ratifikation. </P>  \r\n\r\n<P CLASS=PUNKT> <B>1.</B> Denne konvention og den dertil knyttede  \r\n\r\n finansprotokol skal ratificeres. </P>  \r\n\r\n<P CLASS=PUNKT> <B>2.</B> Ratifikationsinstrumenter skal deponeres hos  \r\n\r\n generaldirektøren for De Forenede Nationers organisation for  \r\n\r\n undervisningsmæssige, videnskabelige og kulturelle spørgsmål. </P>  \r\n\r\n<P>Artikel XVII. </P>  \r\n\r\n<P>Tiltrædelse. </P>  \r\n\r\n<P CLASS=PUNKT> <B>1.</B> Enhver stat, som ikke er medunderskriver af denne  \r\n\r\n konvention, og som opfylder de i artikel III, stk. 1 eller 2 fastsatte  \r\n\r\n betingelser, kan fra 1. januar 1954 tiltræde konventionen og den dertil  \r\n\r\n knyttede finansprotokol. </P>  \r\n\r\n<P CLASS=PUNKT> <B>2.</B> Tiltrædelsesdokumenter skal deponeres hos  \r\n\r\n generaldirektøren for De Forenede Nationers organisation for  \r\n\r\n undervisningsmæssige, videnskabelige og kulturelle spørgsmål. </P>  \r\n\r\n<P>Artikel XVIII. </P>  \r\n\r\n<P>Ikrafttræden. </P>  \r\n\r\n<P CLASS=PUNKT> <B>1.</B> Denne konvention og den dertil knyttede  \r\n\r\n finansprotokol træder i kraft, når syv stater har ratificeret eller tiltrådt  \r\n\r\n dem, under forudsætning af: </P>  \r\n\r\n<UL CLASS=PLAIN-LIST>  \r\n\r\n<LI>a) at summen af deres procentvise bidrag efter den i tillægget til  \r\n\r\n finansprotokollen fastsatte bidragsskala udgør mindst 75 procent og </LI>  \r\n\r\n<LI>b) at Schweiz, som det land, i hvilket organisationens sæde skal  \r\n\r\n oprettes, er blandt disse syv stater. </LI>  \r\n\r\n</UL>  \r\n\r\n<P CLASS=PUNKT> <B>2.</B> Denne konvention og den dertil knyttede  \r\n\r\n finansprotokol skal træde i kraft for andre undertegnende eller senere  \r\n\r\n tiltrædende stater ved deponeringen af deres ratifikationsinstrumenter eller  \r\n\r\n tiltrædelsesdokumenter. </P>  \r\n\r\n<P>Artikel XIX. </P>  \r\n\r\n<P>Meddelelser. </P>  \r\n\r\n<P CLASS=PUNKT> <B>1.</B> Generaldirektøren for De Forenede Nationers  \r\n\r\n organisation for undervisningsmæssige, videnskabelige og kulturelle spørgsmål  \r\n\r\n skal give alle undertegnende og senere tiltrædende stater samt alle andre  \r\n\r\n stater. som deltog i konferencen i Paris i december 1951 og i Geneve i  \r\n\r\n februar 1952 om organiseringen af undersøgelser vedrørende oprettelsen af et  \r\n\r\n europæisk atomkærneforskningslaboratorium, meddelelse om deponering af  \r\n\r\n ethvert ratifikationsinstrument eller tiltrædelsesdokument og om denne  \r\n\r\n konventions ikrafttræden. </P>  \r\n\r\n<P CLASS=PUNKT> <B>2.</B> Organisationens direktør skal give alle  \r\n\r\n medlemsstater samt generaldirektøren for De Forenede Nationers organisation  \r\n\r\n for undervisningsmæssige, videnskabelige og kulturelle spørgsmål meddelelse  \r\n\r\n om alle udmeldelser eller ophør af medlemskab. </P>  \r\n\r\n<P>Artikel XX. </P>  \r\n\r\n<P>Registrering. </P>  \r\n\r\n<P>Generaldirektøren for De Forenede Nationers organisation for  \r\n\r\n undervisningsmæssige, videnskabelige og kulturelle spørgsmål skal ved denne  \r\n\r\n konventions ikrafttræden indregistrere den hos De Forenede Nationers  \r\n\r\n generalsekretær i overensstemmelse med artikel 102 i De Forenede Nationers  \r\n\r\n pagt. </P>  \r\n\r\n<P>TIL BEKRÆFTELSE HERAF har undertegnede repræsentanter, som af deres  \r\n\r\n respektive regeringer er blevet behørigt befuldmægtigede dertil, underskrevet  \r\n\r\n denne konvention. </P>  \r\n\r\n<P>Udfærdiget i Paris den 1. juli 1953 på engelsk og fransk, således at begge  \r\n\r\n tekster har lige gyldighed, i eet originaleksemplar, som skal deponeres i  \r\n\r\n arkivet for De Forenede Nationers organisation for undervisningsmæssige,  \r\n\r\n videnskabelige og kulturelle spørgsmål, hvis generaldirektør skal fremsende  \r\n\r\n en bekræftet genpart til alle undertegnende og senere tiltrædende stater og  \r\n\r\n til alle øvrige stater, som deltog i vedrørende oprettelsen af et europæisk  \r\n\r\n atomkærneforskningslaboratorium. </P>  \r\n\r\n<P>Finansprotokol til konvention om oprettelse af en europæisk organisation  \r\n\r\n for atomkærneforskning. </P>  \r\n\r\n<P>DE DELTAGENDE STATER i konventionen om oprettelse af en europæisk  \r\n\r\n organisation for atomkærneforskning (herefter omtalt som  \r\n\r\n &#187;konventionen&#171;) er </P>  \r\n\r\n<P>UDFRA ØNSKET OM at tilvejebringe grundlag for den finansielle  \r\n\r\n administration af nævnte organisation </P>  \r\n\r\n<P>BLEVET ENIGE OM følgende: </P>  \r\n\r\n<P>Artikel 1. </P>  \r\n\r\n<P>Budget. </P>  \r\n\r\n<P CLASS=PUNKT> <B>1.</B> Organisationens regnskabsår skal være fra 1. januar  \r\n\r\n til 31. december. </P>  \r\n\r\n<P CLASS=PUNKT> <B>2.</B> Direktøren skal senest den 1. september hvert år  \r\n\r\n fremlægge et detailleret overslag over indtægter og udgifter for det følgende  \r\n\r\n regnskabsår til drøftelse og godkendelse. </P>  \r\n\r\n<P CLASS=PUNKT> <B>3.</B> Overslag over indtægter og udgifter inddeles efter  \r\n\r\n kapitler. Overførsler indenfor budgettet skal ikke være tilladt, medmindre  \r\n\r\n den i artikel 3 omhandlede finanskomite samtykker heri. Budgetforslagenes  \r\n\r\n nøjagtige form bestemmes af finanskomiteen efter direktørens indstilling.  \r\n\r\n</P>  \r\n\r\n<P>Artikel 2. </P>  \r\n\r\n<P>Tillægsbudget. </P>  \r\n\r\n<P>Rådet kan, hvis omstændighederne gør det nødvendigt, pålægge direktøren at  \r\n\r\n forelægge et tillægsbudget eller et revideret budget. Ingen beslutning, som  \r\n\r\n indebærer merudgifter, skal anses for vedtaget af rådet, før dette har  \r\n\r\n godkendt et af direktøren fremlagt overslag over den merudgift, den  \r\n\r\n indebærer. </P>  \r\n\r\n<P>Artikel 3. </P>  \r\n\r\n<P>Finanskomiteen. </P>  \r\n\r\n<P>Rådet nedsætter en finanskomite, som skal bestå af repræsentanter for fem  \r\n\r\n medlemsstater(1) og udøve sådanne funktioner, som måtte blive fastsat i et af  \r\n\r\n rådet godkendt finansreglement. Direktøren skal fremlægge budgetforslagene  \r\n\r\n til behandling i denne komite, hvorefter de skal oversendes til rådet med  \r\n\r\n komiteens betænkning. </P>  \r\n\r\n<P>Artikel 4. </P>  \r\n\r\n<P>Bidrag. </P>  \r\n\r\n<P CLASS=PUNKT> <B>1.</B> For tidsrummet indtil 31. december 1954 skal rådet  \r\n\r\n træffe en foreløbig budgetmæssig ordning, som skal dækkes af de bidrag, som  \r\n\r\n er fastsat i stk. 1 i tillægget til denne protokol. </P>  \r\n\r\n<P CLASS=PUNKT> <B>2.</B> For regnskabsårene 1955 og 1956 skal de godkendte  \r\n\r\n budgetudgifter dækkes ved medlemsstaters bidrag, som skal pålignes i samme  \r\n\r\n forhold som de i stk. 2 i tillægget til denne protokol anførte procenttal,  \r\n\r\n idet bestemmelserne i konventionens artikel VII, stk. 1 b) (i) og (ii) skal  \r\n\r\n finde anvendelse. </P>  \r\n\r\n<P CLASS=PUNKT> <B>3.</B> Fra 1. januar 1957 skal godkendte budgetudgifter  \r\n\r\n dækkes ved bidrag fra medlemsstaterne efter bestemmelserne i konventionens  \r\n\r\n artikel VII, stk. 1. </P>  \r\n\r\n<P CLASS=PUNKT> <B>4.</B> Hvis en stat bliver medlem af organisationen efter  \r\n\r\n 31. december 1954, skal samtlige medlemsstaters bidrag omfordeles og den nye  \r\n\r\n bidragsskala skal træde i kraft fra begyndelsen af det løbende regnskabsår.  \r\n\r\n Om fornødent skal tilbagebetaling finde sted for at sikre, at de af samtlige  \r\n\r\n medlemsstater for det pågældende år erlagte bidrag er i overensstemmelse med  \r\n\r\n den nye bidragsskala. </P>  \r\n\r\n<P CLASS=PUNKT> <B>5.</B> a) Finanskomiteen bestemmer i samråd med direktøren  \r\n\r\n vilkårene for indbetaling af bidrag efter retningslinier, som er forenelige  \r\n\r\n med organisationens behørige financiering. </P>  \r\n\r\n<UL CLASS=PLAIN-LIST>  \r\n\r\n<LI>b) Direktøren skal derefter underrette medlemsstaterne om størrelsen af  \r\n\r\n deres bidrag og om datoerne for disses indbetaling. </LI>  \r\n\r\n</UL>  \r\n\r\n<P>Artikel 5. </P>  \r\n\r\n<P>Møntfod for bidragene. </P>  \r\n\r\n<P CLASS=PUNKT> <B>1.</B> Organisationens budget anlægges i det lands valuta,  \r\n\r\n hvor organisationens sæde oprettes. Medlemsstaternes bidrag skal erlægges i  \r\n\r\n denne valuta i overensstemmelse med de til enhver tid gældende  \r\n\r\n betalingsordninger. </P>  \r\n\r\n<P CLASS=PUNKT> <B>2.</B> Rådet kan imidlertid pålægge medlemsstaterne at  \r\n\r\n erlægge en del af deres bidrag i en hvilken som helst valuta, som  \r\n\r\n organisationen måtte behøve til sit arbejde. </P>  \r\n\r\n<P>Artikel 6. </P>  \r\n\r\n<P>Driftskapital. </P>  \r\n\r\n<P>Rådet kan oprette en fond for driftskapital. </P>  \r\n\r\n<P>Artikel 7. </P>  \r\n\r\n<P>Regnskaber og revision. </P>  \r\n\r\n<P CLASS=PUNKT> <B>1.</B> Direktøren skal føre et nøjagtigt regnskab over  \r\n\r\n samtlige indtægter og udgifter. </P>  \r\n\r\n<P CLASS=PUNKT> <B>2.</B> Rådet udpeger revisorer, hvis første  \r\n\r\n funktionsperiode skal være tre år. Revisorerne, som kan genvælges, skal  \r\n\r\n revidere organisationens regnskaber navnlig med henblik på at kunne  \r\n\r\n attestere, at udgifterne inden for de i det i artikel 3 omhandlede  \r\n\r\n finansreglement fastsatte grænser har svaret til de i budgettet afsatte  \r\n\r\n beløb. De skal herudover udøve sådanne andre funktioner, som er fastsat i det  \r\n\r\n nævnte finansreglement. </P>  \r\n\r\n<P CLASS=PUNKT> <B>3.</B> Direktøren skal give revisorerne alle de  \r\n\r\n oplysninger og al den bistand, som de måtte behøve for at kunne udøve deres  \r\n\r\n hverv. </P>  \r\n\r\n<P>TIL BEKRÆFTELSE HERAF har nedennævnte repræsentanter, som af deres  \r\n\r\n respektive regeringer er behørigt befuldmægtigede dertil, undertegnet denne  \r\n\r\n protokol. </P>  \r\n\r\n<P>Udfærdiget i Paris den 1. juli 1953 på engelsk og fransk, således at begge  \r\n\r\n tekster har lige gyldighed, i eet originaleksemplar, som skal deponeres i  \r\n\r\n arkivet for De Forenede Nationers organisation for undervisningsmæssige,  \r\n\r\n videnskabelige og kulturelle spørgsmål, hvis generaldirektør skal fremsende  \r\n\r\n en bekræftet genpart til alle undertegnende og senere tiltrædende stater og  \r\n\r\n til alle øvrige stater, som deltog i konferencen om organiseringen af  \r\n\r\n undersøgelser vedrørende oprettelsen af et europæisk  \r\n\r\n atomkærneforskningslaboratorium. </P>  \r\n\r\n<P>TILLÆG </P>  \r\n\r\n<P CLASS=PUNKT> <B>1.</B> Bidrag for tiden indtil 31. december 1954. </P>  \r\n\r\n<UL CLASS=PLAIN-LIST>  \r\n\r\n<LI>a) De stater som er deltagere i konventionen på den dag, da den træder i  \r\n\r\n kraft. skal sammen med andre stater, som i perioden indtil 31. december 1954  \r\n\r\n måtte blive medlemmer af organisationen, i fællesskab bidrage fuldt ud med de  \r\n\r\n beløb, som måtte være fornødne i henhold til sådanne midlertidige  \r\n\r\n budgetmæssige ordninger, som rådet måtte træffe i medfør af artikel 4, stk.  \r\n\r\n 1. </LI>  \r\n\r\n<LI>b) Bidragene fra de stater, som er medlemmer af organisationen, når rådet  \r\n\r\n første gang træffer sådanne imidlertidige budgetmæssige ordninger, skal  \r\n\r\n foreløbig pålignes på det i artikel 4, stk. 2 anførte grundlag med forbehold  \r\n\r\n af bestemmelserne i konventionens artikel VII, stk. 1 b) (i) og (ii), dog  \r\n\r\n således at de i punkt (i) anførte 25 procent skal anses som udgået og  \r\n\r\n erstattet med 30 procent. </LI>  \r\n\r\n<LI>c) Bidragene fra stater, som bliver medlemmer af organisationen i  \r\n\r\n tidsrummet mellem de første midlertidige budgetmæssige ordninger og 31.  \r\n\r\n december 1954, skal foreløbig pålignes på en sådan måde, at der er samme  \r\n\r\n forhold mellem alle medlemsstaternes foreløbige bidrag som mellem de i  \r\n\r\n tillæggets stk. 2 anførte procenttal. Sådanne bidrag skal anvendes enten  \r\n\r\n efter bestemmelserne i punkt d) nedenfor til efterfølgende tilbagebetaling af  \r\n\r\n en del af de foreløbige bidrag, som tidligere er indbetalt af de øvrige  \r\n\r\n medlemsstater, eller til dækning af merudgifter ifølge tillægsbevillinger,  \r\n\r\n som rådet måtte godkende i denne periode. d) De endelige bidrag for tiden  \r\n\r\n indtil 31. december 1954 fra samtlige stater, som på denne dato er medlemmer  \r\n\r\n af organisationen, skal med tilbagevirkende kraft pålignes på grundlag af det  \r\n\r\n samlede budget for det nævnte tidsrum, således at bidragene skal udgøre de  \r\n\r\n beløb, som de ville have andraget, hvis alle de pågældende stater havde været  \r\n\r\n deltagere i konventionen på dens ikrafttrædelsesdato. Ethvert beløb, som en  \r\n\r\n medlemsstat har betalt udover det bidrag, som således er pålignet dem med  \r\n\r\n tilbagevirkende kraft, skal posteres til kredit for vedkommende medlemsstat.  \r\n\r\n</LI>  \r\n\r\n<LI>e) Hvis alle de stater, som er anført i den under tillæggets stk. 2  \r\n\r\n opstillede bidragsskala, er blevet medlemmer af organisationen før den 31.  \r\n\r\n december 1954, skal deres procentvise bidrag til det samlede budget for dette  \r\n\r\n tidsrum udgøre de i bidragsskalaen anførte satser. </LI>  \r\n\r\n</UL>  \r\n\r\n<P>2. <I>Skala til fastsættelse af bidrag for tiden indtil 31. december  \r\n\r\n 1956.</I>  </P>  \r\n\r\n<P>Procentvis </P>  \r\n\r\n<P>fordeling </P>  \r\n\r\n<PRE>  \r\n\r\n Belgien........................ 4,88  \r\n\r\n Danmark........................ 2,48  \r\n\r\n Frankrig...................... 23,84  \r\n\r\n Grækenland..................... 0,97  \r\n\r\n Italien....................... 10,20  \r\n\r\n Jugoslavien.................... 1,93  \r\n\r\n Nederlandene................... 3,68  \r\n\r\n Norge.......................... 1,79  \r\n\r\n Schweiz........................ 3,71  \r\n\r\n Det Forenede Kongerige  \r\n\r\n Storbritannien og Nordirland...23,84  \r\n\r\n Sverige........................ 4,98  \r\n\r\n Forbundsrepublikken Tyskland.. 17,70  \r\n\r\n                       Ialt... 100,00  \r\n\r\n (Underskrifter)  \r\n\r\n</PRE>  \r\n\r\n<P>Foruden af Danmark, hvis ratifikationsinstrument deponeredes den 5. april  \r\n\r\n 1954, er konventionen blevet ratificeret af følgende lande: Belgien,  \r\n\r\n Frankrig, Grækenland, Italien, Jugoslavien, Nederlandene, Norge, Schweiz, Det  \r\n\r\n Forenede Kongerige Storbritannien og Nordirland, Sverige og  \r\n\r\n Forbundsrepublikken Tyskland. </P>  \r\n\r\n<P>Ved konventionens ikrafttræden, hvilken i overensstemmelse med artikel  \r\n\r\n XVIII fandt sted den 29. september 1954, er den i udenrigsministeriets  \r\n\r\n bekendtgørelse nr. 39 af 7. august 1952 omhandlede overenskomst af 15.  \r\n\r\n februar 1952 om oprettelse af et råd af repræsentanter for europæiske stater  \r\n\r\n til at planlægge et internationalt laboratorium og til at organisere andre  \r\n\r\n former for samarbejde ved atomkærneforskning ifølge dennes artikel VIII, stk.  \r\n\r\n 1 ophørt at være i kraft. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 26. marts 1955.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>H. C. Hansen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/05/1955"
        },
        {
            "displayName": "Accession",
            "displayValue": "L19550001164"
        },
        {
            "displayName": "Entydig dokumentidentifikation",
            "displayValue": "CM029558"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/02/2007"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1955"
        },
        {
            "displayName": "Dato for underskrift",
            "displayValue": "26/03/1955"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "CERN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}