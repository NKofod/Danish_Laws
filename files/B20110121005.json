{
    "id": 139513,
    "title": "Bekendtgørelse om forvaltning af vejinfrastrukturens sikkerhed",
    "documentTypeId": "60",
    "isSagsforlobPeriodValid": true,
    "shortName": "BEK nr 1210 af 09/12/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Trafiksikkerhedsmæssige konsekvensanalyser i forbindelse med infrastrukturprojekter, jf. § 2</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">Trafiksikkerhedsrevisioner i forbindelse med infrastrukturprojekter, jf. § 3</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil3\">Bilag 3</a>\r\n      </td>\r\n      <td class=\"IndholdsfortegnelseTekst\">Rangordning og forvaltning af sikkerheden i det eksisterende vejnet, jf. § 4 og 5</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil4\">Bilag 4</a>\r\n      </td>\r\n      <td class=\"IndholdsfortegnelseTekst\">Trafiksikkerhedsinspektioner, jf. § 9</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om forvaltning af vejinfrastrukturens sikkerhed<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n<p class=\"Indledning2\">I medfør af § 109 i lov om offentlige veje, jf. lovbekendtgørelse nr. 1048 af 3. november 2011, og § 95, stk. 1 og 3, i færdselsloven, jf. lovbekendtgørelse nr. 1047 af 24. oktober 2011, fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Bekendtgørelsens anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Bekendtgørelsen gælder for det transeuropæiske vejnet i Danmark, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Det transeuropæiske vejnet er defineret i beslutning nr. 1692/96/EF af 23. juli 1996 om Fællesskabets retningslinjer for det transeuropæiske transportnet. I Danmark består det transeuropæiske vejnet af vejene med rutenumrene E20, E39, E45, E47 og E55. I nettet indgår Storebæltsforbindelsen og Øresundsmotorvejen, der er en del af E20, samt en kommende Femernforbindelse, der er en del af E47. Vejdirektoratet er vejbestyrelse for størstedelen af vejene i nettet, Sund og Bælt ejer Storebæltsforbindelsen og Øresundsmotorvejen vest for kilometer 70.412, mens Øresundsbrokonsortiet ejer strækningen øst for denne kilometrering (dvs. Øresundstunnelen og vejstrækningen over Peberholm til landegrænsen mod Sverige). Veje, der bestyres af Vejdirektoratet, benævnes hovedlandeveje.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Bekendtgørelsen gælder ikke for tunneler omfattet af bekendtgørelsen om minimumssikkerhedskrav for tunneler i det transeuropæiske vejnet.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Trafiksikkerhedsmæssige konsekvensanalyser i forbindelse med infrastrukturprojekter</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> For hovedlandevejene skal Vejdirektoratet sikre, at der bliver udarbejdet trafiksikkerhedsmæssige konsekvensanalyser ved anlægsprojekter for ny vejinfrastruktur eller en væsentlig ændring af det eksisterende vejnet, som indvirker på trafikafviklingen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> For den resterende del af det transeuropæiske vejnet (private veje) skal vejejeren sikre, at der bliver udarbejdet trafiksikkerhedsmæssige konsekvensanalyser ved anlægsprojekter for ny vejinfrastruktur eller en væsentlig ændring af det eksisterende vejnet, som indvirker på trafikafviklingen.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Trafiksikkerhedsmæssige konsekvensanalyser efter stk. 1 og 2, skal udarbejdes i overensstemmelse med bilag 1.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Trafiksikkerhedsrevisioner i forbindelse med infrastrukturprojekter</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> For hovedlandevejene skal Vejdirektoratet sikre, at der bliver gennemført trafiksikkerhedsrevisioner ved anlægsprojekter for ny vejinfrastruktur eller en væsentlig ændring af det eksisterende vejnet, som indvirker på trafikafviklingen.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> For den resterende del af det transeuropæiske vejnet (private veje) skal vejejeren sikre, at der bliver gennemført trafiksikkerhedsrevisioner ved anlægsprojekter for ny vejinfrastruktur eller en væsentlig ændring af det eksisterende vejnet, som indvirker på trafikafviklingen.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Trafiksikkerhedsrevisioner efter stk. 1 og 2, skal gennemføres i overensstemmelse med bilag 2.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Rangordning og forvaltning af sikkerheden i det eksisterende vejnet</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> For hovedlandevejene skal Vejdirektoratet sikre, at der bliver gennemført en rangordning af vejstrækninger med høj ulykkeskoncentration og en rangordning af vejnettets sikkerhed.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For den resterende del af det transeuropæiske vejnet (private veje) skal vejejeren sikre, at der bliver gennemført en rangordning af vejstrækninger med høj ulykkeskoncentration og en rangordning af vejnettets sikkerhed.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Rangordninger efter stk. 1 og 2, skal gennemføres som beskrevet i bilag 3.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Vejdirektoratet skal sikre, at vejstrækninger på hovedlandevejene, som bør prioriteres højt på baggrund af resultaterne af rangordningerne efter § 4, bliver analyset af et eksperthold.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> For den resterende del af det transeuropæiske vejnet (private veje) skal vejejeren sikre, at vejstrækninger, som bør prioriteres højt på baggrund af resultaterne af rangordningerne efter § 4, bliver evalueret af et eksperthold.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Analysen efter stk. 1 og 2, skal gennemføres som beskrevet i bilag 3.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Hvis Vejdirektoratet vælger at iværksætte afhjælpende foranstaltninger på de hovedlandeveje, der er del af det transeuropæiske vejnet, målrettes indsatsen mod vejstrækninger omfattet af § 5, stk. 1.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Hvis vejejeren vælger at iværksætte afhjælpende foranstaltninger på private veje, der er del af det transeuropæiske vejnet, målrettes indsatsen mod vejstrækninger omfattet af § 5, stk. 2.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Ved en prioritering af vejstrækninger omfattet af stk. 1, eller stk. 2, skal der gives prioritet til de foranstaltninger, der er nævnt i bilag III, nr. 3, litra e), i direktiv 2008/96/EF af 19. november 2008. Der lægges vægt på de foranstaltninger, der viser det bedste benefit-cost-forhold.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Afmærkning mv.</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> Afmærkning af vejarbejder på hovedlandevejene skal ske i overensstemmelse med bestemmelserne i bekendtgørelse om afmærkning af vejarbejder mv.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Afmærkning af vejarbejder på den resterende del af det transeuropæiske vejnet (private veje) skal vejejeren udføre i overensstemmelse med den i stk. 1 nævnte bekendtgørelse.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Vejdirektoratet skal offentliggøre vejstrækninger på det transeuropæiske vejnet, hvor der er en høj ulykkeskoncentration. Offentliggørelse sker på www.vejdirektoratet.dk.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Afmærkning af vejstrækninger med en høj ulykkeskoncentration på hovedlandevejene skal ske i overensstemmelse med bestemmelserne i bekendtgørelse om vejafmærkning og bekendtgørelse om anvendelse af vejafmærkning.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Vejejeren skal udføre afmærkning af vejstrækninger med en høj ulykkeskoncentration på den resterende del af det transeuropæiske vejnet (private veje) i overensstemmelse med de i stk. 2 nævnte bekendtgørelser.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Sikkerhedsinspektioner</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> For hovedlandevejene skal Vejdirektoratet sikre, at der bliver gennemført trafiksikkerhedsinspektioner.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> For den resterende del af det transeuropæiske vejnet (private veje) skal vejejeren sikre, at der bliver gennemført trafiksikkerhedsinspektioner.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Sikkerhedsinspektioner efter stk. 1 og 2, skal gennemføres i overensstemmelse med bilag 4.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Beregning af de gennemsnitlige samfundsmæssige omkostninger ved ulykker</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Transportministeriet skal sikre beregning af de gennemsnitlige samfundsmæssige omkostninger ved en dødsulykke og de gennemsnitlige samfundsmæssige omkostninger ved en alvorlig ulykke.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Beregninger, jf. stk. 1, skal gennemføres i overensstemmelse med Transportministeriets forskrifter.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Bilag til denne bekendtgørelse</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Vejdirektoratet skal meddele Kommissionen om ændringer af bilag 1-4 i denne bekendtgørelse, senest tre måneder efter de er trådt i kraft.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Udnævnelse og uddannelse af trafiksikkerhedsrevisorer</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Vejdirektoratet udarbejder uddannelsesplaner for trafiksikkerhedsrevisorer.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Vejdirektoratet sikrer, at trafiksikkerhedsrevisorerne modtager en grundlæggende uddannelse, der bliver afsluttet med tildeling af et kompetencebevis. Vejdirektoratet sikrer, at uddannede trafiksikkerhedsrevisorer, som udfører trafiksikkerhedsrevisioner mv. i medfør af denne bekendtgørelse, følger regelmæssige opfriskningskurser, jf. dog stk. 5</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Vejdirektoratet sikrer, at trafiksikkerhedsrevisorer, som udfører opgaver i medfør af denne bekendtgørelse, har relevant erfaring eller uddannelse i vejdesign, sikkerhedsrelateret vejteknik og ulykkesanalyse, inden de bliver udnævnt.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Vejdirektoratet certificerer trafiksikkerhedsrevisorer, der opfylder kravene, jf. stk. 1-3.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Trafiksikkerhedsrevisorer, der opfylder andre medlemsstaters krav til trafiksikkerhedsrevisorer, jf. direktiv 2008/96/EF af 19. november 2008 om forvaltning af vejinfrastrukturens sikkerhed, vil også kunne udføre trafiksikkerhedsrevisioner mv. i medfør af denne bekendtgørelse.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Ikrafttræden mv.</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 19. december 2011.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Bekendtgørelse nr. 1126 af 8. september 2010 om forvaltning af vejinfrastrukturens sikkerhed ophæves.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Senest to år efter at Vejdirektoratet har vedtaget forskrifter om trafiksikkerhedsrevisorer, jf. § 12, må trafiksikkerhedsrevisioner kun foretages af revisorer eller hold, der omfatter revisorer, som opfylder kravene i § 12, stk. 2-4 eller § 12, stk. 5.</p><div class=\"Givet\" id=\"Givet\"><p class=\"Givet\" align=\"center\">Vejdirektoratet, den 9. december 2011</p><p class=\"Sign1\" align=\"center\">Per Jacobsen</p><p class=\"Sign2\" align=\"right\">/ Helga Theil Thomsen</p></div><a id=\"Bil1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Trafiksikkerhedsmæssige konsekvensanalyser i forbindelse med infrastrukturprojekter, jf. § 2</p>\r\n<p>Den trafiksikkerhedsmæssige konsekvensanalyse af et nyt infrastrukturprojekt eller en væsentlig ændring af det eksisterende vejnet, som indvirker på trafikafviklingen, skal indgå i det politiske beslutningsgrundlag.</p>\r\n<p class=\"BilagtekstListe\">Som grundlag for den trafiksikkerhedsmæssige konsekvensanalyse foretages dataindsamling vedrørende trafiksikkerheden for det berørte vejnet. Indsamlingen skal omfatte antal registrerede ulykker og personskader, samt trafikmængder med henblik på beregning af ulykkesfrekvenser. Til det berørte vejnet medregnes</p>\r\n<p class=\"Liste1\">\r\n   <span class=\"Liste1Nr\">•</span> den pågældende projektstrækning (ved ombygningsprojekter)</p>\r\n<p class=\"Liste1\">\r\n   <span class=\"Liste1Nr\">•</span> skærende veje og tilslutningsanlæg i tilknytning hertil</p>\r\n<p class=\"Liste1\">\r\n   <span class=\"Liste1Nr\">•</span> øvrige veje, hvor projektet forventes at medføre væsentlige ændringer i trafikmængden</p>\r\n<p>Der beskrives et basisscenarie for trafikudviklingen, hvori indgår den fremtidige ulykkessituation, såfremt der ikke gennemføres et infrastrukturprojekt.</p>\r\n<p>Skitseprojekterne for alternative løsningsforslag skal indeholde vurderinger af de trafikale konsekvenser. Trafiksikkerheden i de relevante alternativer vurderes for alle trafikantgrupper, og den forventede trafiksikkerhedsmæssige effekt i forhold til den eksisterende situation beskrives. Effekterne beskrives så vidt muligt på en form, så de efterfølgende kan indgå i en samfundsøkonomisk beregning af de relevante alternativer.</p>\r\n<p>Det skal forinden sikres, at muligheden for at forbedre trafiksikkerheden for det enkelte alternative løsningsforslag er undersøgt. Dette kan gøres ved, at den obligatoriske trafiksikkerhedsrevision på trin 2, jf. § 3 i denne bekendtgørelse, gennemføres for alle relevante alternativer, inden den forventede trafiksikkerhedsmæssige effekt beskrives for hvert enkelt alternativ.</p>\r\n<p>For infrastrukturprojekter, der kræver udarbejdelse af VVM, indgår den trafiksikkerhedsmæssige konsekvensanalyse i VVM-redegørelsen. I den forbindelse præsenteres de trafiksikkerhedsmæssige effekter af de foreslåede løsninger (hovedforslaget og alternativer) for offentligheden.</p>\r\n<a id=\"Bil2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Trafiksikkerhedsrevisioner i forbindelse med infrastrukturprojekter, jf. § 3</p>\r\n<p>Hver enkelt trafiksikkerhedsrevision af et nyt infrastrukturprojekt eller en væsentlig ændring af det eksisterende vejnet, som indvirker på trafikafviklingen, skal foregå efter forskrifterne beskrevet nedenfor.</p>\r\n<p>Infrastrukturprojekter skal trafiksikkerhedsrevideres flere gange i løbet af det samlede projektforløb. Under punktet Revisionstrin beskrives, hvornår der skal foretages trafiksikkerhedsrevision af det enkelte projekt.</p>\r\n<p>Revisionen skal udføres med deltagelse af mindst én person, der er certificeret til at udføre trafiksikkerhedsrevisioner, jf. § 12, stk. 4 eller opfylder kravet i § 12, stk. 5, i denne bekendtgørelse.</p>\r\n<p>En revisor må ikke være (og må ikke tidligere have været) involveret i det pågældende projekt på anden vis og må ikke varetage andre interesser i forhold til projektet end de rent trafiksikkerhedsfaglige.</p>\r\n<p>Revisoren skal granske projektet på grundlag af tegningsmateriale, projektbeskrivelser mv. og skal udarbejde en skriftlig rapport (revisionsrapport) med kommentarer til projektet. Kommentarerne skal beskrive eventuelle trafiksikkerhedsproblemer i projektet på dets aktuelle stade samt angive forslag til afhjælpning af de beskrevne problemer. Kun de forhold ved projektet, der vurderes trafiksikkerhedsmæssigt problematiske, skal beskrives i rapporten.</p>\r\n<p>Vejdirektoratet eller vejejer skal tage stilling til de beskrevne problemer i revisionsrapporten. Såfremt et beskrevet problem ikke afhjælpes på projektets aktuelle stade, skal Vejdirektoratet eller vejejeren redegøre skriftligt for sin afgørelse og herunder angive en begrundelse (vedlægges som bilag til revisionsrapporten).</p>\r\n<p class=\"TekstoverskriftVenstreN\">Revisionstrin</p>\r\n<p>Trafiksikkerhedsrevisioner af infrastrukturprojekter på det transeuropæiske vejnet skal foregå på faste stadier i projektforløbet, såkaldte revisionstrin. For vejinfrastruktur-projekter er defineret nedenstående fem revisionstrin:</p>\r\n<p>Trin 1, planlægning/forprojekt (programfasen)</p>\r\n<p>Trin 2, skitseprojekt (forslagsfasen)</p>\r\n<p>Trin 3, detailprojekt (projekteringsfasen)</p>\r\n<p>Trin 4, ibrugtagning (udførelsesfasen)</p>\r\n<p>Trin 5, overvågning (første del af driftsfasen)</p>\r\n<p>Alle infrastrukturprojekter skal revideres på trin 2, 3, 4 og 5. Revision på trin 1 vil være relevant for de fleste større projekter, men er ikke påkrævet. Hvis et infrastrukturprojekt ikke revideres på trin 1, vil trin 2-revisionen kunne omfatte elementer af trin 1.</p>\r\n<p>Trin 1-revisionen (ikke obligatorisk) foregår inden offentliggørelse af planforslaget og bør omfatte en granskning af korridorvalg samt funktion i forhold til den valgte vejtype. Derudover kan revisionen omfatte granskning af tracé, tværprofil, krydsantal og -typer, adgangsbegrænsning, sammenhæng med eksisterende vej- og stinet, faciliteter for cyklister og fodgængere, hensyntagen til nationalt/regionalt stinet, kollektiv trafik mv.</p>\r\n<p class=\"BilagtekstListe\">Trin 2-revisionen foregår inden politisk vedtagelse af projektet (for projekter der kræver anlægslov inden vedtagelse af denne) og inden eventuelle ekspropriationer. Revisionen skal omfatte en granskning af følgende:</p>\r\n<p class=\"Liste1\">\r\n   <span class=\"Liste1Nr\">1)</span> geografisk beliggenhed (f.eks. risiko for oversvømmelser) samt årstidsbetingede klimatiske ændringer og vejrforhold i øvrigt</p>\r\n<p class=\"Liste1\">\r\n   <span class=\"Liste1Nr\">2)</span> type af og afstand mellem knudepunkter</p>\r\n<p class=\"Liste1\">\r\n   <span class=\"Liste1Nr\">3)</span> antal og type kørespor</p>\r\n<p class=\"Liste1\">\r\n   <span class=\"Liste1Nr\">4)</span> hvilken type trafik tillades på den nye vej</p>\r\n<p class=\"Liste1\">\r\n   <span class=\"Liste1Nr\">5)</span> vejens funktion inden for nettet</p>\r\n<p class=\"Liste1\">\r\n   <span class=\"Liste1Nr\">6)</span> hastigheder</p>\r\n<p class=\"Liste1\">\r\n   <span class=\"Liste1Nr\">7)</span> tværprofiler (f.eks. bredde af kørebane, cykelstier, fortove)</p>\r\n<p class=\"Liste1\">\r\n   <span class=\"Liste1Nr\">8)</span> linjeføring og længdeprofil</p>\r\n<p class=\"Liste1\">\r\n   <span class=\"Liste1Nr\">9)</span> oversigtsforhold</p>\r\n<p class=\"Liste1\">\r\n   <span class=\"Liste1Nr\">10)</span> udformning af knudepunkter</p>\r\n<p class=\"Liste1\">\r\n   <span class=\"Liste1Nr\">11)</span> tilrådighedsstillelse af sikre parkeringspladser</p>\r\n<p class=\"Liste1\">\r\n   <span class=\"Liste1Nr\">12)</span> offentlige transportmidler og infrastruktur og</p>\r\n<p class=\"Liste1\">\r\n   <span class=\"Liste1Nr\">13)</span> eventuelle jernbaneoverkørsler</p>\r\n<p>Derudover kan revisionen omfatte en granskning af vejens ydre arealer (inkl. grøfter og skråninger), forventet hastighedsniveau, krydsindretninger (inkl. oversigtsforhold), afmærkning (kørebaneafmærkning, færdselstavler og vejvisning), faciliteter for let trafik, ramper og sideanlæg, eventuelle interimsforanstaltninger mv. Såfremt projektet ikke er revideret på trin 1, bør trin 2-revisionen omfatte elementer af trin 1, herunder især funktion i forhold til den valgte vejtype.</p>\r\n<p class=\"BilagtekstListe\">Trin 3-revisionen foregår inden udbudsmaterialet færdiggøres, og inden projektet sendes i udbud. For projekter udbudt på et tidligere stade (hvor entreprisen inkluderer projektering) skal revisionen foregå, inden anlægsarbejdet starter. Revisionen skal omfatte en granskning af følgende:</p>\r\n<p class=\"Liste1\">\r\n   <span class=\"Liste1Nr\">1)</span> geometrisk udformning</p>\r\n<p class=\"Liste1\">\r\n   <span class=\"Liste1Nr\">2)</span> harmonisering i forbindelse med færdselstavler og anden afmærkning</p>\r\n<p class=\"Liste1\">\r\n   <span class=\"Liste1Nr\">3)</span> belysning af oplyste veje og vejkryds</p>\r\n<p class=\"Liste1\">\r\n   <span class=\"Liste1Nr\">4)</span> vejudstyr</p>\r\n<p class=\"Liste1\">\r\n   <span class=\"Liste1Nr\">5)</span> vejsidemiljø, herunder beplantning</p>\r\n<p class=\"Liste1\">\r\n   <span class=\"Liste1Nr\">6)</span> fysiske hindringer ved vejsiden</p>\r\n<p class=\"Liste1\">\r\n   <span class=\"Liste1Nr\">7)</span> bløde trafikanters forhold (f.eks. fodgængere, cyklister, motorcyklister)</p>\r\n<p class=\"Liste1\">\r\n   <span class=\"Liste1Nr\">8)</span> brugervenlig tilpasning af beskyttelsesanordninger (rabatter og autoværn for at mindske faren for bløde trafikanter)</p>\r\n<p>Derudover kan revisionen omfatte granskning af detailudformning af kryds, tværfald (kørselsdynamisk og vandafledningsmæssigt), signalanlæg, belægningsvalg, interimsforanstaltninger (midlertidig regulering og afmærkning), sammenhæng mellem nye og eksisterende veje, transport til arbejdsplads med materialer mv.</p>\r\n<p class=\"BilagtekstListe\">Trin 4-revisionen foregår umiddelbart inden og/eller umiddelbart efter åbning af det færdige anlæg. Revisionen skal omfatte en besigtigelse af anlægget, hvor der lægges særlig vægt på at vurdere følgende:</p>\r\n<p class=\"Liste1\">\r\n   <span class=\"Liste1Nr\">1)</span> trafikanternes sikkerhed og synlighed under forskellige forhold, fx mørke og normale vejrforhold</p>\r\n<p class=\"Liste1\">\r\n   <span class=\"Liste1Nr\">2)</span> færdselstavlers og anden afmærknings læsbarhed</p>\r\n<p class=\"Liste1\">\r\n   <span class=\"Liste1Nr\">3)</span> vejbelægningens tilstand</p>\r\n<p>Derudover kan revisionen omfatte oversigtsforhold, placering af udstyr mv.</p>\r\n<p>Trin 5-revisionen foregår ca. et år efter ibrugtagning (inden det normale første-års-eftersyn af anlægsarbejder). Revisionen skal omfatte en besigtigelse af det færdige anlæg og en vurdering af, om trafikanterne bruger anlægget efter hensigten. Derudover bør revisionen omfatte granskning af ulykkesdata, hastighedsniveau, oversigtsforhold, afmærkningens og belægningens tilstand, faste genstande – samt en vurdering af, om ændringer ved anlægget, trafikmønster mv. siden ibrugtagning har påvirket trafiksikkerheden.</p>\r\n<p>For alle trin gælder endvidere, at det kan man vælge at vurdere, om projektændringer siden foregående revision har påvirket trafiksikkerheden. Dette kan føre til, at elementer fra tidligere trin bør vurderes på ny.</p>\r\n<a id=\"Bil3\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B3\">\r\n   </span>\r\n   <span id=\"Bil3\">Bilag 3</span>\r\n</p>\r\n<p class=\"BilagTekst\">Rangordning og forvaltning af sikkerheden i det eksisterende vejnet, jf. § 4 og 5</p>\r\n<p class=\"BilagtekstListe\">Rangordning og forvaltning af sikkerheden i det eksisterende vejnet omfatter de to sideordnede aktiviteter</p>\r\n<p class=\"Liste1\">\r\n   <span class=\"Liste1Nr\">•</span> rangordning af vejstrækninger med høj ulykkeskoncentration og</p>\r\n<p class=\"Liste1\">\r\n   <span class=\"Liste1Nr\">•</span> rangordning af vejnettets sikkerhed</p>\r\n<p>Hver af disse to aktiviteter indeholder faserne udpegning, analyse og prioritering, og aktiviteterne foregår grundlæggende efter samme metode som udbedring af sorte pletter (rangordning af vejstrækninger med høj ulykkeskoncentration) og udbedring af grå strækninger (rangordning af vejnettets sikkerhed).</p>\r\n<p class=\"TekstoverskriftVenstreN\">Udpegning</p>\r\n<p>Ved rangordning af vejstrækninger med høj ulykkeskoncentration foretages mindst hvert 3. år en udpegning (identifikation) af sådanne strækninger (lokaliteter) med henblik på nærmere vurdering og eventuelt efterfølgende analyse. Udpegningen foretages på basis af registrerede trafikulykker og ved brug af en statistisk metode, der tager hensyn til trafikmængderne på de pågældende strækninger.</p>\r\n<p>For hovedlandevejene i det transeuropæiske vejnet er Vejdirektoratet ansvarlig for, at udpegningen foretages.</p>\r\n<p>For den resterende del af det transeuropæiske vejnet (private veje) er vejejeren ansvarlig for, at udpegningen foretages.</p>\r\n<p>Ved rangordning af vejnettets sikkerhed foretages mindst hvert 3. år en udpegning af strækninger til nærmere vurdering og eventuelt efterfølgende analyse. Strækningerne udpeges på baggrund af Vejdirektoratets årligt tilbagevendende beregning af ulykkesfrekvenser, som offentliggøres bl.a. på www.vejdirektoratet.dk. Som minimum skal alle strækninger, der katagoriseres i øverste kategori (højeste ulykkesfrekvens), vurderes med henblik på nærmere analyse.</p>\r\n<p class=\"TekstoverskriftVenstreN\">Analyse</p>\r\n<p class=\"BilagtekstListe\">Indledningsvis foretages en vurdering af, om lokaliteterne udpeget ved rangordning af vejstrækninger med høj ulykkeskoncentration eller ved rangordning af vejnettets sikkerhed er relevante for en egentlig, detaljeret analyse. I denne vurdering skal indgå</p>\r\n<p class=\"Liste1\">\r\n   <span class=\"Liste1Nr\">•</span> om ulykkesbilledet på lokaliteten umiddelbart forekommer påvirkeligt med vejtekniske foranstaltninger, og</p>\r\n<p class=\"Liste1\">\r\n   <span class=\"Liste1Nr\">•</span> om der i udpegningsperioden er foretaget ombygninger på lokaliteten eller sket ændringer i trafikmønstret, som kan forventes fremover at påvirke ulykkesbilledet og ulykkeskoncentrationen (og således overflødiggøre en detaljeret analyse og efterfølgende ombygning)</p>\r\n<p class=\"BilagtekstListe\">For de lokaliteter, der efter den indledende vurdering gøres til genstand for egentlig detaljeret analyse, skal analysen indeholde:</p>\r\n<p class=\"Liste1\">\r\n   <span class=\"Liste1Nr\">1)</span> Optegning af ulykkesbillede i form af kollisionsdiagram.</p>\r\n<p class=\"Liste1\">\r\n   <span class=\"Liste1Nr\">2)</span> Afsøgning af ulykkesbillede for mønstre, overrepræsentationer og andre karakteristika.</p>\r\n<p class=\"Liste1\">\r\n   <span class=\"Liste1Nr\">3)</span> Opstilling af hypoteser om ulykkesforløb og mulige ulykkesfaktorer.</p>\r\n<p class=\"Liste1\">\r\n   <span class=\"Liste1Nr\">4)</span> Gennemførelse af besigtigelse til verifikation eller eventuelt forkastelse af hypoteser. Mindst en deltager i besigtigelsen skal være uddannet trafiksikkerhedsrevisior og certificeret til at udføre trafiksikkerhedsrevisioner, jf. § 12, stk. 4 eller opfylde kravet i § 12, stk. 5, i denne bekendtgørelse.</p>\r\n<p class=\"Liste1\">\r\n   <span class=\"Liste1Nr\">5)</span> Konklusion vedrørende hypoteser og påvirkelige ulykkesfaktorer.</p>\r\n<p class=\"Liste1\">\r\n   <span class=\"Liste1Nr\">6)</span> Udarbejdelse af et eller flere alternative løsningsforslag på baggrund af de påvirkelige faktorer</p>\r\n<p class=\"TekstoverskriftVenstreN\">Prioritering</p>\r\n<p>De udarbejdede løsningsforslag prioriteres ved for hvert enkelt løsningsforslag at sammenholde den forventede samfundsmæssige besparelse (benefit) med den forventede samfundsmæssige omkostning (cost) ved at implementere løsningsforslaget.</p>\r\n<p>Den forventede samfundsmæssige besparelse ved de enkelte løsningsforslag beregnes efter følgende metode:</p>\r\n<p>For hvert af de udarbejdede løsningsforslag opgøres den forventede sikkerhedsmæssige effekt kvantitativt i form af en antalsmæssig ulykkesreduktion og en antalsmæssig personskadereduktion i en nærmere fastsat periode.</p>\r\n<p>Disse forventede ulykkes- og personskadereduktioner omsættes derefter til monetære enheder ved brug af de officielle enhedspriser for samfundsmæssige omkostninger ved trafikulykker, som beregnes jf. § 10 i denne bekendtgørelse.</p>\r\n<p>Den forventede samfundsmæssige omkostning ved at implementere de udarbejdede løsningsforslag beregnes som overslag for hvert enkelt løsningsforslag.</p>\r\n<p>Til sidst opstilles en prioriteret liste, hvor de udarbejdede løsningsforslag rangordnes efter deres benefit-cost-forhold. Ved afsætning af midler til at udbedre en eller flere lokaliteter på det transeuropæiske vejnet, tages udgangspunkt i den prioriterede liste.</p>\r\n<a id=\"Bil4\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B4\">\r\n   </span>\r\n   <span id=\"Bil4\">Bilag 4</span>\r\n</p>\r\n<p class=\"BilagTekst\">Trafiksikkerhedsinspektioner, jf. § 9</p>\r\n<p>På veje, som indgår i det transeuropæiske vejnet, skal der foretages trafiksikkerhedsinspektion mindst hvert fjerde år. Hver enkelt inspektion skal foregå efter forskrifterne beskrevet nedenfor.</p>\r\n<p>En inspektion bør gennemføres med deltagelse af mindst én person, som er certificeret til at udføre trafiksikkerhedsrevisioner, jf. § 12, stk. 4 eller som opfylder kravet i § 12, stk. 5, i denne bekendtgørelse.</p>\r\n<p>Forud for hver enkelt trafiksikkerhedsinspektion leverer Vejdirektoratet eller vejejeren det materiale (tegningsmateriale, trafik- og ulykkesoplysninger mv.), som skønnes nødvendig for inspektionen.</p>\r\n<p class=\"BilagtekstListe\">Den eller de personer, der foretager inspektionen, skal gennemgå det udleverede materiale og herefter foretage en systematisk besigtigelse af den pågældende vejstrækning. Besigtigelsen bør normalt altid omfatte en trafiksikkerhedsmæssig vurdering af</p>\r\n<p class=\"Liste1\">\r\n   <span class=\"Liste1Nr\">1)</span> færdselstavler, vejvisningstavler samt kant- og baggrundsafmærkning</p>\r\n<p class=\"Liste1\">\r\n   <span class=\"Liste1Nr\">2)</span> kørebaneafmærkning</p>\r\n<p class=\"Liste1\">\r\n   <span class=\"Liste1Nr\">3)</span> vejbelægningens tilstand</p>\r\n<p class=\"Liste1\">\r\n   <span class=\"Liste1Nr\">4)</span> oversigtsforhold</p>\r\n<p class=\"Liste1\">\r\n   <span class=\"Liste1Nr\">5)</span> sikkerhedszone (afstand til faste genstande) og</p>\r\n<p class=\"Liste1\">\r\n   <span class=\"Liste1Nr\">6)</span> trafikantadfærd, herunder hastighedsniveau.</p>\r\n<p class=\"BilagtekstListe\">Resultatet af besigtigelsen afleveres til Vejdirektoratet eller vejejeren i form af en skriftlig rapport, som indeholder:</p>\r\n<p class=\"Liste1\">\r\n   <span class=\"Liste1Nr\">•</span> Kortlægning og beskrivelse af forhold, som har medvirket eller vil kunne medvirke til ulykker og/eller personskader.</p>\r\n<p class=\"Liste1\">\r\n   <span class=\"Liste1Nr\">•</span> Forslag til løsning/forbedring af hvert enkelt identificeret sikkerhedsproblem.</p>\r\n<p class=\"Liste1\">\r\n   <span class=\"Liste1Nr\">•</span> Forslag til prioritering/planlægning af indsatsen (eksempelvis opdelt i tiltag, der bør gennemføres straks, og tiltag, der bør gennemføres i forbindelse med kommende større vedligeholdelsesarbejder)</p>\r\n<p>Kun de forhold ved den pågældende vejstrækning, der vurderes problematiske med hensyn til trafiksikkerheden, skal beskrives i rapporten.</p>\r\n<p>Vejdirektoratet eller vejejeren tager stilling til problemerne beskrevet i inspektionsrapporten. Stillingtagen kan eventuelt ske i dialog med den eller de personer, der har foretaget inspektionen. Derefter beslutter Vejdirektoratet eller vejejeren, hvilke tiltag der sættes i værk som konsekvens af inspektionen, herunder forslag til prioritering.</p><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen gennemfører Europa-Parlamentets og Rådets direktiv 2008/96/EF af 19. november 2008 om forvaltning af vejinfrastrukturens sikkerhed (EU-Tidende, nr. L 319, side 59).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": true,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/12/2011"
        },
        {
            "displayName": "Accession",
            "displayValue": "B20110121005"
        },
        {
            "displayName": "Entydig dokumentidentifikation",
            "displayValue": "BL000577"
        },
        {
            "displayName": "Dato for førstegangsindlæggelse",
            "displayValue": "17/12/2011"
        },
        {
            "displayName": "Dato for indlæggelse",
            "displayValue": "23/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1210"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "09/12/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportmin.,<br />Vejdirektoratet, j.nr. 09/04791"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}