{
    "id": 35476,
    "title": "Nedsættelse af boligstøtte ved lejenedsættelse - Støttemodtagerens oplysningspligt ",
    "documentTypeId": "240",
    "isSagsforlobPeriodValid": false,
    "shortName": "KEN nr 4045 af 17/06/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Styrelsen fandt, at boligydelsen kunne reguleres med tilbagevirkende  \r\n\r\n kraft til det tidspunkt, der lå forud for huslejenævnets afgørelse, og at  \r\n\r\n kommunen kunne kræve tilbagebetaling af den for meget udbetalte boligstøtte,  \r\n\r\n idet der ved boligstøtteberegningen var anvendt for høj en leje. </I> </P>  \r\n\r\n<P> <I>Man fandt endvidere, at det påhvilede boligstøttemodtageren at give  \r\n\r\n meddelelse om verserende huslejenævns- eller boligretssager om nedsættelse af  \r\n\r\n lejen. Styrelsen lagde bl.a. vægt på, at støttemodtageren var klar over den  \r\n\r\n verserende sag, da denne selv var blandt de lejere, hvis protest over for  \r\n\r\n lejeforhøjelsen medførte, at sagen blev indbragt for huslejenævnet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nedsættelse af boligstøtte ved lejenedsættelse -  \r\n\r\n Støttemodtagerens oplysningspligt </H1>  \r\n\r\n<P></P>  \r\n\r\n<BR>  \r\n\r\n<P>&#187;I skrivelse af 18.4.1985 (j. nr. 020315-1934) har Odense kommune  \r\n\r\n klaget over en afgørelse, der er truffet af Amtsankenævnet for Fyns amt,  \r\n\r\n vedrørende et af kommunen rejst krav om tilbagebetaling af for meget udbetalt  \r\n\r\n boligydelse. </P>  \r\n\r\n<P>Det fremgår af sagen, at boligydelsesmodtageren i den konkrete sag i juni  \r\n\r\n 1984 underrettede kommunen om, at huslejenævnet den 23.3. 1984 havde truffet  \r\n\r\n afgørelse om nedsættelse af lejen for hendes lejlighed med virkning fra  \r\n\r\n 1.9.1982, og at hun ville få tilbagebetalt 8.684,50 kr. som for meget betalt  \r\n\r\n leje for perioden 1.9.1982 - 30.4.1984. </P>  \r\n\r\n<P>Kommunen rejste herefter krav om tilbagebetaling af 11.338 kr., hvilket  \r\n\r\n beløb udgjorde for meget udbetalt boligydelse for perioden 1.9.1982 -  \r\n\r\n 31.6.1984. Kommunen henviste til, at boligydelsesmodtageren ikke på noget  \r\n\r\n tidspunkt havde oplyst om, at der verserede en sag for huslejenævnet om  \r\n\r\n nedsættelse af lejen. </P>  \r\n\r\n<P>Kommunens afgørelse blev herefter påklaget til amtsankenævnet, idet  \r\n\r\n boligydelsesmodtageren ikke kunne anerkende, at hun skulle tilbagebetale et  \r\n\r\n større beløb end hun havde modtaget i tilbagebetalt leje. </P>  \r\n\r\n<P>I skrivelse af 25.3.1985 meddelte amtsankenævnet herefter, at man fandt,  \r\n\r\n at boligydelsesmodtageren havde undladt at give oplysninger som krævet i §  \r\n\r\n 23, stk. 3, i lov om boligydelse til pensionister og § 38, stk. 3, i lov om  \r\n\r\n individuel boligstøtte. Under hensyn til at boligydelsesmodtageren efter det  \r\n\r\n oplyste først den 23.3.1984 modtog huslejenævnets endelige afgørelse, fandt  \r\n\r\n nævnet dog ikke, at kommunen kunne kræve tilbagebetaling af den forud for 1.  \r\n\r\n april 1984 udbetalte boligydelse. </P>  \r\n\r\n<P>I denne anledning skal man meddele, at ifølge § 63, stk. 2, i lov om  \r\n\r\n individuel boligstøtte kan amtsankenævnets afgørelser ikke indbringes for  \r\n\r\n anden administrativ myndighed. Boligstyrelsen kan dog optage en sag til  \r\n\r\n behandling, når det skønnes, at sagen er af principiel betydning. </P>  \r\n\r\n<P>Efter boligstyrelsens opfattelse er spørgsmålet, om boligydelsen kan  \r\n\r\n reguleres med tilbagevirkende kraft til et tidspunkt, der ligger forud for  \r\n\r\n huslejenævnets afgørelse i sagen, et principielt spørgsmål. </P>  \r\n\r\n<P>Det fremgår af § 11 i lov om individuel boligstøtte, at boligudgiften for  \r\n\r\n lejere ved beregning af boligstøtte som udgangspunkt opgøres på grundlag af  \r\n\r\n den leje, som efter lejeaftalen skal betales for boligarealet med tilhørende  \r\n\r\n sædvanlige udenomsrum. Såfremt der i løbet af året sker nedsættelse af lejen,  \r\n\r\n skal boligstøtten omregnes med virkning fra begyndelsen af den måned, der  \r\n\r\n følger nærmest efter ændringens indtræden. Indtræder ændringer med virkning  \r\n\r\n fra den 1. i en måned, anses ændringen for sket i den foregående måned. </P>  \r\n\r\n<P>Efter boligstøttelovens § 38, stk. 3, påhviler det boligstøttemodtageren  \r\n\r\n at oplyse kommunalbestyrelsen om alle forhold, der kan medføre nedsættelse  \r\n\r\n eller bortfald af boligstøtten. </P>  \r\n\r\n<P>Det påhviler således boligstøttemodtageren at give meddelelse om, at der  \r\n\r\n verserer en huslejenævns- eller boligretssag om nedsættelse af lejen. Dette  \r\n\r\n forudsætter naturligvis, at boligstøttemodtageren er klar over, eller burde  \r\n\r\n være klar over, at der verserer en sådan sag. </P>  \r\n\r\n<P>Såfremt boligstøttemodtageren i et sådant tilfælde har undladt at give  \r\n\r\n meddelelse om, at lejen eventuelt vil blive nedsat, vil der efter  \r\n\r\n boligstyrelsens opfattelse kunne kræves tilbagebetaling af den for meget  \r\n\r\n udbetalte boligstøtte på grund af, at der ved boligstøtteberegningen er  \r\n\r\n anvendt en for høj leje. </P>  \r\n\r\n<P>Det fremgår af oplysningerne i den foreliggende sag, at  \r\n\r\n boligydelsesmodtageren selv var blandt de lejere, hvis protest over  \r\n\r\n lejeforhøjelsen medførte, at sagen blev indbragt for huslejenævnet. Under  \r\n\r\n hensyn hertil er boligstyrelsen enig med Odense kommune i, at den for meget  \r\n\r\n udbetalte boligydelse også fra tiden før huslejenævnets afgørelse kan kræves  \r\n\r\n tilbagebetalt. </P>  \r\n\r\n<P>Man skal imidlertid gøre opmærksom på, at boligstyrelsens afgørelse kun  \r\n\r\n vedrører tilbagebetalingskravet fra 1.1.1983, idet afgørelser om boligydelse,  \r\n\r\n der er ydet i henhold til den hidtidige lov om boligydelse til pensionister,  \r\n\r\n skal indbringes for Den Sociale Ankestyrelse. </P>  \r\n\r\n<P>2. Der henvises til j.nr. 020315-1934 1-1186-1984. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19850404525"
        },
        {
            "displayName": "Entydig dokumentidentifikation",
            "displayValue": "CA003411"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4045"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "17/06/1985"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B01 7-210-85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}