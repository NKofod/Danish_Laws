{
    "id": 201678,
    "title": "Bekendtgørelse om adgang til opstrømsrørledningsnet og til opstrømssystemer",
    "documentTypeId": "60",
    "isSagsforlobPeriodValid": true,
    "shortName": "BEK nr 920 af 25/06/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om adgang til opstrømsrørledningsnet og til opstrømssystemer<a class=\"FodnoteHenvisning\" name=\"Henvisning_id0ea2f4d3-b89a-4fb2-acb5-257908802b3b\" href=\"#id0ea2f4d3-b89a-4fb2-acb5-257908802b3b\">1)</a></p>\r\n<p class=\"Indledning2\">I medfør af § 21, § 50, stk. 1, og § 52 i lov om naturgasforsyning, jf. lovbekendtgørelse nr. 1157 af 6. september 2016, og efter forelæggelse for Folketingets Energi-, Forsynings- og Klimaudvalg, fastsættes efter bemyndigelse i henhold til § 4, stk. 1, i bekendtgørelse nr. 1512 af 15. december 2017 om Energistyrelsens opgaver og beføjelser:</p>\r\n<p class=\"Paragraf\" id=\"id1b9bc1b3-3a71-4ae9-bb7a-5d00dd43f91b\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Enhver kan mod betaling få adgang til opstrømsrørledningsnet og til opstrømssystemer, herunder de faciliteter, som yder tekniske tjenester i forbindelse med sådan adgang, bortset fra de dele af sådanne net og faciliteter, der benyttes til lokale produktionsaktiviteter ved et felt, hvor gassen produceres.</p>\r\n<p class=\"Stk2\">\r\n   <span class=\"StkNr\" id=\"id78abea72-a5a2-42b7-83bc-d2a45b471106\">Stk. 2.</span> Retten til adgang til opstrømsrørledningsnet og til opstrømssystemer, jf. stk. 1, gælder for enhver, hjemmehørende i et land, som er omfattet af Europaparlamentets og Rådets direktiv 2009/73/EF  om fælles regler for det indre marked for naturgas og om ophævelse af direktiv 2003/55/EF.</p>\r\n<p class=\"Paragraf\" id=\"id1fc0a041-a3b6-403c-a99c-f1be2bcf7246\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Ved opstrømsrørledningsnet forstås i denne bekendtgørelse enhver rørledning eller ethvert net af rørledninger, der drives og/eller er anlagt som en del af et olie- eller gasproduktionsanlæg eller anvendes til at lede naturgas fra et eller flere sådanne anlæg til et behandlingsanlæg, en behandlingsterminal eller en endelig kystlandingsterminal.</p>\r\n<p class=\"Stk2\">\r\n   <span class=\"StkNr\" id=\"id9c2846bd-74ea-4f3a-994a-f3c9a9961c4b\">Stk. 2.</span> Ved opstrømssystem forstås i denne bekendtgørelse opstrømsrørledningsnet og tilknyttet behandlingsanlæg på land, der drives som samlet system.</p>\r\n<p class=\"Paragraf\" id=\"id342df4df-2cd7-42fb-87f7-86084fc7beed\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Forhandling mellem ejer eller operatør og ansøger om adgang til opstrømsrørledningsnet eller til opstrømssystemer skal indledes og søges afsluttet inden for rimelig tid.</p>\r\n<p class=\"Stk2\">\r\n   <span class=\"StkNr\" id=\"id9b4c2589-5eed-4fec-9f9f-941e878a2552\">Stk. 2.</span> Hvis en ansøgning om adgang ikke kan imødekommes, jf. stk. 5, meddeler ejer eller operatør ansøger dette senest 14 dage efter modtagelsen af ansøgning om adgang. Afslag skal begrundes.</p>\r\n<p class=\"Stk2\">\r\n   <span class=\"StkNr\" id=\"id1f5e101e-5053-41cd-aa07-c4b06a7ffe6e\">Stk. 3.</span> Imødekommes en ansøgning om adgang, indleder ansøger og ejer eller operatør umiddelbart herefter forhandlinger om priser og betingelser for benyttelse af opstrømsrørledningsnettet eller af opstrømssystemet.</p>\r\n<p class=\"Stk2\">\r\n   <span class=\"StkNr\" id=\"ide9a9b8b4-baab-4e46-ad21-4cf47767702a\">Stk. 4.</span> I forhandlinger om adgang skal ejer eller operatør tage den kapacitet i betragtning, som er eller rimeligt let kan stilles til rådighed, samt hvordan mulige miljøbelastninger kan minimeres.</p>\r\n<p class=\"Stk2\">\r\n   <span class=\"StkNr\" id=\"idf52e6b6a-20e6-49be-91cd-f7cc1f5696e1\">Stk. 5.</span> Ejer eller operatør kan nægte at give adgang til sit opstrømsrørledningsnet eller til sit opstrømssystem, når det er nødvendigt</p>\r\n<p class=\"Liste1\">\r\n   <span class=\"Liste1Nr\" id=\"idceeb8819-0949-4fc7-8593-b3234677395c\">1)</span> fordi de tekniske specifikationer er indbyrdes uforenelige, og dette problem ikke kan løses rimeligt let,</p>\r\n<p class=\"Liste1\">\r\n   <span class=\"Liste1Nr\" id=\"ide9912cb5-cf9e-47b8-bf2b-2e4e254537ff\">2)</span> for at undgå vanskeligheder, som ikke kan overvindes rimeligt let, og som kan være til skade for en effektiv eksisterende og planlagt fremtidig kulbrinteproduktion, herunder fra felter med marginal økonomisk rentabilitet og</p>\r\n<p class=\"Liste1\">\r\n   <span class=\"Liste1Nr\" id=\"id60beeca9-2833-4190-a4a5-c114ae697aa6\">3)</span> for at respektere behørigt dokumenterede rimelige behov hos ejeren eller operatøren af opstrømsrørledningsnet eller af opstrømssystemer for transport og forarbejdning af gas og de interesser, som alle andre potentielt berørte brugere af opstrømsrørledningsnettet eller relevante forarbejdnings- eller håndteringsfaciliteter har.</p>\r\n<p class=\"Paragraf\" id=\"id2b9670a5-4073-460b-9681-6bee03c5566d\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Ejer eller operatør af opstrømsrørledningsnet eller opstrømssystemer orienterer straks efter modtagelsen Energistyrelsen om en ansøgning om adgang.</p>\r\n<p class=\"Stk2\">\r\n   <span class=\"StkNr\" id=\"idf3ee2b96-7d83-48df-ab19-04fed4b36f8a\">Stk. 2.</span> Energistyrelsen kan påbyde ejer eller operatør af et opstrømsrørledningsnet eller et opstrømssystem ikke at give adgang eller stille vilkår for adgang i de særlige tilfælde, hvor adgangen vil medføre fare for en sikker og regelmæssig forsyning af det danske naturgasmarked, hvor adgangen vil være i modstrid med reglerne for tildeling af efterforsknings- og indvindingstilladelser eller for opstrømsudviklingen, eller hvor adgang vil medføre fare for miljøet.</p>\r\n<p class=\"Paragraf\" id=\"id3c2311c5-a9ce-499c-b235-5c1e3d9db945\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Priser og betingelser for ydelser i forbindelse med adgang fastsættes ved forhandling mellem ansøger om adgang til et opstrømsrørledningsnet eller til et opstrømssystem og dets ejer eller operatør.</p>\r\n<p class=\"Stk2\">\r\n   <span class=\"StkNr\" id=\"idd588b830-3089-4215-a18d-858e59188f2c\">Stk. 2.</span> Priser og betingelser fastsættes således, at der ikke diskrimineres mellem ansøgere.</p>\r\n<p class=\"Stk2\">\r\n   <span class=\"StkNr\" id=\"idb87b04bf-049f-4e25-8677-e5eec9268938\">Stk. 3.</span> Priser og betingelser anmeldes til Energitilsynet.</p>\r\n<p class=\"Paragraf\" id=\"idfde78413-b7ea-41a8-9898-37e0957a5cea\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Energitilsynet fører tilsyn med, at priser og betingelser i henhold til § 5, stk. 1 og 2, er rimelige.</p>\r\n<p class=\"Stk2\">\r\n   <span class=\"StkNr\" id=\"id29d52173-74bf-4d0a-8ea6-23f81e105d08\">Stk. 2.</span> Energitilsynet skal påbyde ejer eller operatør at ændre de i § 5 nævnte priser og betingelser, såfremt tilsynet finder, at de vil være i modstrid med reglerne i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"ida8940d17-3ac9-4cbf-afb9-3a0ac847f42b\">Stk. 3.</span> Ejer eller operatør skal på forlangende udlevere den dokumentation til Energitilsynet, som tilsynet skønner nødvendig til varetagelse af de opgaver, det er pålagt i henhold til denne bekendtgørelse.</p>\r\n<p class=\"Paragraf\" id=\"idc37ba094-3853-42b4-b8d0-8a616d686985\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Energitilsynet behandler tvister opstået i forbindelse med ansøgninger om adgang til opstrømsrørledningsnet eller til opstrømssystemer.</p>\r\n<p class=\"Stk2\">\r\n   <span class=\"StkNr\" id=\"idb019f1b6-e9aa-43ca-a413-fd0d2ed15f90\">Stk. 2.</span> Hvis forhandlinger om adgang, jf. § 3, ikke fører til indgåelse af en aftale inden for en frist, som må anses for at være rimelig og sædvanlig for indgåelse af lignende aftaler om transport af naturgas i opstrømsrørledninger eller for transport og behandling i opstrømssystemer, kan en part indbringe sagen for Energitilsynet til mægling eller til afgørelse.</p>\r\n<p class=\"Stk2\">\r\n   <span class=\"StkNr\" id=\"id7a6b6b53-b5b2-4b41-bf8e-b2165f5ad9b5\">Stk. 3.</span> Ansøger om adgang kan klage til Energitilsynet over</p>\r\n<p class=\"Liste1\">\r\n   <span class=\"Liste1Nr\" id=\"id2903b63d-df4e-46dc-a106-82c483616e06\">1)</span> at forhandlinger om adgang ikke sker i henhold til § 3,</p>\r\n<p class=\"Liste1\">\r\n   <span class=\"Liste1Nr\" id=\"id92914e7d-0da9-4f0f-a88e-bbeb944af4de\">2)</span> at der ikke gives adgang til et opstrømsrørledningsnet eller opstrømssystemer i henhold til § 3 eller</p>\r\n<p class=\"Liste1\">\r\n   <span class=\"Liste1Nr\" id=\"id38e6d6a0-0ff4-472a-a37a-417ab3b73909\">3)</span> over priser og betingelser for en ansøgt adgang til et opstrømsrørledningsnet eller et opstrømssystem.</p>\r\n<p class=\"Stk2\">\r\n   <span class=\"StkNr\" id=\"idea89ef44-9e88-47b0-b6f6-9ec67e866df1\">Stk. 4.</span> Energitilsynet kan, efter forhandling med de berørte parter, give ejer eller operatør påbud om, hvordan forhandlingerne om adgang skal tilrettelægges, eller at adgang skal gives og fastsætte priser og betingelser for denne adgang.</p>\r\n<p class=\"Stk2\">\r\n   <span class=\"StkNr\" id=\"id0337dc56-aa70-4b7f-a0c2-80b139b28531\">Stk. 5.</span> Energitilsynet skal lægge vægt på markedets praksis for aftaler af tilsvarende varighed og omfang.</p>\r\n<p class=\"Paragraf\" id=\"idf028ab84-b114-4207-83f5-f6fb2da91029\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Påbud og andre afgørelser truffet af Energitilsynet efter denne bekendtgørelse kan påklages til Energiklagenævnet, jf. naturgasforsyningslovens § 51.</p>\r\n<p class=\"Stk2\">\r\n   <span class=\"StkNr\" id=\"ida0800b76-f02f-4c9a-8413-72d1287e0965\">Stk. 2.</span> Påbud og andre afgørelser efter denne bekendtgørelse truffet af Energitilsynet og Energiklagenævnet kan ikke indbringes for  energi-, forsynings- og klimaministeren.</p>\r\n<p class=\"Paragraf\" id=\"ida057affb-a49c-4b26-99a2-33caaa1e12f4\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Den, der undlader at efterkomme påbud eller andre afgørelser i medfør af denne bekendtgørelse, kan pålægges bødestraf.</p>\r\n<p class=\"Stk2\">\r\n   <span class=\"StkNr\" id=\"id96ee93fc-c740-461b-bd2e-fdf8f3b93278\">Stk. 2.</span> Selskaber m.v. (juridiske personer) kan pålægges strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id95d6c21e-c72c-44ad-a68b-abd8b77d8ec8\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bekendtgørelsen træder i kraft den 1. juli 2018.</p>\r\n<p class=\"Stk2\">\r\n   <span class=\"StkNr\" id=\"id9bec220f-5c80-45af-9368-5b4ba0e0393d\">Stk. 2.</span> Bekendtgørelse nr. 1090 af 6. december 2000 om adgang til opstrømsrørledningsnet ophæves.</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 25. juni 2018</p><p class=\"Sign1\" align=\"center\">Kristoffer Böttzauw</p><p class=\"Sign2\" align=\"right\">/ Janni Torp Kjærgaard</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"id0ea2f4d3-b89a-4fb2-acb5-257908802b3b\" href=\"#Henvisning_id0ea2f4d3-b89a-4fb2-acb5-257908802b3b\">1)</a> Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/73/EF af 13. juli 2009 om fælles regler for det indre marked for naturgas, EU-Tidende 2009, nr. L 211, side 94.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "popularTitle": "Opstrømsrørledningsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2018"
        },
        {
            "displayName": "Accession",
            "displayValue": "B20180092005"
        },
        {
            "displayName": "Entydig dokumentidentifikation",
            "displayValue": "CI000466"
        },
        {
            "displayName": "Dato for førstegangsindlæggelse",
            "displayValue": "29/06/2018"
        },
        {
            "displayName": "Dato for indlæggelse",
            "displayValue": "29/06/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "920"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "25/06/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energi-, Forsynings- og Klimamin.,<br />Energistyrelsen, j.nr. 2015-6783"
        },
        {
            "displayName": "Stikord",
            "displayValue": "Opstrøm Gas"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}