{
    "id": 218479,
    "title": "Bekendtgørelse om vilkår for udenlandske virksomheders udførsel af cabotagekørsel med gods, bus eller vejdelen af kombineret transport",
    "documentTypeId": "60",
    "isSagsforlobPeriodValid": true,
    "shortName": "BEK nr 2000 af 11/12/2020",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om vilkår for udenlandske virksomheders udførsel af cabotagekørsel med gods, bus eller vejdelen af kombineret transport</p>\r\n<p class=\"Indledning2\">I medfør af § 8 c, stk. 2, § 8 d, stk. 2, § 8 e, stk. 4, § 8 g, stk. 2, § 10 b og § 10 d, stk. 2, i lov om udstationering af lønmodtagere m.v., jf. lovbekendtgørelse nr. 1144 af 14. september 2018, som ændret ved lov nr. 870 af 14. juni 2020, og efter forhandling med justitsministeren fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Anvendelsesområde</span>\r\n   </span>\r\n</p>\r\n<p class=\"Paragraf\" id=\"ida61fa840-4409-4f98-87f3-e629d9997a01\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen finder anvendelse, når udenlandske virksomheder udfører cabotagekørsel med gods, hvor motorkøretøjets eller vogntogets samlede tilladte totalvægt overstiger 3.500 kg., buscabotagekørsel, eller vejdelen af kombineret transport i Danmark.</p>\r\n<p class=\"Stk2\">\r\n   <span class=\"StkNr\" id=\"id331593c8-6a9a-463c-b832-2920107c6178\">Stk. 2.</span> Bekendtgørelsen finder ikke anvendelse for selvstændigt erhvervsdrivende uden ansatte.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Timesats</span>\r\n   </span>\r\n</p>\r\n<p class=\"Paragraf\" id=\"id891bed88-6d88-468d-b357-f2178e959b74\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Virksomheden skal betale chaufføren en minimumstimesats, når der udføres cabotagekørsel eller vejdelen af kombineret transport.</p>\r\n<p class=\"Stk2\">\r\n   <span class=\"StkNr\" id=\"id660dae4a-5f27-4504-a7f7-d191c8d32e12\">Stk. 2.</span> Minimumstimesatsen for aflønning af chauffører, der udfører cabotagekørsel med gods eller vejdelen af kombineret transport, udgør 163,50 kr.</p>\r\n<p class=\"Stk2\">\r\n   <span class=\"StkNr\" id=\"id77632530-c2c2-4f5a-8579-b5e1ad91f78c\">Stk. 3.</span> Minimumstimesatsen for aflønning af chauffører, der udfører buscabotagekørsel, udgør 163,30 kr.</p>\r\n<p class=\"Stk2\">\r\n   <span class=\"StkNr\" id=\"id628c4040-3a1b-44a5-89b0-568ee2964890\">Stk. 4.</span> Minimumstimesatsen for aflønning af chauffører, der udfører turistkørsel, udgør 168,60 kr.</p>\r\n<p class=\"Stk2\">\r\n   <span class=\"StkNr\" id=\"id220f15a1-ece9-4962-a8c4-b3df665f2d1d\">Stk. 5.</span> Minimumstimesatserne reguleres årligt i henhold til satsreguleringen i de mest repræsentative danske overenskomster på hvert enkelt område.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Oplysningskrav</span>\r\n   </span>\r\n</p>\r\n<p class=\"Paragraf\" id=\"idbb025f72-fe1f-4fa8-b8cd-d815586966f6\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Forud for hver kørsel omfattet af § 1, skal virksomheden eller en af virksomheden hertil bemyndiget person anmelde følgende til Erhvervsstyrelsen via Register for udenlandsk transportkørsel i Danmark:</p>\r\n<p class=\"Liste1\">\r\n   <span class=\"Liste1Nr\" id=\"idde453c89-5199-4045-a6f5-9c4673a9ad31\">1)</span> Virksomhedens navn, forretningsadresse og kontaktoplysninger.</p>\r\n<p class=\"Liste1\">\r\n   <span class=\"Liste1Nr\" id=\"idff917fad-8262-4b8f-b45c-391458b5b226\">2)</span> Oplysninger om transportform.</p>\r\n<p class=\"Liste1\">\r\n   <span class=\"Liste1Nr\" id=\"id39b9e00b-6027-404a-808b-2dca3e39941c\">3)</span> Registreringsnummer på det trækkende køretøj.</p>\r\n<p class=\"Liste1\">\r\n   <span class=\"Liste1Nr\" id=\"id2fba1265-8a06-46ae-a60d-f3cd86012cbb\">4)</span> Dato for påbegyndelse og afslutning af kørsel.</p>\r\n<p class=\"Liste1\">\r\n   <span class=\"Liste1Nr\" id=\"id69a0100b-28e4-4db4-af6d-4eb9366d153f\">5)</span> Identiteten af og kontaktoplysninger på de chauffører, der udfører den pågældende kørsel.</p>\r\n<p class=\"Liste1\">\r\n   <span class=\"Liste1Nr\" id=\"id89bfabaa-d358-4ba3-8466-934bd6ffa291\">6)</span> Hvilken type kørsel, der udføres.</p>\r\n<p class=\"Stk2\">\r\n   <span class=\"StkNr\" id=\"idf14c70f2-03d1-4317-85ab-4d17e1668903\">Stk. 2.</span> Anmeldelse skal ske senest samtidig med at kørslen påbegyndes.</p>\r\n<p class=\"Stk2\">\r\n   <span class=\"StkNr\" id=\"idf1e2b55e-aea6-4818-b5a0-2ecb0e1d4d3e\">Stk. 3.</span> Virksomheden eller en af virksomheden hertil bemyndiget person har mulighed for at ændre stamoplysninger for egen virksomhed og oplysninger om den chauffør, der udfører den pågældende kørsel. En ændring skal anmeldes senest den førstkommende hverdag, efter den er indtruffet.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Dokumentationskrav</span>\r\n   </span>\r\n</p>\r\n<p class=\"Paragraf\" id=\"id8fafb271-1515-43a6-8849-d6307755a387\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Virksomheden skal på forlangende forevise følgende dokumentation til politiet eller Færdselsstyrelsen i forbindelse med kontrol med overholdelse af §§ 2-3:</p>\r\n<p class=\"Liste1\">\r\n   <span class=\"Liste1Nr\" id=\"id76b4bfa9-38d4-4a5a-b51b-9e220421dae4\">1)</span> Anmeldelse i Register for udenlandsk transportkørsel i Danmark.</p>\r\n<p class=\"Liste1\">\r\n   <span class=\"Liste1Nr\" id=\"id01624ccd-a354-46bc-999a-3777a7bd7b36\">2)</span> Ansættelseskontrakt for chaufføren.</p>\r\n<p class=\"Liste1\">\r\n   <span class=\"Liste1Nr\" id=\"ida7641268-3f9e-4e15-9adf-e63f78baf6fd\">3)</span> Lønsedler eller anden dokumentation med tilsvarende oplysninger, hvor det er muligt at se metoden for udregningen af løn for transporten, for de perioder, hvor chaufføren for den pågældende virksomhed, inden for det seneste år har udført cabotagekørsel med gods, buscabotagekørsel eller kombineret transport.</p>\r\n<p class=\"Liste1\">\r\n   <span class=\"Liste1Nr\" id=\"id8af219f3-9c5d-403d-96ec-6ade11b4992f\">4)</span> Arbejdstidsopgørelse for chaufføren eller anden tilsvarende dokumentation for samme periode som dokumentationen for aflønning og bevis for lønudbetaling.</p>\r\n<p class=\"Liste1\">\r\n   <span class=\"Liste1Nr\" id=\"ide9b908f8-2d18-43dd-ad50-9553c7f07948\">5)</span> Fragtdokumenter, transportkontrakter eller kontroldokumenter for samme periode som dokumentation for aflønning.</p>\r\n<p class=\"Stk2\">\r\n   <span class=\"StkNr\" id=\"idee2d744c-0630-4185-9c52-841f14bc9e80\">Stk. 2.</span> Dokumentationen efter stk. 1 skal kunne forevises i fysisk eller elektronisk form inden for rimelig tid efter standsning af køretøjet. Fremskaffelse af dokumentation må dog ikke medføre en væsentlig forsinkelse af kontrollen.</p>\r\n<p class=\"Stk2\">\r\n   <span class=\"StkNr\" id=\"id638193a1-1f55-49da-b1ab-436a088e8c61\">Stk. 3.</span> Dokumentationen efter stk. 1 skal være på dansk eller engelsk. Dokumentationen skal endvidere kunne forevises på originalsprog.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Adgang til oplysninger i Register for udenlandsk transportkørsel i Danmark</span>\r\n   </span>\r\n</p>\r\n<p class=\"Paragraf\" id=\"ideddf57c9-462e-4736-bb8e-80221ec45512\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Oplysninger, som anmeldes efter § 3 offentliggøres ikke, men videregives til Færdselsstyrelsen, politiet og Skattestyrelsen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Straf</span>\r\n   </span>\r\n</p>\r\n<p class=\"Paragraf\" id=\"id114f844e-a3cb-4107-b315-5d6e90250bc5\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Overtrædelse af § 2, stk. 1-4, § 3, stk. 1-2, og stk. 3, 2. pkt., og § 4 straffes med bøde.</p>\r\n<p class=\"Stk2\">\r\n   <span class=\"StkNr\" id=\"id778d1f23-d8c9-48c7-bf6d-c489647e55e0\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"idda12b37c-ec07-4de9-a35c-acb597f8a8a8\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> I sager om overtrædelse af § 2, kan Færdselsstyrelsen i et bødeforelæg tilkendegive, at sagen kan afgøres uden retssag, hvis virksomheden, der har begået overtrædelsen, erklærer sig skyldig i overtrædelsen og erklærer sig rede til inden en nærmere angiven frist at betale en bøde som angivet i bødeforelægget.</p>\r\n<p class=\"Stk2\">\r\n   <span class=\"StkNr\" id=\"idaa63ff7d-27e9-4780-8731-74ebfe10d34c\">Stk. 2.</span> Retsplejelovens regler om krav til indholdet af et anklageskrift og reglerne i retsplejeloven om, at en sigtet ikke er forpligtet til at udtale sig, finder tilsvarende anvendelse på bødeforelæg.</p>\r\n<p class=\"Stk2\">\r\n   <span class=\"StkNr\" id=\"id45afc2a1-2888-4f4d-b292-b5f509bdea2e\">Stk. 3.</span> Vedtages bødeforelægget, bortfalder videre forfølgning.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"iddcd7865b-3683-45a4-b69c-8b9075fe1788\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. januar 2021.</p><div class=\"Givet\" id=\"Givet\"><p class=\"Givet\" align=\"center\">Transport- og Boligministeriet, den 11. december 2020</p><p class=\"Sign1\" align=\"center\">Benny Engelbrecht</p><p class=\"Sign2\" align=\"right\">/ Caroline Tastesen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2020"
        },
        {
            "displayName": "Accession",
            "displayValue": "B20200200005"
        },
        {
            "displayName": "Entydig dokumentidentifikation",
            "displayValue": "CZ000443"
        },
        {
            "displayName": "Dato for førstegangsindlæggelse",
            "displayValue": "18/12/2020"
        },
        {
            "displayName": "Dato for indlæggelse",
            "displayValue": "18/12/2020"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2000"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "11/12/2020"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transport og Boligmin., j.nr. 2020-5304"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}