{
    "id": 60153,
    "title": "Skrivelse om begrænsning i kreditoplysningsbureauernes adgang til at videregive summariske oplysninger. ",
    "documentTypeId": "200",
    "isSagsforlobPeriodValid": false,
    "shortName": "SKR nr 11118 af 17/02/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om begrænsning i  \r\n\r\n kreditoplysningsbureauernes adgang til at videregive summariske oplysninger.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Den 1. april 1988 træder den ved lov nr. 383 af 10. juni 1987 gennemførte  \r\n\r\n ændring af lov om private registre m.v. i kraft. </P>  \r\n\r\n<P>Lovændringen indebærer bl.a. en begrænsning i kreditoplysningsbureauernes  \r\n\r\n adgang til at videregive summariske oplysninger, jf. lovens § 12, stk. 3.  \r\n\r\n</P>  \r\n\r\n<P>Videregivelse af summariske oplysninger kan herefter kun ske, hvis  \r\n\r\n oplysningerne hidrører fra Statstidende, eller hvis oplysningerne vedrører  \r\n\r\n skyldforhold til samme kreditor på mere end 1.000 kr., og kreditor har  \r\n\r\n erhvervet den registreredes skriftlige erkendelse af en forfalden gæld eller  \r\n\r\n har foretaget retslige skridt mod den pågældende. Oplysninger om endeligt  \r\n\r\n godkendt gældssanering må dog ikke videregives. </P>  \r\n\r\n<P>Det bemærkes, at der fortsat ikke må registreres og videregives  \r\n\r\n oplysninger om bestridte fordringer. </P>  \r\n\r\n<P>Det fremgår i øvrigt af bemærkningerne til lovforslaget, at bureauerne  \r\n\r\n skal sikre sig det nødvendige bevis for, at der foreligger en  \r\n\r\n skyldnerkendelse, eller at der er taget retslige skridt. Bevis i form af en  \r\n\r\n fotokopi af skyldnererklæringer eller en stævning, hvoraf det fremgår, at den  \r\n\r\n er indleveret til retten, vil normalt være tilstrækkeligt. Registertilsynet  \r\n\r\n har endvidere antaget, at en erklæring fra en advokat vil kunne anvendes som  \r\n\r\n dokumentation under forudsætning af, at erklæringen indeholder en nærmere  \r\n\r\n specifikation af, hvilke fordringer der er tale om, eller hvilke nærmere  \r\n\r\n retslige skridt, der er foretaget. </P>  \r\n\r\n<P>Det har således været hensigten på dette område at skærpe  \r\n\r\n kreditoplysningsbureauernes hidtidige praksis i forbindelse med registrering  \r\n\r\n og videregivelse af summariske oplysninger og således i højere grad pålægge  \r\n\r\n bureauerne at sikre sig, at der ikke sker videregivelse af urigtige eller  \r\n\r\n vildledende oplysninger om den registrerede. Det bemærkes i den forbindelse,  \r\n\r\n at det er kreditoplysningsbureauets ansvar, at lovens regler er opfyldt. </P>  \r\n\r\n<P>Bestemmelsen i § 12, stk. 3, angår alene betingelserne for videregivelse  \r\n\r\n af registrerede oplysninger i summarisk form. </P>  \r\n\r\n<P>Kreditoplysningsbureauerne vil således fortsat som hidtil kunne registrere  \r\n\r\n skyldforhold til brug ved bureauets eventuelle bredere vurdering af personers  \r\n\r\n eller virksomheders økonomiske soliditet og kreditværdighed. </P>  \r\n\r\n<P>Lovændringen indebærer endvidere, at videregivelse af summariske  \r\n\r\n oplysninger om enkeltpersoners skyldforhold kun må ske på en sådan måde, at  \r\n\r\n oplysningerne ikke kan danne grundlag for vurderingen af økonomisk soliditet  \r\n\r\n og kreditværdighed for andre end de pågældende enkeltpersoner, jf. lovens §  \r\n\r\n 12, stk. 4. </P>  \r\n\r\n<P>Dette indebærer, at kreditoplysningsbureauernes publikationer -lister  \r\n\r\n eller mikrofiche - skal indrettes således, at der alene kan søges på de  \r\n\r\n registrerede personers navne, placeret i alfabetisk rækkefølge. Derimod må de  \r\n\r\n registrerede personer ikke placeres efter adresse, postnummer, områdekode  \r\n\r\n eller lignende. </P>  \r\n\r\n<P>Videregivelse af sådanne oplysninger via en edb-terminal, placeret hos  \r\n\r\n abonnenten med forbindelse til kreditoplysningsbureauets registre,  \r\n\r\n forudsætter, at systemet teknisk indrettes således, at der alene kan søges på  \r\n\r\n navn og ikke på adresse, postnummer, områdekode og lignende, og at program og  \r\n\r\n terminaler er af en sådan beskaffenhed, at søgning på denne måde ej heller  \r\n\r\n kan ske i terminalen. </P>  \r\n\r\n<P>Bekendtgørelse nr. 622 af 2. oktober 1987 af lov om private registre m.v.  \r\n\r\n vedlægges til orientering. </P>  \r\n\r\n<P>P.R.V. </P>  \r\n\r\n<P>B.O. Jespersen </P>  \r\n\r\n<P>Til samtlige kreditoplysningsbureauer og foreninger af  \r\n\r\n kreditoplysningsbureauer i Danmark. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881111854"
        },
        {
            "displayName": "Entydig dokumentidentifikation",
            "displayValue": "CM019110"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/06/2000"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11118"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "17/02/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}