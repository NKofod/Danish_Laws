{
    "id": 160809,
    "title": "Cirkulæreskrivelse om udflytning af opgaver fra Rigspolitiet til Midt- og Vestsjællands Politi vedrørende virksomhedskontrol af køre- og hviletidsbestemmelserne i vejtransport mv.\r\n",
    "documentTypeId": "210",
    "isSagsforlobPeriodValid": true,
    "shortName": "CIS nr 9810 af 13/12/2013",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om udflytning af opgaver fra Rigspolitiet til Midt- og Vestsjællands Politi vedrørende virksomhedskontrol af køre- og hviletidsbestemmelserne i vejtransport mv.</p>\r\n<p>Det fremgår af § 1, stk. 2, i bekendtgørelsen nr. 328 af 28. marts 2007 om køre- og hviletidsbestemmelserne i vejtransport, at kontrol med overholdelsen af køre- og hviletidsforordningen, kontrolapparatforordningen og AETR, der er optaget som bilag 1-3 til bekendtgørelsen, udføres af politiet. Opgaverne med den administrative kontrol med transportvirksomheders overholdelse af de nævnte regler (virksomhedskontrollen) har hidtil for hele landet været varetaget af Rigspolitiet.</p>\r\n<p>Justitsministeriet skal meddele, at fra den 1. januar 2014 varetages opgaverne med den administrative virksomhedskontrol for hele landet af Tungvognscenter Øst under Midt- og Vestsjællands Politi. Alle sager i forbindelse med virksomhedskontrollen, som ikke er færdigbehandlet hos Rigspolitiet inden udgangen af december 2013, overgår i den forbindelse til videre behandling i Tungvognscenter Øst.</p>\r\n<p>Alle sager om virksomhedskontrol skal som udgangspunkt søges afsluttet af Tungvognscenter Øst, herunder – hvor der konstateres overtrædelse af reglerne – med udstedelse af bødeforelæg. Hvis bødeforelægget ikke vedtages, skal Tungvognscenter Øst sende sagen til det tungvognscenter, som behandler sagen for den politikreds, hvorunder sagen i øvrigt hører, med henblik på stillingtagen til, om der skal rejses tiltale mv.</p>\r\n<p>Det oplyses i den forbindelse, at det af Rigsadvokaten i medfør af retsplejelovens § 104, stk. 3, er besluttet, at anklagemyndighedens opgaver på tungvognsområdet samles i tilknytning til opgavefællesskaberne i tungvognscentrene i de politikredse, der har ansvaret herfor. Behandlingen af de sager, der efterforskes af opgavefællesskaberne, vil således skulle varetages af anklagemyndigheden i opgavefællesskaberne, uanset i hvilken politikreds forholdet er begået. Der henvises til Rigsadvokatens brev af 30. august 2013 til samtlige politidirektører og regionale statsadvokater om opgavefællesskaber på tungvognsområdet.</p>\r\n<p>Tungvognscenter Øst under Midt- og Vestsjællands Politi vil desuden fra den 1. januar 2014 varetage en række opgaver, der i medfør af bekendtgørelsen om autorisation af værksteder til udførelse af arbejde på kontrolapparater (fartskrivere) inden for vejtransport (værkstedsbekendtgørelsen) i dag varetages af Rigspolitiet. Der henvises i den forbindelse til bekendtgørelse nr. 1484 af 13. december 2013 om autorisation af værksteder til udførelse af arbejde på kontrolapparater (fartskrivere) inden for vejtransport.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 13. december 2013</p><p class=\"Sign1\" align=\"center\">Christian Hesthaven</p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2013"
        },
        {
            "displayName": "Accession",
            "displayValue": "C20130981010"
        },
        {
            "displayName": "Entydig dokumentidentifikation",
            "displayValue": "AA007513"
        },
        {
            "displayName": "Dato for førstegangsindlæggelse",
            "displayValue": "19/12/2013"
        },
        {
            "displayName": "Dato for indlæggelse",
            "displayValue": "19/12/2013"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9810"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "13/12/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 2013-84-0362"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}