{
    "id": 186121,
    "title": "Bekendtgørelse om behandlingen af sager om modregning af erstatningsbeløb og af bøder for udeblivelse fra afsoning over for indsatte i kriminalforsorgens institutioner (modregningsbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 72 af 18/01/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om behandlingen af sager om modregning af erstatningsbeløb og af bøder for udeblivelse fra afsoning over for indsatte i kriminalforsorgens institutioner (modregningsbekendtgørelsen)</p>\r\n<p class=\"Indledning2\">I medfør af § 74, stk. 2, § 105, stk. 2, § 110 b, stk. 6, og § 111, stk. 3, i lov om fuldbyrdelse af straf m.v., jf. lovbekendtgørelse nr. 1242 af 11. november 2015, som ændret ved § 2 i lov nr. 1728 af 27. december 2016, og § 776, 1. pkt., i lov om rettens pleje, jf. lovbekendtgørelse nr. 1257 af 13. oktober 2016, fastsættes:</p>\r\n<p class=\"ParagrafGruppeOverskrift\">\r\n   <span>Modregning af erstatningsbeløb</span>\r\n</p>\r\n<p class=\"Paragraf\" id=\"ida770e770-6b4b-483f-ba42-a174719c53a9\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Kriminalforsorgens krav på erstatning for skade på ting, som en indsat i kriminalforsorgens institutioner forvolder under fuldbyrdelse af straf m.v. ved en ansvarspådragende adfærd, kan kun benyttes til modregning over for den indsattes vederlag for beskæftigelse efter straffuldbyrdelseslovens § 74, stk. 1, hvis erstatningskravet er utvivlsomt.</p>\r\n<p class=\"Paragraf\" id=\"idaaf8f2ad-49d5-4a8e-920b-4b69b9c237c7\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2. </span> Straffuldbyrdelseslovens § 74, stk. 1, om modregning af erstatningsbeløb og reglerne i denne bekendtgørelse finder tilsvarende anvendelse for modregning af kriminalforsorgens krav på erstatning for skade på ting, som forvoldes af varetægtsarrestanter under opholdet i en af kriminalforsorgens institutioner, jf. dog stk. 2-3.</p>\r\n<p class=\"Stk2\">\r\n   <span class=\"StkNr\" id=\"idff4e723d-3af6-4a50-89f8-6b1c8ed54957\">Stk. 2.</span> Det er en yderligere betingelse for modregning over for en varetægtsarrestant, at denne har givet samtykke til, at erstatningsbeløbet modregnes over for vederlaget for beskæftigelse.</p>\r\n<p class=\"Stk2\">\r\n   <span class=\"StkNr\" id=\"id26b5508b-cc73-4ada-91ee-f81874c4114c\">Stk. 3.</span> Inden en varetægtsarrestant giver samtykke til modregning, skal denne vejledes om, at modregningen ikke kan foretages, hvis erstatningsspørgsmålet forlanges behandlet af domstolene.</p>\r\n<p class=\"Paragraf\" id=\"id4bfe1d12-48fb-4d53-9aaa-5d937374345d\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Sager om modregning af erstatningsbeløb, jf. §§ 1-2, behandles efter disciplinærstrafbekendtgørelsens §§ 5-9.</p>\r\n<p class=\"Paragraf\" id=\"id43bb8713-f797-47f0-a663-f8365890584a\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Afgørelser, der er truffet af kriminalforsorgsområdet efter straffuldbyrdelseslovens § 74 over for afsonere om modregning af erstatningsbeløb, som overstiger det almindelige vederlag, der udbetales indsatte for en uges beskæftigelse, kan påklages til Direktoratet for Kriminalforsorgen.</p>\r\n<p class=\"Stk2\">\r\n   <span class=\"StkNr\" id=\"id9cce6796-8570-4d7b-91b0-f62ee4514656\">Stk. 2.</span> Klage til Direktoratet for Kriminalforsorgen skal iværksættes inden to måneder efter, at afgørelsen er meddelt den indsatte. Direktoratet for Kriminalforsorgen kan i særlige tilfælde se bort fra denne frist.</p>\r\n<p class=\"Stk2\">\r\n   <span class=\"StkNr\" id=\"id7a0f7be9-7fe2-43f6-82b1-c4f61ce649d9\">Stk. 3.</span> En klage til Direktoratet for Kriminalforsorgen har ikke opsættende virkning, medmindre kriminalforsorgsområdet eller direktoratet træffer bestemmelse herom.</p>\r\n<p class=\"Paragraf\" id=\"ide4d67747-abde-4b54-a843-f678ca4e8481\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Er erstatningskravet ikke utvivlsomt, jf. § 1, eller giver en varetægtsarrestant ikke samtykke til modregningen, jf. § 2, stk. 2, kan erstatningsspørgsmålet indbringes for domstolene.</p>\r\n<p class=\"Stk2\">\r\n   <span class=\"StkNr\" id=\"idf4b6621e-1e1c-4fdc-888d-3ac6d51b0bcf\">Stk. 2.</span> Alle spørgsmål om indbringelse af erstatningsspørgsmål for domstolene behandles af det kriminalforsorgsområde, hvor den institution, hvor tingsskaden er forvoldt, ligger.</p>\r\n<p class=\"ParagrafGruppeOverskrift\">\r\n   <span>Modregning af bøder for udeblivelse fra afsoning</span>\r\n</p>\r\n<p class=\"Paragraf\" id=\"id6f6cee53-ab7e-4629-9c21-0e0b80363ecf\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Kriminalforsorgsområdet kan efter straffuldbyrdelseslovens § 110 b, stk. 5, modregne en vedtaget eller idømt bøde for udeblivelse fra afsoning i den indsattes vederlag for beskæftigelse i de tilfælde, hvor den pågældende ikke betaler bøden. Modregning kan kun ske i forbindelse med afsoning, der omfatter den dom, som den dømte efter tilsigelse er udeblevet fra afsoning af.</p>\r\n<p class=\"Stk2\">\r\n   <span class=\"StkNr\" id=\"id31f58965-19e4-46ce-9bed-3b745cb6891f\">Stk. 2. </span> Modregning kan foretages, uanset at den indsatte ikke har haft evne til at betale bøden. Modregning forudsættes at ske løbende, og størrelsen af det beløb, der modregnes i den indsattes ugentlige vederlag, skal fastsættes i forhold til den pågældendes forventede indsættelsestid, således at bøden så vidt muligt er betalt ved løsladelsen, dog senest 8 uger efter, at bøden er vedtaget, eller kriminalforsorgsområdet fra politiet har modtaget en ved domstolene idømt bøde for udeblivelse til modregning.</p>\r\n<p class=\"Paragraf\" id=\"id1b8a9abc-f29a-40c7-a082-81919ea00850\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Sager om modregning af bøder for udeblivelse fra afsoning behandles efter disciplinærstrafbekendtgørelsens §§ 5-9.</p>\r\n<p class=\"Paragraf\" id=\"id03496fc9-0f13-4a37-aaca-0f93adad4e65\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Afgørelser, der er truffet af kriminalforsorgsområdet efter straffuldbyrdelseslovens § 110 b, stk. 5, om modregning af bøder for udeblivelse fra afsoning, hvor det ugentlige beløb, der modregnes, overstiger det almindelige vederlag, der udbetales til indsatte for en uges beskæftigelse, kan påklages til Direktoratet for Kriminalforsorgen.</p>\r\n<p class=\"Stk2\">\r\n   <span class=\"StkNr\" id=\"ida760d57f-1210-4a60-8b7d-840531a455aa\">Stk. 2.</span> Klage til Direktoratet for Kriminalforsorgen skal iværksættes inden to måneder efter, at afgørelsen er meddelt den indsatte. Direktoratet for Kriminalforsorgen kan i særlige tilfælde se bort fra denne frist.</p>\r\n<p class=\"Stk2\">\r\n   <span class=\"StkNr\" id=\"id81eb4adc-63a9-43d0-a62b-f9dd4801eb2b\">Stk. 3.</span> En klage til Direktoratet for Kriminalforsorgen har ikke opsættende virkning, medmindre kriminalforsorgsområdet eller direktoratet træffer bestemmelse herom.</p>\r\n<p class=\"ParagrafGruppeOverskrift\">\r\n   <span>Ikrafttrædelse</span>\r\n</p>\r\n<p class=\"Paragraf\" id=\"id1d113bd0-0610-4919-81bb-1458c6d76baa\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Bekendtgørelsen træder i kraft den 23. januar 2017.</p>\r\n<p class=\"Stk2\">\r\n   <span class=\"StkNr\" id=\"id71cc0263-f887-4452-8496-9a52add5a8f1\">Stk. 2.</span> Bekendtgørelse nr<span class=\"Bold\">. </span>412 af 9. april 2015 om behandlingen af sager om modregning af erstatningsbeløb over for indsatte i kriminalforsorgens institutioner (modregningsbekendtgørelsen) ophæves.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 18. januar 2017</p><p class=\"Sign1\" align=\"center\">Søren Pape Poulsen</p><p class=\"Sign2\" align=\"right\">/ Ole Hansen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Modregningsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2017"
        },
        {
            "displayName": "Accession",
            "displayValue": "B20170007205"
        },
        {
            "displayName": "Entydig dokumentidentifikation",
            "displayValue": "AA010014"
        },
        {
            "displayName": "Dato for førstegangsindlæggelse",
            "displayValue": "20/01/2017"
        },
        {
            "displayName": "Dato for indlæggelse",
            "displayValue": "20/01/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "18/01/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. JUR 16-61-0100 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}