{
    "id": 129161,
    "title": "Bekendtgørelse om udpegning af det nationale akkrediteringsorgan",
    "documentTypeId": "60",
    "isSagsforlobPeriodValid": true,
    "shortName": "BEK nr 1230 af 11/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Udpegning af det nationale akkrediteringsorgan</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Tavshedspligt</p>\r\n      <p class=\"Indholdsfortegnelse\"><a href=\"#K3\">Kapitel 3</a>   DANAK-logoet</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Behandling af ansøgninger</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om udpegning af det nationale akkrediteringsorgan<a class=\"FodnoteHenvisning\" name=\"Henvisning_Not1\" href=\"#Not1\">1)</a></p>\r\n      <p class=\"Indledning2\">I medfør af § 14, stk. 1, i lov nr. 602 af 24. juni 2005 om erhvervsfremme, som ændret ved § 8 i lov nr. 364 af 13. maj 2009, fastsættes efter bemyndigelse:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Udpegning af det nationale akkrediteringsorgan</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> DANAK udpeges som Danmarks nationale akkrediteringsorgan efter Europa-Parlamentets og Rådets forordning nr. 765/2008 af 9. juli 2008 om kravene til akkreditering og markedsovervågning i forbindelse med markedsføring af produkter og om ophævelse af Rådets forordning nr. 339/93.</p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Ved ”DANAK” forstås den del af Den Danske Akkrediterings- og Metrologifond, som har akkreditering som område.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> DANAK har til opgave at akkreditere virksomheder efter relevante standarder.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> DANAK varetager tilsynet med de akkrediterede virksomheder.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> De nærmere vilkår for DANAK´s akkrediteringsvirksomhed fastlægges i en samarbejdsaftale mellem DANAK og Sikkerhedsstyrelsen.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Tavshedspligt</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Alle, der medvirker ved eller er knyttet til behandlingen af akkrediteringssager, er forpligtet i henhold til straffelovens § 152 a til over for uvedkommende at hemmeligholde, hvad de igennem deltagelsen i sagsbehandlingen bliver vidende om.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">DANAK-logoet</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> DANAK har retten til at bruge DANAK-logoet (kongekrone + DANAK), der er registreret som varemærke nr. FR 1993 00027 hos Patent- og Varemærkestyrelsen.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Behandling af ansøgninger</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Når DANAK modtager en ansøgning om akkreditering, sender DANAK inden 14 dage en kvittering til ansøgeren med oplysning om</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num1\">1)</span> akkrediteringsprocessen,</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num2\">2)</span> fristen for meddelelse af afgørelsen, jf. § 7, stk. 1 og 2,</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num3\">3)</span> at ansøgeren ikke kan betragte akkrediteringen for givet, selvom DANAK ikke har truffet og meddelt afgørelsen inden fristen udløber, jf. § 7, stk. 3, og</p>\r\n      <p class=\"Liste1\"><span class=\"Liste1Nr\" id=\"Par6_Stk1_Num4\">4)</span> klagemuligheder.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> DANAK skal træffe og meddele afgørelse om akkreditering senest 6 uger efter, at sagen er fuldt oplyst, jf. dog stk. 2. Sagen betragtes som fuldt oplyst, når der er indsamlet den fornødne dokumentation for, at ansøger opfylder akkrediteringskravene. Det vil sige dokumentation for ansøgerens ledelsessystem, dokumentation indsamlet ved DANAK´s bedømmelse hos ansøgeren samt dokumentation for virksomhedens korrigerende handlinger og afhjælpning af fundne afvigelser.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Fristen i stk. 1 kan forlænges én gang, hvis sagens kompleksitet berettiger det. DANAK begrunder forlængelsen og varigheden af forlængelsen og meddeler dette til ansøgeren inden udløbet af fristen efter stk. 1.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Selvom DANAK ikke har truffet og meddelt afgørelse inden udløbet af fristerne efter stk. 1 og 2, kan akkrediteringen ikke anses for givet.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Bekendtgørelsen træder i kraft den 28. december 2009.</p>\r\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Samtidig ophæves bekendtgørelse nr. 914 af 25. september 2009 om udpegning af det nationale akkrediteringsorgan.</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Bekendtgørelsen gælder ikke for Færøerne og Grønland.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Sikkerhedsstyrelsen, den 11. december 2009</P><P CLASS=SIGN1 ALIGN=\"CENTER\">Carsten Sørig</P><P CLASS=SIGN2 ALIGN=\"RIGHT\">/ Mathilde Lau Horsman</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelsen indeholder bestemmelser, som er nødvendige for anvendelsen af Europa-Parlamentets og Rådets forordning (EF) Nr. 765/2008 af 9. juli 2008 om kravene til akkreditering og markedsovervågning i forbindelse med markedsføring af produkter og om ophævelse af Rådets forordning (EØF) nr. 339/93, (EU-Tidende 2008 nr. L 218, side 30). Ifølge artikel 249 i EF-Traktaten gælder en forordning umiddelbart i hver medlemsstat. Bestemmelserne i denne bekendtgørelse berører således ikke forordningens umiddelbare gyldighed i Danmark. Bekendtgørelsen indeholder endvidere bestemmelser, der gennemfører dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, (EF-tidende 2006 nr. L 376, side 36).</p>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/12/2009"
        },
        {
            "displayName": "Accession",
            "displayValue": "B20090123005"
        },
        {
            "displayName": "Entydig dokumentidentifikation",
            "displayValue": "AU003826"
        },
        {
            "displayName": "Dato for førstegangsindlæggelse",
            "displayValue": "15/12/2009"
        },
        {
            "displayName": "Dato for indlæggelse",
            "displayValue": "06/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1230"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "11/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sikkerhedsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Sikkerhedsstyrelsen, j.nr. 644-34-00014"
        },
        {
            "displayName": "Stikord",
            "displayValue": "akkreditering"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}