{
    "id": 128740,
    "title": "Forslag til folketingsbeslutning om hurtigst muligt at trække Danmarks og NATO’s tropper ud af Afghanistan",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 69",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. december 2009 af Frank Aaen (EL), Line Barfod (EL), Per Clausen (EL) og Johanne Schmidt- Nielsen (EL)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om hurtigst muligt at trække Danmarks og NATO’s tropper ud af Afghanistan</p>\r\n      <p class=\"Tekst\">Folketinget pålægger regeringen at arbejde for en tilbagetrækning fra Afghanistan af danske og andre NATO-styrker så hurtigt som muligt og samtidig igangsætte en ny politik med massiv satsning på udvikling og etablering af aftaler om fred og forsoning samt indsættelse af en neutral FN-ledet fredsbevarende styrke.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst\">I 8 år har der været udenlandske NATO-styrker i Afghanistan, uden at landet er kommet nærmere fred og udvikling. Tværtimod er situationen i dag kritisk.</p>\r\n      <p class=\"Tekst\">Der har været megen uklarhed om målene for den danske deltagelse i krigen i Afghanistan, og ingen af de foreslåede mål er opnået eller på vej til at blive opfyldt:</p>\r\n      <p class=\"Tekst\">– Målet om at mindske truslen om terror er ikke lykkedes. Sideløbende med krigen i Afghanistan er faren for terror vokset.</p>\r\n      <p class=\"Tekst\">–­ Målet om at nedkæmpe Taleban er ikke lykkedes. Tværtimod har Taleban i dag mulighed for at angribe i alle dele af Afghanistan.</p>\r\n      <p class=\"Tekst\">– Målet om at skabe demokrati i Afghanistan er ikke lykkedes. Der har netop været et skandaløst mislykket præsidentvalg, og styret i Kabul bygger på adskillige krigsherrer, der intet har med demokrati at gøre.</p>\r\n      <p class=\"Tekst\">Dag for dag vokser problemerne i Afghanistan. Mange danske, amerikanske og engelske soldater dør sammen med mange civile og uskyldige afghanere. Modstanden mod de udenlandske styrker vokser. Og målet om at uddanne afghansk militær til at overtage USA’s og NATO’s rolle i Afghanistan ser ikke ud til at lykkes. Som den amerikanske militæranalytiker Daniel Ellsberg har udtrykt det: »Det er aldrig lykkedes at få en befolkning til at kæmpe for udenlandsk indflydelse i deres eget land.« (Information, den 14-15. november 2009).</p>\r\n      <p class=\"Tekst\">Den nuværende kurs øger problemerne. Den skal ændres.</p>\r\n      <p class=\"Tekst\">– Danmark skal arbejde for, at danske, amerikanske og andre NATO-styrker forlader Afghanistan så hurtigt som muligt. Målsætningen skal være, at danske og andre NATO-styrker er ude inden et år. Denne målsætning skal udmeldes snarest for at fremme øvrige dele af en fredsproces.</p>\r\n      <p class=\"Tekst\">– Danmark skal arbejde for, at der etableres lokale aftaler om fred og forsoning. For at fremme en sådan fredsproces skal der afgives løfter om massiv bistand til udvikling og sikring af økonomisk og social fremgang. Støtten skal kanaliseres gennem FN og de bistandsorganisationer, der i mange år har arbejdet med store resultater i Afghanistan. Det skønnes, at USA alene bruger mindst 500 mio. kr. om dagen på den nuværende krigsførelse. Hertil kommer de beløb, Storbritannien, Danmark og andre NATO-lande bruger. Der kan skabes meget udvikling i et fattigt land som Afghanistan for de ressourcer, der i dag bruges på krig.</p>\r\n      <p class=\"Tekst\">– Danmark skal arbejde for, at der etableres en internationalt finansieret fredsbevarende styrke under FN-ledelse bestående af soldater fra tredjeverdenslande, eventuelt muslimske lande, der kan hjælpe med at opretholde fredsaftaler og forhindre, at talebanstyrker fra pakistanske baser eller andre krigsherrer sætter sig på magten.</p>\r\n      <p class=\"Tekst\">– Det er afgørende for succes, at alle udviklingsinitiativer har lokal forankring. Skoler, brønde og broer kan ikke forsvares med udenlandsk militær. Kun hvis de lokale har og føler et ejerskab, kan sociale og økonomiske fremskridt forsvares. Det er den måde, danske og andre landes udviklingsorganisationer har arbejdet på i mange år, selv da Taleban havde magten. Det er samtidig et godt alternativ til at lade udviklingsmidler gå igennem det korrupte og tvivlsomme styre i Kabul. Generelt må en ny strategi i Afghanistan tage udgangspunkt i de eksisterende sociale strukturer i stedet for at man drømmer om, at vestligt demokrati kan gennemtvinges via Kabul.</p>\r\n      <p class=\"Tekst\">Fortsat krig i Afghanistan har kun det formål at dække over de ansvarliges fejlagtige politik. Jo hurtigere fejlen erkendes, jo hurtigere kan udviklingen vendes.</p>\r\n      <p class=\"Tekst\">En anden udvikling i Afghanistan vil desuden bidrage til at løse den kraftigt eskalerende konflikt i Pakistan. Ingen kan være i tvivl om, at USA’s og NATO’s nuværende krigsførelse i regionen og USA's angreb ind i Pakistan puster til de konflikter, der er i Pakistan. Krigen i Afghanistan har været stærkt medvirkende til at destabilisere Pakistan.</p>\r\n      <p class=\"Tekst\">Derfor skal der samtidig sættes gang i en proces, hvor forholdet mellem Indien og Pakistan forbedres. Uden en sådan forbedring kan der ikke komme en varig løsning i Afghanistan. Men denne større problemstilling er ikke en begrundelse for at udskyde en ny politik i Afghanistan, blot en understregning af, at der er brug for flere initiativer for at skaffe fred og stabilitet i området.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Frank Aaen </span>(EL):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om hurtigst muligt at trække Danmarks og NATO’s tropper ud af Afghanistan.</p>\r\n      <p class=\"ForslagsNummer\">(Beslutningsforslag nr. B 69).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 69",
            "stateLabel": "Bortfaldet",
            "references": [
                {
                    "shortName": "2009/1 BSF 69",
                    "title": "Forslag til folketingsbeslutning om hurtigst muligt at trække Danmarks og NATO’s tropper ud af Afghanistan",
                    "presentationName": "Beslutningsforslag som fremsat",
                    "documentTypeId": 480,
                    "documentId": 128740,
                    "eliUri": "/eli/ft/20091BB00069",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b69/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/12/2009"
        },
        {
            "displayName": "Accession",
            "displayValue": "20091BB00069"
        },
        {
            "displayName": "Entydig dokumentidentifikation",
            "displayValue": "AX011647"
        },
        {
            "displayName": "Dato for førstegangsindlæggelse",
            "displayValue": "02/12/2009"
        },
        {
            "displayName": "Dato for indlæggelse",
            "displayValue": "02/12/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}