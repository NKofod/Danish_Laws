{
    "id": 85965,
    "title": "Bekendtgørelse om eftersyn af byggeri under Byggeskadefonden ",
    "documentTypeId": "60",
    "isSagsforlobPeriodValid": false,
    "shortName": "BEK nr 822 af 15/10/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om eftersyn af byggeri under  \r\n\r\n Byggeskadefonden </H1>  \r\n\r\n<P></P>  \r\n\r\n<BR>  \r\n\r\n<P>I medfør af lov om almene boliger m.v., jf. lovbekendtgørelse nr. 514 af  \r\n\r\n 19. juni 1997, § 160, jf. § 154, stk. 1 fastsættes: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen gælder for byggeri, der er  \r\n\r\n omfattet af Byggeskadefonden, og hvortil der er meddelt tilsagn om støtte  \r\n\r\n efter 3. april 1997. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Bygningsejeren skal senest 1 måned efter  \r\n\r\n afleveringen af byggeriet oplyse fonden om datoen for afleveringen. Ved  \r\n\r\n private andelsboliger opført væsentligt i bygherrens eget regi oplyses  \r\n\r\n skæringsdagen for byggeriets overgang fra anlæg til drift senest 1 måned  \r\n\r\n efter skæringsdagen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Byggeskadefonden lader foretage eftersyn af  \r\n\r\n byggeriet og afholder udgiften derved. Der foretages to eftersyn: </P>  \r\n\r\n<UL CLASS=PLAIN-LIST>  \r\n\r\n<LI>1) Et 1-års eftersyn, der påbegyndes tidligst 4 måneder og afsluttes  \r\n\r\n senest 8 måneder efter afleveringen. </LI>  \r\n\r\n<LI>2) Et 5-års eftersyn, der påbegyndes tidligst 50 måneder og afsluttes  \r\n\r\n senest 53 måneder efter afleveringen. </LI>  \r\n\r\n</UL>  \r\n\r\n<P>For private andelsboliger opført væsentligt i bygherrens eget regi  \r\n\r\n beregnes de nævnte frister fra skæringsdagen. </P>  \r\n\r\n<P CLASS=STK> <I>Stk. 2. </I> De to eftersyn afsluttes med afgivelse af  \r\n\r\n rapporter, jf. § 7. </P>  \r\n\r\n<P CLASS=STK> <I>Stk. 3. </I> Eftersyn består i en systematisk, byggeteknisk  \r\n\r\n gennemgang af byggeriet med det formål at beskrive og vurdere dettes tilstand  \r\n\r\n og herunder registrere svigt og skader og om muligt belyse årsagerne hertil.  \r\n\r\n</P>  \r\n\r\n<P CLASS=STK> <I>Stk. 4. </I> Eftersyn skal omfatte prøver af  \r\n\r\n betonkonstruktioner, der er udsat for vejrliget, i de tilfælde, hvor det ikke  \r\n\r\n er dokumenteret, at den anvendte beton svarer til basisbetonbeskrivelsen.  \r\n\r\n</P>  \r\n\r\n<P CLASS=STK> <I>Stk. 5. </I> Fonden drager omsorg for, at udgiften ved  \r\n\r\n eftersyn indenfor en 3-års periode i gennemsnit ikke overstiger 1/2 pct. af  \r\n\r\n byggeriets anskaffelsessum. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Eftersyn foretages af en bygningssagkyndig, der  \r\n\r\n har erfaring i bygningseftersyn og byggeprojektering. </P>  \r\n\r\n<P CLASS=STK> <I>Stk. 2. </I> Den bygningssagkyndige må ikke have medvirket  \r\n\r\n ved opførelsen eller driften af det byggeri, der skal efterses. Dette gælder  \r\n\r\n for et selskab, for ansatte i selskabet og for personer, der selvstændigt  \r\n\r\n eller som tidligere ansatte i et andet selskab har medvirket ved opførelsen  \r\n\r\n eller driften. </P>  \r\n\r\n<P CLASS=STK> <I>Stk. 3. </I> 5-års eftersyn må ikke foretages af den  \r\n\r\n bygningssagkyndige, der har foretaget 1-års eftersyn af byggeriet. Stk. 2, 2.  \r\n\r\n pkt. finder tilsvarende anvendelse. </P>  \r\n\r\n<P CLASS=STK> <I>Stk. 4. </I> Den bygningssagkyndige er overfor fonden  \r\n\r\n ansvarlig efter dansk rets almindelige erstatningsregler for fejl og  \r\n\r\n forsømmelser ved opgavens løsning. Ansvaret kan ved aftale begrænses  \r\n\r\n beløbsmæssigt. Ansvaret ophører 5 år efter afgivelsen af eftersynsrapporten  \r\n\r\n til Byggeskadefonden. </P>  \r\n\r\n<P CLASS=STK> <I>Stk. 5. </I> Fonden kan bestemme, at 5-års eftersynet  \r\n\r\n foretages af fondens eget bygningssagkyndige personale, der opfylder  \r\n\r\n betingelserne for at blive bygningssagkyndig, jf. § 4, stk. 1. Bestemmelser i  \r\n\r\n denne bekendtgørelse vedrørende den bygningssagkyndige gælder i så tilfælde  \r\n\r\n for fonden. </P>  \r\n\r\n<P CLASS=STK> <I>Stk. 6. </I> Retstvister efter stk. 4 kan indbringes for  \r\n\r\n Voldgiftsretten for bygge- og anlægsvirksomhed. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Byggeskadefonden orienterer bygningsejeren om  \r\n\r\n eftersyn senest 2 måneder før påbegyndelsen. </P>  \r\n\r\n<P CLASS=STK> <I>Stk. 2. </I> Bygningsejeren er forpligtet til at meddele  \r\n\r\n fonden enhver oplysning om byggeriets opførelse og drift, som er nødvendig  \r\n\r\n for gennemførelsen af eftersyn, jf. § 159 i lov om almene boliger m.v. </P>  \r\n\r\n<P CLASS=STK> <I>Stk. 3. </I> Bygningsejeren skal sikre, at den  \r\n\r\n bygningssagkyndige eller fondens personale har adgang til byggeriet samt har  \r\n\r\n mulighed for at udtage prøver og gennemføre målinger i nødvendigt omfang.  \r\n\r\n Fonden afholder udgifterne til efterreparationer, som er nødvendige som følge  \r\n\r\n af det gennemførte eftersyn. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Bygningsejeren indkalder repræsentanter for  \r\n\r\n beboerne og en eventuel tilsynsmyndighed til møde med den bygningssagkyndige  \r\n\r\n om tilrettelæggelsen af eftersyn. </P>  \r\n\r\n<P CLASS=STK> <I>Stk. 2. </I> Bygningsejeren underretter repræsentanter for  \r\n\r\n beboerne og en eventuel tilsynsmyndighed om eftersyns påbegyndelse. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Den bygningssagkyndige udarbejder rapporter om  \r\n\r\n eftersynene, som afgives til fonden inden for de frister, der angives i § 3,  \r\n\r\n stk. 1. </P>  \r\n\r\n<P CLASS=STK> <I>Stk. 2. </I> Rapporterne skal indeholde en beskrivelse af de  \r\n\r\n foretagne eftersyn samt en fortegnelse over konstaterede væsentlige svigt og  \r\n\r\n skader. Rapporterne skal endvidere indeholde en beskrivelse og vurdering af  \r\n\r\n bygningstilstanden, herunder særligt vedligeholdstilstanden. Endelig skal  \r\n\r\n rapporterne omhandle uafklarede forhold, som medfører behov for yderligere  \r\n\r\n undersøgelser. Uvæsentlige forhold skal ikke omtales i rapporterne. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Fonden sender efter gennemgang af rapporterne en  \r\n\r\n kopi heraf til bygningsejeren og til kommunalbestyrelsen eller amtsrådet,  \r\n\r\n hvis amtsrådet fører tilsyn med byggeriet. Fonden medsender en fortegnelse  \r\n\r\n over konstaterede svigt og skader, som skal opstilles systematisk efter  \r\n\r\n bygningsdele og indeholde følgende oplysninger: </P>  \r\n\r\n<UL CLASS=PLAIN-LIST>  \r\n\r\n<LI>1) Art, omfang og placering i byggeriet. </LI>  \r\n\r\n<LI>2) Årsager i det omfang disse kan belyses uden særlige undersøgelser.  \r\n\r\n</LI>  \r\n\r\n<LI>3) Ønskeligheden af snarlig indgriben. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Fonden fastsætter nærmere retningslinier om  \r\n\r\n gennemførelse af eftersyn, om fordelingen af eftersynsopgaverne på de to  \r\n\r\n eftersyn, jf. § 3, stk. 1, samt om eftersynsrapporternes form og indhold.  \r\n\r\n</P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekendtgørelsen træder i kraft den 15. november  \r\n\r\n 1997. </P>  \r\n\r\n<P CLASS=STK> <I>Stk. 2. </I> Bekendtgørelse nr. 541 af 18. juli 1990 om  \r\n\r\n 5-års eftersyn ophæves, men finder fortsat anvendelse på byggeri, hvortil der  \r\n\r\n er meddelt tilsagn om offentlig støtte senest den 3. april 1997 </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Boligministeriet, den 15. oktober 1997  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Ole Løvig Simonsen </P>  \r\n\r\n<P CLASS=MINISTER ALIGN=RIGHT>/ Flemming Lethan </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Den korrigerede tekst er indlagt efter omtryk af Lovtidende A, hæfte nr. 165, den 11.12.1997."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/11/1997"
        },
        {
            "displayName": "Accession",
            "displayValue": "B19970082205"
        },
        {
            "displayName": "Entydig dokumentidentifikation",
            "displayValue": "CM045685"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "23/04/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "822"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/10/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin., j.nr. B-6162-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}