{
    "id": 106536,
    "title": "1996 BSF 84   FORSLAG TIL FOLKETINGSBESLUTNING OM BEGRÆNSNING AF ARBEJDSTILSYNETS   BEFØJELSER VED ARBEJDE I PRIVATE HJEM ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 84",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 84 </P>  \r\n\r\n<P></P>  \r\n\r\n<P>Forslag til folketingsbeslutning om begrænsning af Arbejdstilsynets  \r\n\r\n beføjelser ved arbejde i private hjem </P>  \r\n\r\n<P></P>  \r\n\r\n<P>Fremsat af Helge Sander (V) Charlotte Antonsen (V) Bendt Bendtsen (KF)  \r\n\r\n Brian Mikkelsen (KF) Tom Behnke (FP) Annette Just (FP) Kristian Thulesen Dahl  \r\n\r\n (DF) Pia Kjærsgaard (DF) </P>  \r\n\r\n<P></P>  \r\n\r\n<P>den 18. december 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen senest den 1. maj 1997 at fremsætte </P>  \r\n\r\n<P>forslag til ændring af lov om arbejdsmiljø. Forslaget skal begrænse </P>  \r\n\r\n<P>Arbejdstilsynets beføjelser ved midlertidigt ikkekontinuerligt </P>  \r\n\r\n<P>husligt arbejde i private hjem og ved arbejde, der udføres af en </P>  \r\n\r\n<P>privat person i eller på husstandens private bolig (evt. </P>  \r\n\r\n<P>fritidsbolig), grund i tilknytning hertil eller på køretøj, båd m.v. </P>  \r\n\r\n<P>tilhørende husstanden. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget er en uændret genfremsættelse af beslutningsforslag nr. B 38 fra  \r\n\r\n folketingsåret 1994-95. Se Folketingstidende 1994-95, Folketingets  \r\n\r\n forhandlinger, side 1953 og 2989 og Till. A side 1183. </P>  \r\n\r\n<P>Det er vigtigt, at Arbejdstilsynet udøves under former, der ikke virker  \r\n\r\n krænkende for privatlivets fred, ikke mindst når det gælder hjemmehjælp hos  \r\n\r\n ældre eller invaliderede. </P>  \r\n\r\n<P>De særlige beføjelser, som arbejdsmiljøloven giver Arbejdstilsynet med  \r\n\r\n hensyn til stikprøvevise kontrolbesøg på private arbejdssteder, må efter  \r\n\r\n omstændighederne først og fremmest tage sigte på kontinuerligt arbejde på  \r\n\r\n steder, der frembyder særlige faremomenter for arbejdstageren. Der bør  \r\n\r\n således ikke foretages kontrolbesøg ved ikkekontinuerligt husligt arbejde,  \r\n\r\n f.eks. i forbindelse med kommunal hjemmehjælp i medfør af bistandsloven  \r\n\r\n (praktisk bistand i hjemmet), eller husligt arbejde i medfør af lov om  \r\n\r\n hjemmeservice. Kontrolbesøg bør heller ikke foretages i forbindelse med  \r\n\r\n arbejde i og ved private boliger m.v., der udføres af medlemmer af den  \r\n\r\n private husstand. </P>  \r\n\r\n<P>Arbejdstilsynets medarbejdere har i henhold til arbejdsmiljølovens § 76,  \r\n\r\n stk. 2, adgang til et arbejdssted uden retskendelse mod behørig legitimation.  \r\n\r\n Herudover har medarbejderne i henhold til § 76, stk. 3, endog ret til,  \r\n\r\n ligeledes uden retskendelse, at kræve dokumentation udleveret, herunder  \r\n\r\n foretage fotografiske optagelser og lignende. </P>  \r\n\r\n<P>At Arbejdstilsynets virksomhed i private hjem og især de tilfældige og  \r\n\r\n uanmodede kontrolbesøg kan forekomme problematisk, fremgår også af den  \r\n\r\n oprindelige formulering af lovens § 2, der generelt undtog arbejde i  \r\n\r\n arbejdsgiverens private husholdning og arbejde udført af dennes husstand.  \r\n\r\n Disse undtagelser er dog stort set ophævet. Dog er visse undtagelser  \r\n\r\n vedrørende egentligt hjemmearbejde bevaret, for hovedpartens vedkommende ved  \r\n\r\n bekendtgørelser fra Arbejdsministeriet. </P>  \r\n\r\n<P>De nødvendige ændringer af arbejdsmiljølovens §§ 2 og 76 må indskærpe, at  \r\n\r\n kontrolbesøg i og ved private hjem i hovedsagen kun må ske i følgende tre  \r\n\r\n tilfælde: </P>  \r\n\r\n<P>a) På anmodning fra arbejdstager eller andre, </P>  \r\n\r\n<P>b) ved klager over arbejdsstedets indretning eller over andre forhold, der  \r\n\r\n kan betyde en fare for arbejdstageren, </P>  \r\n\r\n<P>c) ved arbejdsulykker. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Helge Sander</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om begrænsning af Arbejdstilsynets  \r\n\r\n beføjelser ved arbejde i private hjem.</I>  </P>  \r\n\r\n<P>(Beslutningsforslag nr. B 84). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/12/1996"
        },
        {
            "displayName": "Accession",
            "displayValue": "19961BA00084"
        },
        {
            "displayName": "Entydig dokumentidentifikation",
            "displayValue": "CL007389"
        },
        {
            "displayName": "Dato for førstegangsindlæggelse",
            "displayValue": "18/12/1996"
        },
        {
            "displayName": "Dato for indlæggelse",
            "displayValue": "18/12/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "84"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}