{
    "id": 68075,
    "title": "Cirkulære om adgang til optagelse som medlem af en arbejdsløshedskasse uden samtidigt medlemsskab af en fagforening. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 3095 af 27/11/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om adgang til optagelse som medlem af  \r\n\r\n en arbejdsløshedskasse uden samtidigt medlemsskab af en fagforening. (* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>De statsanerkendte arbejdsløshedskasser </P>  \r\n\r\n<P>Efter anmodning fra arbejdsministeriet skal man herved indskærpe  \r\n\r\n arbejdsløshedskasser, at enhver, der opfylder betingelserne i  \r\n\r\n arbejdsløshedsloven for optagelse som medlem af en arbejdsløshedskasse, har  \r\n\r\n krav på at blive optaget i denne, således at optagelsen ikke kan betinges af,  \r\n\r\n at vedkommende samtidig indmelder sig i en faglig organisation. </P>  \r\n\r\n<P>Til orientering vedlægges kopi af folketingestidende 11. oktober 1978,  \r\n\r\n spalte 439-441 (spørgsmål til ministrene). </P>  \r\n\r\n<P>P.D.V. </P>  \r\n\r\n<P> <I>Else Basse</I>  </P>  \r\n\r\n<P>kontorchef </P>  \r\n\r\n<P>/Inger Lauritsen </P>  \r\n\r\n<P>fm. </P>  \r\n\r\n<UL CLASS=PLAIN-LIST>  \r\n\r\n<LI>7) Til <I>arbejdsministeren</I> af: </LI>  \r\n\r\n</UL>  \r\n\r\n<P> <B>Bolvig</B> (R V): </P>  \r\n\r\n<P>&#187;Vil ministeren drage omsorg for, at enhver hurtigt og uden  \r\n\r\n vanskelighed kan blive medlem af en arbejdsløshedskasse uden samtidig  \r\n\r\n nødvendigvis at være medlem af en fagforening?&#187; </P>  \r\n\r\n<P>(Spm. nr. 36). </P>  \r\n\r\n<P>Skriftlig begrundelse. </P>  \r\n\r\n<P>Ifølge dagbladet Jyllands-Posten har en århusiansk elektriker gennem mere  \r\n\r\n end et år forgæves forsøgt at blive optaget som medlem af El-forbundets  \r\n\r\n A-kasse. </P>  \r\n\r\n<P>Efter det oplyste er der tale om en bevidst chikane fra forbundets side,  \r\n\r\n der trods henvendelse fra arbejdsdirektoratet stadig ikke er villig til  \r\n\r\n øjeblikkeligt at optage den ansøgende elektriker. </P>  \r\n\r\n<P>Denne påføres herigennem betydelige udgifter. </P>  \r\n\r\n<P> <B>Arbejdsministeren</B> (Auken): </P>  \r\n\r\n<P>Det er rigtigt, som forudsat i spørgsmålet, at enhver, som opfylder  \r\n\r\n betingelserne i arbejdsløshedsloven for optagelse i en anerkendt  \r\n\r\n arbejdsløshedskasse, har krav på at blive optaget, uden at det kan forlanges,  \r\n\r\n at vedkommende samtidig skal være medlem af den pågældende faglige  \r\n\r\n organisation, som A-kassen er tilknyttet. </P>  \r\n\r\n<P>Når det i enkelte tilfælde er sket, at arbejdsløshedskasseafdelinger  \r\n\r\n uanset disse klare regler har gjort optagelse i kassen betinget af samtidigt  \r\n\r\n medlemsskab af den faglige organisation, må man gå ud fra, at der har været  \r\n\r\n tale om misforståelser. Arbejdsministeriet har været ude for enkelte sager af  \r\n\r\n den slags, og vi har svaret - det gælder ikke alene mig selv, men også mine  \r\n\r\n forgængere - så det ikke kunne misforstås, at der ikke kan stilles krav om  \r\n\r\n optagelse i den faglige organisation som betingelse for at blive medlem af en  \r\n\r\n arbejdsløshedskasse. </P>  \r\n\r\n<P>Efter min opfattelse er der ikke tale om noget stort problem. Man må  \r\n\r\n huske, at der er næsten 1 1/2 mill. medlemmer af de anerkendte  \r\n\r\n arbejdsløshedskasser, og det er klart, at det i et system, der omfatter så  \r\n\r\n mange mennesker, og som administreres af frivillige organisationer, ikke kan  \r\n\r\n undgås, at der sker enkelte fejl. Det sker der jo også, hvor det er  \r\n\r\n offentlige, der administrerer sådanne ordninger, der omfatter mange  \r\n\r\n mennesker. </P>  \r\n\r\n<P>Imidlertid vil jeg, uanset at problemet efter min opfattelse ikke er  \r\n\r\n særlig stort, på baggrund af det stillede spørgsmål og på baggrund af den  \r\n\r\n offentlige interesse, der har været omkring denne situation, anmode og har  \r\n\r\n jeg anmodet arbejdsdirektoratet om over for arbejdsløshedskasserne at  \r\n\r\n indskærpe reglerne. Det vil sige, at enhver, der opfylder betingelserne i  \r\n\r\n arbejdsløshedsloven for optagelse i en arbejdsløshedskasse, har krav på at  \r\n\r\n blive optaget i denne, således at optagelsen ikke kan betinges af, at  \r\n\r\n vedkommende samtidig indmelder sig i den pågældende faglige organisation.  \r\n\r\n</P>  \r\n\r\n<P> <B>Bolvig</B> (R V): </P>  \r\n\r\n<P>Jeg takker arbejdsministeren for det positive og imødekommende svar. </P>  \r\n\r\n<P>Når man skal vente på optagelse i en A-kasse i 1 1/2-2 år trods talrige  \r\n\r\n personlige og telefoniske henvendelser, trods anbefalede breve og trods  \r\n\r\n skriftlig opbakning fra arbejdsdirektoratet, er der selvfølgelig tale om  \r\n\r\n enten en utrolig uvidenhed i visse fagforbund eller, kunne man frygte, helt  \r\n\r\n bevidste forsøg på at tvinge en ansøger ind i en fagforening. </P>  \r\n\r\n<P>Jeg er glad for arbejdsministerens svar, for jeg har vel lov til at  \r\n\r\n konkludere, at vi er enige om, at det er arbejdsministerens ansvar, at der  \r\n\r\n ikke øves pression, at vores arbejdsmarkedslove er kendte og følges af alle.  \r\n\r\n Derfor vil jeg gerne takke arbejdsministeren, men også udtrykke forundring  \r\n\r\n over, at det ifølge dagbladet Jyllands-Posten skulle tage den omtalte person  \r\n\r\n et halvt år at få svar fra arbejdsdirektoratet. </P>  \r\n\r\n<P> <B>Arbejdsministeren</B> (Auken): </P>  \r\n\r\n<P>Jeg vil gerne sige, at jeg beklager det, hvis det er rigtigt, at det har  \r\n\r\n taget så lang tid </P>  \r\n\r\n<P>441 </P>  \r\n\r\n<P>------------------ </P>  \r\n\r\n<UL CLASS=PLAIN-LIST>  \r\n\r\n<LI>(Arbejdsministeren) </LI>  \r\n\r\n</UL>  \r\n\r\n<P>for den pågældende, som har været omtalt i Jyllands-Posten, at blive  \r\n\r\n medlem af sit fags arbejdsløshedskasse. Det skal jeg være den første til at  \r\n\r\n beklage. </P>  \r\n\r\n<P>Samtidig vil jeg gerne understrege, at i og med at det er frivillige  \r\n\r\n organisationer, der her drejer sig om, så har de pågældende organisationer  \r\n\r\n selvfølgelig en legal ret til at agitere over for deres fags ansatte for at  \r\n\r\n få dem til at melde sig ind i deres faglige organisation. De kan blot ikke  \r\n\r\n bruge det argument, at det er en forudsætning for at komme i  \r\n\r\n arbejdsløshedskasse, at man også skal være medlem af den faglige  \r\n\r\n organisation, og det er selvfølgelig det, jeg vil indskærpe. Jeg vil også  \r\n\r\n indskærpe, at disse sager skal behandles så hurtigt, som det nu engang kan  \r\n\r\n ske ud fra den store arbejdsbyrde, der er pålagt arbejdsløshedskasserne i en  \r\n\r\n arbejdsløshedssituation. </P>  \r\n\r\n<P>Hermed sluttede spørgsmålet. </P>  \r\n\r\n</DIV>",
    "isHistorical": true,
    "editorialNotes": [
        "(* 1) AF. cirkulære nr. 312/78 AK. cirkulære nr. 107/78"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19780309509"
        },
        {
            "displayName": "Entydig dokumentidentifikation",
            "displayValue": "CM027259"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3095"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "27/11/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Jr.nr. DH 2-1-218/78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}