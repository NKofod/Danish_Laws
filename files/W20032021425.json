{
    "id": 154342,
    "title": "Ankestyrelsens principafgørelse C-25-03 om barn med handicap - forsørgelse - minimum - inden for et år - merudgifter til voksne",
    "documentTypeId": "240",
    "isSagsforlobPeriodValid": true,
    "shortName": "KEN nr 20214 af 07/05/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-25-03 om barn med handicap - forsørgelse - minimum - inden for et år - merudgifter til voksne</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der kan ydes merudgiftsydelse til dækning af nødvendige merudgifter ved forsørgelsen i hjemmet af et barn under 18 år med handicap, hvis der sandsynliggøres merudgifter af et vist minimum i løbet af et år.</p>\r\n   <p class=\"TekstGenerel\">Ankestyrelsen fandt, at \"inden for et år\", skal forstås som et løbende år, det vil sige 12 på hinanden følgende måneder og ikke et kalenderår.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 755 af 9. september 2002 - § 28, stk. 3</p>\r\n<p>Lov om social service - lovbekendtgørelse nr. 979 af 1. oktober 2008 - § 41</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 43 af 5. marts 1998 om sociale tilbud til børn og unge med handicap - pkt. 45, pkt. 48</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kommune traf afgørelse om, at et forældrepar fortsat var berettiget til merudgiftsydelse efter servicelovens § 28 til dækning af nødvendige merudgifter ved forsørgelsen i hjemmet af deres søn, som led af en indgribende kronisk lidelse.</p>\r\n<p>Kommunen bevilgede derfor merudgiftsydelse svarende til 2/8 standardbeløb vedrørende perioden fra den 1. juli til den 31. december 2002.</p>\r\n<p>Kommunen traf samtidig afgørelse om, at der ikke kunne udbetales merudgiftsydelse for perioden fra den 1. januar 2003 og indtil sønnen fyldt 18 år i marts 2003, da merudgiften for 2003 ikke ville udgøre mindst 3.360 kr. + satsregulering.</p>\r\n<p>Afgørelsen blev indbragt for nævnet, der hjemviste sagen til fornyet behandling og afgørelse i kommunen.</p>\r\n<p>Nævnet henviste bl.a. til, at dersom der kunne sandsynliggøres merudgifter svarende til 12 gange 1/8 af standardbeløbet inden for 12 på hinanden følgende måneder, ville der kunne udbetales merudgiftsydelse efter § 28 under forudsætning af, at betingelserne i § 28, stk. 1 var opfyldte. Nævnet var således ikke enig i kommunens fortolkning af bestemmelsen i § 28, stk. 3, 2. pkt.</p>\r\n<p>Kommunen indbragte sagen for Ankestyrelsen. Kommunen henviste bl.a. til, at der i Socialministeriets vejledning nr. 43 af 5. marts 1998 om sociale tilbud til børn og unge med handicap i pkt. 45 er gjort brug af begrebet \"et kalenderår\".</p>\r\n<p>Sagen blev behandlet i principielt møde med henblik på afklaring af forståelsen af \"inden for et år\", jf. servicelovens § 28, stk. 3, 2. pkt.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at forældrene var berettiget til udbetaling af merudgiftsydelse for tiden indtil sønnen fyldte 18 år, hvis betingelserne i servicelovens § 28, stk. 1 og stk. 3, 2. pkt. var opfyldt.</p>\r\n<p>Ankestyrelsen fandt således, at bestemmelsen i § 28, stk. 3, 2. pkt., om at der skal sandsynliggøres merudgifter svarende til 12 gange 1/8 af standardbeløbet inden for et år, før merudgiftsydelsen kan komme til udbetaling, skal forstås som et løbende år, det ville sige 12 på hinanden følgende måneder.</p>\r\n<p>Det kunne således ikke udledes af bestemmelsen i § 28, stk. 3, 2. pkt., at der skulle sandsynliggøres merudgifter af et vist minimum i løbet af et kalenderår. Hvis kalenderåret anvendtes som afgrænsning, ville der efter Ankestyrelsens opfattelse være tale om en indskrænkende fortolkning, som der ikke var holdepunkter for i bestemmelsen.</p>\r\n<p>Ankestyrelsen var opmærksom på, at der i pkt. 45 og pkt. 48 i Socialministeriets vejledning nr. 43 af 5. marts 1998 om sociale tilbud til børn og unge med handicap er anvendt begrebet kalenderåret. Dette kunne imidlertid ikke medføre en indskrænkende fortolkning af lovbestemmelsen i § 28.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 30. august 2013, da den er erstattet af principafgørelserne 99-13 og 101-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20032021425"
        },
        {
            "displayName": "Entydig dokumentidentifikation",
            "displayValue": "BS007141"
        },
        {
            "displayName": "Dato for indlæggelse",
            "displayValue": "13/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20214"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "07/05/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500051-03"
        },
        {
            "displayName": "Stikord",
            "displayValue": "C-25-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}