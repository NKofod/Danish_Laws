{
    "id": 119803,
    "title": "PERSONBESKATNING 1991   AFSNIT AJ - SKATTEMYNDIGHEDERNES ORGANISATION OG OPGAVER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20023 af 01/01/1991",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P><A HREF=\"#AA.J.1\">A.J.1 De lokale skattemyndigheder </A> </P>  \r\n\r\n<UL>  \r\n\r\n<LI><A HREF=\"#AA.J.1.1\">A.J.1.1 Kommunalbestyrelsen </A> <BR>  \r\n\r\n<LI><A HREF=\"#AA.J.1.2\">A.J.1.2 Den kommunale skattemyndighed </A> <BR>  \r\n\r\n<LI><A HREF=\"#AA.J.1.3\">A.J.1.3 Skatteankenævnene </A> <BR>  \r\n\r\n</UL>  \r\n\r\n<P><A HREF=\"#AA.J.2\">A.J.2 De statslige skattemyndigheder </A> </P>  \r\n\r\n<UL>  \r\n\r\n<LI><A HREF=\"#AA.J.2.1\">A.J.2.1 Skatteministeriet </A> <BR>  \r\n\r\n<LI><A HREF=\"#AA.J.2.2\">A.J.2.2 Told- og Skattestyrelsen </A> <BR>  \r\n\r\n<LI><A HREF=\"#AA.J.2.3\">A.J.2.3 Told- og skatteregionerne </A> <BR>  \r\n\r\n<LI><A HREF=\"#AA.J.2.4\">A.J.2.4 Ligningsrådet </A> <BR>  \r\n\r\n<LI><A HREF=\"#AA.J.2.5\">A.J.2.5 Landsskatteretten </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<center>\r\n\r\n<H1 CLASS=TITLE ALIGN=CENTER>Afsnit AJ - Skattemyndighedernes organisation og  \r\n\r\n opgaver </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<A NAME=\"AA.J.1\"></A>\r\n\r\n<DIV CLASS=REFPUNKT ID=\"AA.J.1\">  \r\n\r\n<P>A.J.1 De lokale skattemyndigheder <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.1.1\"></A>\r\n\r\n<DIV CLASS=REFPUNKT ID=\"AA.J.1.1\">  \r\n\r\n<P>A.J.1.1 Kommunalbestyrelsen <BR>  \r\n\r\n</P>  \r\n\r\n<P>Efter skattestyrelseslovens § 1, stk.1, er kommunalbestyrelsen ansvarlig  \r\n\r\n for, at der hvert år udarbejdes en kommunal ligningsplan, og at planen  \r\n\r\n følges. Udkast til planen udarbejdes af den kommunale skatteforvaltning,  \r\n\r\n hvorefter vedtagelsen sker i kommunalbestyrelsen i et møde. Ligningsplanen må  \r\n\r\n på grund af planens politiske/økonomiske indhold og for ikke at skade  \r\n\r\n kommunens forestående dispositioner som udgangspunkt behandles af  \r\n\r\n kommunalbestyrelsen for lukkede døre. Dette gælder ubetinget for så vidt  \r\n\r\n angår planens lignings- og kontroloplysninger. Behandlingen af den del af  \r\n\r\n ligningsplanen, der vedrører den kommunale skatteforvaltnings funktioner, kan  \r\n\r\n således foregå for åbne døre. </P>  \r\n\r\n<P>Lovgivningens almindelige bestemmelser om tavshedspligt vil afskære  \r\n\r\n kommunalbestyrelsens enkelte medlemmer fra efterfølgende at referere dele af  \r\n\r\n planens indhold, som tilsvarende er undtaget fra aktindsigt, jf.  \r\n\r\n forvaltningslovens §§ 15 og 27 samt offentlighedslovens § 13. </P>  \r\n\r\n<P>Kommunalbestyrelsen kan ikke delegere vedtagelsen af planen til f.eks.  \r\n\r\n økonomiudvalget. </P>  \r\n\r\n<P>Efter bemærkningerne til skattestyrelsesloven kan kommunalbestyrelsen  \r\n\r\n sende ligningsplanen til udtalelse hos det kommunale skatteankenævn. En  \r\n\r\n egentlig pligt hertil findes imidlertid ikke i loven. </P>  \r\n\r\n<P>Ligningsplanen skal udarbejdes efter de overordnede retningslinier, der  \r\n\r\n opstilles af Ligningsrådet og T&amp;S, jf. skattestyrelseslovens §§ 13 og 18.  \r\n\r\n Opnås de forventede resultater ikke, kan Ligningsrådet give en henstilling,  \r\n\r\n som eventuelt kan følges op af bindende direktiver for ligningsarbejdet, jf.  \r\n\r\n skattestyrelseslovens § 18, stk.3. Tilsynet med overholdelse af  \r\n\r\n ligningsplanen er på samme måde som det øvrige tilsyn med den kommunale  \r\n\r\n ligningsaktivitet henlagt til told- og skatteregionerne. For Københavns og  \r\n\r\n Frederiksberg kommuner varetages de regionale opgaver i forbindelse med den  \r\n\r\n kommunmale ligningsplan af T&amp;S. </P>  \r\n\r\n<P>Kommunalbestyrelsen skal endvidere efter skattestyrelseslovens § 1, stk.2,  \r\n\r\n udpege en person ansat i kommunen, som skal have det øverste ansvar for den  \r\n\r\n kommunale skattemyndigheds ligningsarbejde. Dette er nødvendigt, fordi  \r\n\r\n kommunalbestyrelsen ikke har kompetence til at tage stilling til den  \r\n\r\n kommunale skattemyndigheds afgørelser. </P>  \r\n\r\n<P>Skattestyrelsesloven stiller ikke krav om en bestemt embedsmand, f.eks.  \r\n\r\n kommunens skattechef. Det skyldes hensynet til de muligheder, som  \r\n\r\n kommunalbestyrelsen har efter kommunestyrelsesloven for at etablere en  \r\n\r\n kommunal enhedsforvaltning. Kommunalbestyrelsen er således frit stillet med  \r\n\r\n hensyn til at lade den udpegede person beskæftige sig med andre kommunale  \r\n\r\n opgaver end ligningsarbejdet. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.1.2\"></A>\r\n\r\n<DIV CLASS=REFPUNKT ID=\"AA.J.1.2\">  \r\n\r\n<P>A.J.1.2 Den kommunale skattemyndighed <BR>  \r\n\r\n</P>  \r\n\r\n<P>Skattestyrelseslovens § 1, stk.2, sidst pkt. indeholder en regel,  \r\n\r\n hvorefter den kommunale skattemyndighed (skatteadministrationen) tillægges en  \r\n\r\n særlig kompetence i skattesager. Loven indeholder imidlertid ingen regler om  \r\n\r\n ansvaret for det arbejde, der udføres i den kommunale skatteadministration.  \r\n\r\n Det reelle ansvar for skatteadministrationens arbejde påhviler herefter i  \r\n\r\n overensstemmelse med den kommunale styrelseslovgivning den samlede  \r\n\r\n kommunalbestyrelse. </P>  \r\n\r\n<P>Det påhviler efter skattestyrelseslovens § 2 den kommunale skattemyndighed  \r\n\r\n at foretage skatteansættelser af indkomst og formue. Derudover er kompetencen  \r\n\r\n på dødsboområdet vedrørende godkendelse af § 14-opgørelser, værdiansættelse  \r\n\r\n af aktiver og passiver og beregning af passivposter samt endelig kompetencen  \r\n\r\n til afgivelse af forhåndsbesked i henhold til KSL § 33 A henlagt til den  \r\n\r\n kommunale skattemyndighed. </P>  \r\n\r\n<P>Den kommunale skattemyndigheds ansættelsesvirksomhed sker efter  \r\n\r\n forvaltningslovens sagsbehandlingsregler og de særlige sagsbehandlingsregler  \r\n\r\n i skattestyrelsesloven. Sidstnævnte indebærer en skærpelse i forhold til  \r\n\r\n forvaltningsloven. </P>  \r\n\r\n<P>Den kommunale skattemyndigheds ligningskompetence er således udtømmende  \r\n\r\n opregnet i lovens § 2. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.1.3\"></A>\r\n\r\n<DIV CLASS=REFPUNKT ID=\"AA.J.1.3\">  \r\n\r\n<P>A.J.1.3 Skatteankenævnene <BR>  \r\n\r\n</P>  \r\n\r\n<P>Påklage af den kommunale skattemyndigheds afgørelser sker til kommunens  \r\n\r\n skatteankenævn. Reglerne om nævnets sammensætning, udnævnelse af medlemmer,  \r\n\r\n beslutningsdygtighed mv., findes i skattestyrelseslovens §§ 5-11 samt i  \r\n\r\n forretningsordenen for skatteankenævnet, jf. bek. nr.202 af 23.mar. 1990.  \r\n\r\n</P>  \r\n\r\n<P>Medlemsskab af skatteankenævnet anses som et borgerligt ombud. </P>  \r\n\r\n<P>Det påhviler efter skattestyrelseslovens § 11, stk.1, den kommunale  \r\n\r\n skattemyndighed at yde sekretariatsbistand til skatteankenævnene.  \r\n\r\n Sekretariatsbistanden består typisk i udarbejdelse af sagsfremstilling, jf.  \r\n\r\n skattestyrelseslovens § 21, stk.2, og udarbejdelse af forslag til  \r\n\r\n skatteankenævnets afgørelse, jf. forretningsordenen for skatteankenævnet, §  \r\n\r\n 11, stk.3. Forretningsordenen § 11 indeholder i forhold til  \r\n\r\n skattestyrelsesloven en præcisering af, hvilke krav sagsfremstillingen skal  \r\n\r\n opfylde. </P>  \r\n\r\n<P>Om sagsbehandlingen ved skatteankenævnene henvises i øvrigt til  \r\n\r\n bestemmelserne i forretningsordenen. Det forhold, at skatteankenævnet har  \r\n\r\n godkendt en sagsfremstilling med en indstilling om sagens afgørelse, er ikke  \r\n\r\n ensbetydende med, at nævnet har truffet afgørelse i sagen. Nævnets afgørelse  \r\n\r\n træffes først, når klager har haft lejlighed til at udtale sig, jf.  \r\n\r\n skattestyrelseslovens § 21, stk.3. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2\"></A>\r\n\r\n<DIV CLASS=REFPUNKT ID=\"AA.J.2\">  \r\n\r\n<P>A.J.2 De statslige skattemyndigheder <BR>  \r\n\r\n</P>  \r\n\r\n<P>De statslige skattemyndigheder består af Skatteministeriet, dvs.  \r\n\r\n Departementet og T&amp;S som 2 sideordnede myndigheder, told- og  \r\n\r\n skatteregionerne, Ligningsrådet og Landsskatteretten. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.1\"></A>\r\n\r\n<DIV CLASS=REFPUNKT ID=\"AA.J.2.1\">  \r\n\r\n<P>A.J.2.1 Skatteministeriet <BR>  \r\n\r\n</P>  \r\n\r\n<P>Departementet </P>  \r\n\r\n<P>Medens Departementet i hovedsagen forestår det lovforberedende arbejde,  \r\n\r\n har T&amp;S ansvaret for den løbende administration af regelgrundlaget på  \r\n\r\n skatte-, afgifts- og toldområdet. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.2\"></A>\r\n\r\n<DIV CLASS=REFPUNKT ID=\"AA.J.2.2\">  \r\n\r\n<P>A.J.2.2 Told- og Skattestyrelsen <BR>  \r\n\r\n</P>  \r\n\r\n<P>T&amp;S's opgaver i forbindelse med skatteligningen fremgår af  \r\n\r\n bestemmelserne i skattestyrelsesloven. Med virkning fra 1.maj 1990 har  \r\n\r\n styrelsen bemyndiget told- og skatteregionerne til bl.a. at føre tilsyn med  \r\n\r\n ligningen. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.3\"></A>\r\n\r\n<DIV CLASS=REFPUNKT ID=\"AA.J.2.3\">  \r\n\r\n<P>A.J.2.3 Told- og skatteregionerne <BR>  \r\n\r\n</P>  \r\n\r\n<P>Told- og skatteregionerne udgør den regionale statsforvaltning inden for  \r\n\r\n skatte- og afgiftsområdet. Regionerne er som lokal statsadministration  \r\n\r\n underlagt det almindelige forvaltningsretlige underordnelsesforhold i  \r\n\r\n relation til styrelsen. </P>  \r\n\r\n<P>Kommunernes skatteforvaltninger og skatteankenævnene er efter lovgivningen  \r\n\r\n principielt uafhængige. De er dog undergivet tilsyn fra de statslige  \r\n\r\n skattemyndigheder. </P>  \r\n\r\n<P>Dette tilsyn er nærmere fastlagt ved skattestyrelsesloven. Efter  \r\n\r\n skattestyrelseslovens § 17, stk.1, udøves tilsynet med de lokale  \r\n\r\n skattemyndigheder af Ligningsrådet sammen med T&amp;S. </P>  \r\n\r\n<P>Det nærmere indhold af tilsynsbeføjelsen fremgår af skattestyrelseslovens  \r\n\r\n §§ 12-15. Kernen i tilsynet er, at de statslige skattemyndigheder skal sikre  \r\n\r\n en ensartet og korrekt ligning. </P>  \r\n\r\n<P>Tilsynsbeføjelsen opfyldes først og fremmest ved udsendelse af  \r\n\r\n ligningsplanen (T&amp;S-cirkulære 1991.19) samt udsendelse af  \r\n\r\n ligningsvejledningen og anvisninger godkendt af Ligningsrådet, jf.  \r\n\r\n skattestyrelseslovens § 13. Skattestyrelseslovens § 14, stk.4, giver told- og  \r\n\r\n skatteregionerne kompetence til at ændre de kommunale skatteforvaltningers  \r\n\r\n afgørelser. En ændring kan ske i tilfælde, hvor regionen bliver opmærksom på  \r\n\r\n tilsidesættelse af gældende skatteretlige eller forvaltningsretlige regler.  \r\n\r\n Beføjelsen bygger på de almindelige forvaltningsretlige regler om forholdet  \r\n\r\n mellem statslige og kommunale myndigheder. Regionerne kan i forbindelse med  \r\n\r\n udøvelsen af tilsynet, indkræve alle nødvendige oplysninger fra de kommunale  \r\n\r\n skattemyndigheder, herunder skatteankenævnene. </P>  \r\n\r\n<P>Told- og skatteregionerne har ikke samme beføjelse til at ændre afgørelser  \r\n\r\n truffet af skatteankenævnet. Regionerne kan heller ikke give direktiver for  \r\n\r\n udførelsen af skatteankenævnenes arbejde. Regionerne kan alene indberette  \r\n\r\n afgørelsen til T&amp;S med henblik på en overvejelse af, om afgørelsen skal  \r\n\r\n forelægges Ligningsrådet til eventuel ændring. </P>  \r\n\r\n<P>Der forelægges kun få sager for Ligningsrådet efter denne bestemmelse.  \r\n\r\n<BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.4\"></A>\r\n\r\n<DIV CLASS=REFPUNKT ID=\"AA.J.2.4\">  \r\n\r\n<P>A.J.2.4 Ligningsrådet <BR>  \r\n\r\n</P>  \r\n\r\n<P>Skattestyrelseslovens § 17, stk.2, fastsætter regler om Ligningsrådets  \r\n\r\n sammensætning. </P>  \r\n\r\n<P>Ligningsrådets opgave er at fastsætte retningslinjer for T&amp;S.s  \r\n\r\n administration af lignings- og vurderingsområdet. Endvidere fører  \r\n\r\n Ligningsrådet tilsyn med ligningen, jf. skattestyrelseslovens § 17, stk.1, og  \r\n\r\n rådet kan efter § 18, stk.3, give en kommune bindende direktiver for  \r\n\r\n ligningsarbejdet. Direktivet forudsætter en indstilling herom fra T&amp;S,  \r\n\r\n efter at det er konstateret, at en bestemt kommune ikke har opnået de  \r\n\r\n forventede resultater af ligningsarbejdet. Direktivet rettes direkte til  \r\n\r\n kommunalbestyrelsen for den pågældende kommune. Det kan således eksempelvis  \r\n\r\n pålægges kommunen at lade ligningsarbejdet udføre ved ekstern sagkyndig  \r\n\r\n bistand. Endelig er Ligningsrådet ved skattelovgivningen og vurderingsloven  \r\n\r\n tillagt en række andre opgaver og beføjelser. De særlige regler om  \r\n\r\n skatteydernes adgang til at opnå bindende forhåndsbesked ved Ligningsrådet er  \r\n\r\n omtalt nærmere i afsnit A.K.8. </P>  \r\n\r\n<P>Forretningsordenen for Ligningsrådet indeholder nærmere regler om rådets  \r\n\r\n sammensætning, tilforordnede, rådets afdelinger og udvalg, rådets  \r\n\r\n virksomhedsområde, rådets møder og afgørelser, protokol, genoptagelse,  \r\n\r\n delegation, repræsentation samt endelig bestemmelser om offentliggørelse af  \r\n\r\n rådets afgørelser. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.5\"></A>\r\n\r\n<DIV CLASS=REFPUNKT ID=\"AA.J.2.5\">  \r\n\r\n<P>A.J.2.5 Landsskatteretten <BR>  \r\n\r\n</P>  \r\n\r\n<P>Landsskatteretten er anden og sidste administrative klageinstans i  \r\n\r\n ligningssystemet. Landsskatterettens virksomhed er opregnet i  \r\n\r\n skattestyrelseslovens § 23, nr.1-6. Af nr.6 ses, at bestemmelsen ikke er  \r\n\r\n udtømmende. </P>  \r\n\r\n<P>Skattestyrelseslovens § 23, stk.6, indeholder en regel om, at den  \r\n\r\n administrative rekurs som udgangspunkt skal være udnyttet, for at  \r\n\r\n Landsskatteretten kan behandle sagen. </P>  \r\n\r\n<P>Landsskatterettens forretningsorden indeholder regler om  \r\n\r\n Landsskatterettens organisation, afvisning af klager, sagsforberedelsen,  \r\n\r\n rettens afgørelser, retsmøder, udfærdigelser af kendelser, tilbagekaldelse,  \r\n\r\n genoptagelsessager, repræsentation, klageafgifter samt offentliggørelse af  \r\n\r\n rettens afgørelser. </P>  \r\n\r\n<P>Både klager og skattemyndighederne har adgang til at få prøvet  \r\n\r\n Landsskatterettens afgørelse ved domstolene. Denne prøvelse sker efter  \r\n\r\n skattestyrelseslovens § 33, stk.1 ved Landsretten som første instans. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19912P00A10"
        },
        {
            "displayName": "Entydig dokumentidentifikation",
            "displayValue": "AN008761"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1991"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}