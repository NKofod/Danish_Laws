{
    "id": 99895,
    "title": "Forslag til folketingsbeslutning om indførelse af VE-brint i det danske energisystem",
    "documentTypeId": "480",
    "isSagsforlobPeriodValid": true,
    "shortName": "2006/1 BSF 132",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 29. marts 2007 af Per Clausen (EL),  \r\n\r\n Rune Lund (EL) og Frank Aaen (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n indførelse af VE-brint i det danske energisystem  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Regeringen opfordres til at udarbejde en handlingsplan, der over  \r\n\r\n 10 år implementerer brugen af brint i det danske energisystem.  \r\n\r\n Handlingsplanen  \r\n\r\n skal iværksættes i andet halvår 2007 og skal indeholde følgende fire  \r\n\r\n elementer:  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n Produktion af brint  \r\n\r\n baseret på vedvarende energi som vindkraft, solceller, bølgekraft og  \r\n\r\n eventuelt  \r\n\r\n geotermi. Der skal indgå brintproduktion i tilknytning til større centrale  \r\n\r\n anlæg som f.eks. større havvindmølleparker og i tilknytning til mindre,  \r\n\r\n decentrale VE-anlæg knyttet til en lokal udnyttelse af brinten.  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n Lagring og  \r\n\r\n distribution af brint. Der skal indgå lagringsløsninger til såvel  \r\n\r\n sæsonlagring  \r\n\r\n af store mængder brint (jf. naturgaslagre), lagring i tilknytning til  \r\n\r\n elproduktionsenheder og lagringsløsninger i tilknytning til  \r\n\r\n mini-kraft-varme-anlæg  \r\n\r\n og transportformål. Endvidere skal implementeres løsninger for distribution  \r\n\r\n af  \r\n\r\n brint. Eventuelle andre bæredygtige lagringsmetoder af vedvarende energi kan  \r\n\r\n også støttes.  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n Anvendelse af brint  \r\n\r\n til elproduktion. Der skal indgå brug af brint i centrale og decentrale  \r\n\r\n kraft-varme-værker  \r\n\r\n og i minikraftværker, der kan installeres i tilknytning til boligblokke,  \r\n\r\n mindre  \r\n\r\n virksomheder og enkelthuse.  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n &#9;  \r\n\r\n Anvendelse af brint  \r\n\r\n til transportformål. Der skal indgå brug af brint i såvel forbrændingsmotorer  \r\n\r\n som brændselscelleteknik. Indsatsen skal omfatte demonstration og  \r\n\r\n implementering  \r\n\r\n af brint som drivmiddel i den kollektive trafik og i den kommunale og  \r\n\r\n statslige  \r\n\r\n bilpark. Endvidere skal der implementeres brintruter f.eks. ad motorvejene  \r\n\r\n (brinttankstationer) til brug for privatbilisme.  \r\n\r\n</P>  \r\n\r\n<P class=\"Tekst\">  \r\n\r\n For hvert element udarbejdes en konkret handlingsplan med tilhørende  \r\n\r\n statsligt budget. Handlingsplanen skal for hvert område sigte på den  \r\n\r\n nødvendige  \r\n\r\n teknologiudvikling, etablering af forsøgs- og demonstrationsanlæg samt  \r\n\r\n implementering af løsninger.  \r\n\r\n</P>  \r\n\r\n<P class=\"Tekst\">  \r\n\r\n Endvidere skal der gennemføres undersøgelser og vurderinger for  \r\n\r\n et samlet energisystem, hvor brint indgår som en central energibærer og  \r\n\r\n herunder vejen hertil. Heri ligger forsøg med mindre bysamfund, der omdannes  \r\n\r\n til brintbyer, og som indeholder elementer af de ovenstående tiltag.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Generelle  \r\n\r\n bemærkninger  \r\n\r\n</P>  \r\n\r\n<P class=\"Tekst\">  \r\n\r\n Brint er ikke en ny epokegørende  \r\n\r\n energikilde, som på nogen måde kan bruges som undskyldning for et fortsat  \r\n\r\n stigende energiforbrug. Når Enhedslisten fremsætter dette beslutningsforslag  \r\n\r\n om  \r\n\r\n en styrket indsats for at integrere brint offensivt i det danske  \r\n\r\n energisystem,  \r\n\r\n skal det ses som en nødvendig og vigtig brik i et fremtidigt bæredygtigt  \r\n\r\n energisystem, som først og fremmest er baseret på væsentlige  \r\n\r\n energibesparelser,  \r\n\r\n og hvor fossile brændsler udskiftes med vedvarende energi som den bærende  \r\n\r\n energikilde. Endvidere skal beslutningsforslaget ses som en af flere brikker  \r\n\r\n i  \r\n\r\n en forstærket indsats, der kan lede frem til et samlet bæredygtigt  \r\n\r\n energisystem. At introducere brint i et dansk energisystem er således en  \r\n\r\n integreret del af et vedvarende energisamfund og ikke en løsning i sig selv.  \r\n\r\n Forudsætningerne for at udnytte brint miljømæssigt optimalt i et energisystem  \r\n\r\n er således, at de er koblet til den nødvendige omstilling til vedvarende  \r\n\r\n energi  \r\n\r\n og energibesparelser, og det er ikke den situation vi har i dag. Imidlertid  \r\n\r\n kan  \r\n\r\n man efter Enhedslistens mening ikke afvente, at forudsætningerne er til  \r\n\r\n stede.  \r\n\r\n Det tager lang tid at udvikle og opbygge et energisystem med brint som en  \r\n\r\n central brik. Derfor skal udviklingen iværksættes allerede nu &#150; samtidig  \r\n\r\n med at  \r\n\r\n forudsætningerne ad åre også kommer på plads.  \r\n\r\n</P>  \r\n\r\n<P class=\"Tekst\">  \r\n\r\n Brint er ikke en selvstændig  \r\n\r\n energikilde, men kan udgøre et fleksibelt brændstof, der er produceret på  \r\n\r\n basis  \r\n\r\n af diverse energikilder. Anvendes brint som brændsel, bidrager dette  \r\n\r\n energiforbrug ikke til klimaeffekten, idet restproduktet er vand. Det kan dog  \r\n\r\n ikke helt udelukkes, at f.eks. udledningen af vanddamp under visse forhold  \r\n\r\n kan  \r\n\r\n have en uønsket effekt, og derfor er forslagsstillerne åbne overfor, at der  \r\n\r\n som  \r\n\r\n led i programmet åbnes for projekter, der vurderer mulige bivirkninger ved  \r\n\r\n brugen  \r\n\r\n af brint.  \r\n\r\n</P>  \r\n\r\n<P class=\"Tekst\">  \r\n\r\n Brint kan også produceres ud fra  \r\n\r\n naturgas og andre fossile brændstoffer, men herved opnås ingen positiv effekt  \r\n\r\n på klimaproblemet. Forslagsstillerne anser alene brint for interessant, hvis  \r\n\r\n det  \r\n\r\n er produceret på basis af vedvarende energi og dermed under vilkår, som ikke  \r\n\r\n bidrager til drivhuseffekten.  \r\n\r\n</P>  \r\n\r\n<P class=\"Tekst\">  \r\n\r\n Når brint er en vigtig brik i et  \r\n\r\n vedvarende energi-samfund, skyldes det, at produktion af brint gør det muligt  \r\n\r\n at »gemme« overskydende vedvarende energi og udnytte det på dage, hvor den  \r\n\r\n vedvarende  \r\n\r\n energi ikke kan dække energibehovet.  \r\n\r\n</P>  \r\n\r\n<P class=\"Tekst\">  \r\n\r\n I en række andre energiscenarier  \r\n\r\n peges på brugen af biobrændsler som løsningen herpå. Forslagsstillerne anser  \r\n\r\n imidlertid ikke denne løsning for mulig, når vi samtidig med en  \r\n\r\n CO<SUB>2</SUB>  \r\n\r\n -fri  \r\n\r\n energiforsyning ønsker et økologisk og bæredygtigt landbrug. Det er efter  \r\n\r\n forslagsstillernes vurdering ikke muligt at udnytte landbrugsjorden til både  \r\n\r\n en  \r\n\r\n økologisk omstilling af landbruget og til et bæredygtigt energisystem. Derfor  \r\n\r\n peger vi på brinten som energibærer.  \r\n\r\n</P>  \r\n\r\n<P class=\"Tekst\">  \r\n\r\n Energi kan også gemmes i andre  \r\n\r\n former end som brint. Dette beslutningsforslag koncentrerer sig om  \r\n\r\n brintløsningen,  \r\n\r\n men i enkelte forslag er der åbnet for, at andre løsninger kan indgå i et  \r\n\r\n udviklingsarbejde.  \r\n\r\n</P>  \r\n\r\n<P class=\"Tekst\">  \r\n\r\n Brint kan teknisk set fremstilles  \r\n\r\n på basis af fossile brændsler, men det medfører restprodukter, som enten  \r\n\r\n lukkes  \r\n\r\n ud i atmosfæren og dermed bidrager til klimaeffekten, eller som teoretisk kan  \r\n\r\n lagres med håb om, at de som radioaktive stoffer ikke slipper ud med årene.  \r\n\r\n Sådanne tekniske »fix« ønsker forslagsstillerne ikke at støtte.  \r\n\r\n</P>  \r\n\r\n<P class=\"Tekst\">  \r\n\r\n Brint er således en vigtig og  \r\n\r\n nødvendig brik i et energisystem, som i stadig højere grad baserer sig på  \r\n\r\n vedvarende  \r\n\r\n energi. Brint er den energibærer, der kan sikre, at vi har energi, når vinden  \r\n\r\n ikke blæser, solen ikke skinner og havet ligger blikstille hen, hvilket i  \r\n\r\n øvrigt sjældent sker på én gang. Omvendt kan brint som energibærer sikre, at  \r\n\r\n vi  \r\n\r\n har en optimal udnyttelse af overskydende el, når det omvendte er tilfældet  \r\n\r\n &#150;  \r\n\r\n f.eks. på blæsende nætter &#150; frem for at vi som nu sælger  \r\n\r\n overskudsstrømmen til  \r\n\r\n discountpris til udlandet.  \r\n\r\n</P>  \r\n\r\n<P class=\"Tekst\">  \r\n\r\n Det skal understreges, at produktion  \r\n\r\n af brint er en »nødløsning«, i det omfang vedvarende energi ikke kan udnyttes  \r\n\r\n direkte. Der sker et stort energitab, når elenergi skal omformes til brint og  \r\n\r\n eventuelt tilbage til elenergi. Brintproduktionen skal således minimeres til  \r\n\r\n det mindst nødvendige i et kommende energisystem.  \r\n\r\n</P>  \r\n\r\n<P class=\"Tekst\">  \r\n\r\n Det er nu ca. 10 år siden, at  \r\n\r\n Enhedslisten fik sat brint på den politiske dagsorden og &#150; via  \r\n\r\n brintprogrammet  \r\n\r\n iværksat under den tidligere SR-regering &#150; fik energifolk, forskere og  \r\n\r\n kommuner  \r\n\r\n i Danmark til at interessere sig for et vedvarende energi-system med brint  \r\n\r\n som  \r\n\r\n energibærer (i det følgende benævnt brintsamfundet).  \r\n\r\n</P>  \r\n\r\n<P class=\"Tekst\">  \r\n\r\n I dag foreligger der mange  \r\n\r\n rapporter om, hvorledes et VE-samfund med brint som energibærer kan skrues  \r\n\r\n sammen, og der foregår &#150; til trods for, at den nuværende regering  \r\n\r\n brutalt  \r\n\r\n aflivede brintprogrammet ved sin tiltræden i 2001 &#150; stadig flere lokale  \r\n\r\n tiltag,  \r\n\r\n der arbejder frem mod brintsamfundet.  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne finder, at  \r\n\r\n tiden nu er moden til at relancere et nyt og større brintprogram, hvilket er  \r\n\r\n baggrunden  \r\n\r\n for dette beslutningsforslag.  \r\n\r\n</P>  \r\n\r\n<P class=\"Tekst\">  \r\n\r\n Når der peges på en 10-års-plan,  \r\n\r\n skyldes det, at en række tiltag i udviklingen af brint som energibærer ligger  \r\n\r\n lige for, mens andre tiltag kræver længere tid og har et mere langsigtet  \r\n\r\n perspektiv.  \r\n\r\n Et brintsamfund er ikke en fjern futuristisk fremtid, men består af  \r\n\r\n elementer,  \r\n\r\n som umiddelbart kan implementeres og eventuelt tilpasses og afprøves, og af  \r\n\r\n elementer, hvor vi er i en fase, som kræver yderligere udvikling, men hvor  \r\n\r\n fremtiden  \r\n\r\n afhænger af de tiltag, vi sætter i gang i dag:  \r\n\r\n</P>  \r\n\r\n<P class=\"Tekst\">  \r\n\r\n Kernen i produktion af brint er  \r\n\r\n elektrolyseanlæg. Sådanne har eksisteret i 100 år, men der skal afprøves og  \r\n\r\n opbygges  \r\n\r\n løsninger, som er tilpasset dagens forhold og det kommende VE-samfund.  \r\n\r\n</P>  \r\n\r\n<P class=\"Tekst\">  \r\n\r\n Brint har været i anvendelse i  \r\n\r\n lige så mange år. Brint findes og forhandles i dag under tryk og indgår i  \r\n\r\n mange  \r\n\r\n processer. Lagring af brint er således ikke en ny udfordring i sig selv  \r\n\r\n &#150; det  \r\n\r\n er optimeringen af lagringen tilpasset de forskellige forhold, som brint  \r\n\r\n indgår  \r\n\r\n i, der skal arbejdes videre med.  \r\n\r\n</P>  \r\n\r\n<P class=\"Tekst\">  \r\n\r\n Udnyttelse af brint til  \r\n\r\n energiformål er ikke i sig selv en udfordring. Brint kan brænde som naturgas,  \r\n\r\n og der findes i dagens Danmark endog en bil, der kører på brint via  \r\n\r\n forbrænding. Vi er således ikke afhængige af at omdanne brint til el, som det  \r\n\r\n foregår i en brændselscelle, selv om dette naturligvis er et interessant  \r\n\r\n aspekt.  \r\n\r\n Men der er ingen grund til at afvente, at denne udvikling er færdig.  \r\n\r\n</P>  \r\n\r\n<P class=\"Tekst\">  \r\n\r\n Brugen af brint foregår i dag og  \r\n\r\n har gjort det længe. Men udviklingen af et brintsamfund kommer ikke af sig  \r\n\r\n selv. Det handler om at tage de brintløsninger, vi kender, og arbejde videre  \r\n\r\n med dem og samtidig arbejde med nye sammenhænge, hvor brint kan indgå.  \r\n\r\n</P>  \r\n\r\n<P class=\"Tekstoverskrift\">  \r\n\r\n Bemærkninger til forslagets enkelte punkter  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Ad 1 &#150; produktion  \r\n\r\n af brint  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget tager afsæt  \r\n\r\n i, at produktion af brint skal baseres på vedvarende energi som vindkraft,  \r\n\r\n solceller, bølgekraft og eventuelt geotermi.  \r\n\r\n</P>  \r\n\r\n<P class=\"Tekst\">  \r\n\r\n Som nævnt under de generelle  \r\n\r\n bemærkninger kan brint i princippet produceres ud fra mange forskellige slags  \r\n\r\n energikilder. Sigtet med dette forslag er imidlertid alene at støtte de  \r\n\r\n produktionsformer, hvor CO<SUB>2</SUB>  \r\n\r\n -bidraget er mindst muligt samlet set.  \r\n\r\n Derfor skal handlingsplanen alene fokusere på brint produceret på strøm på  \r\n\r\n basis af de rene vedvarende energikilder som vind, sol og bølgekraft. Hertil  \r\n\r\n kan eventuelt komme brug af geotermi.  \r\n\r\n</P>  \r\n\r\n<P class=\"Tekst\">  \r\n\r\n Omdannelsen af den vedvarende  \r\n\r\n energi til brint sker ved elektrolyse, hvor vand ved hjælp af strøm spaltes  \r\n\r\n til  \r\n\r\n ilt og brint.  \r\n\r\n</P>  \r\n\r\n<P class=\"Tekst\">  \r\n\r\n Handlingsplanen skal indeholde  \r\n\r\n tiltag, der kan fremme brintproduktion i tilknytning til større centrale  \r\n\r\n anlæg  \r\n\r\n som f.eks. større havvindmølleparker. Der sigtes her på, at der ved større  \r\n\r\n kystfjerne havmølleparker etableres brintproduktion på stedet, i stedet for  \r\n\r\n at  \r\n\r\n strømmen føres i land via elkabler. Brinten kan føres i land via rørledning  \r\n\r\n (jf. naturgas) eller fragtes via skib.  \r\n\r\n</P>  \r\n\r\n<P class=\"Tekst\">  \r\n\r\n Tilsvarende skal handlingsplanen  \r\n\r\n indeholde tiltag, der kan fremme brintproduktion i tilknytning til  \r\n\r\n landbaserede  \r\n\r\n vindmølleparker og enkeltmøller. Her vil der være tale om et  \r\n\r\n elektrolyseanlæg, som  \r\n\r\n omdanner elproduktionen til brint på de tidspunkter, hvor elproduktionen ikke  \r\n\r\n kan udnyttes, f.eks. om natten eller ved høj vindhastighed, hvor den samlede  \r\n\r\n elproduktion overstiger det aktuelle elforbrug.  \r\n\r\n</P>  \r\n\r\n<P class=\"Tekst\">  \r\n\r\n Det tredje omdrejningspunkt er  \r\n\r\n brintproduktion i tilknytning til mindre, decentrale VE-anlæg knyttet til en  \r\n\r\n lokal udnyttelse af brinten. Et mindre bysamfund, en bydel eller en  \r\n\r\n boligforening  \r\n\r\n kan f.eks. gå sammen om en kombineret vindmøllepark og brintproduktion, hvor  \r\n\r\n brinten udnyttes lokalt til f.eks. transportformål eller et mindre lokalt  \r\n\r\n kraftvarmeanlæg.  \r\n\r\n</P>  \r\n\r\n<P class=\"Tekst\">  \r\n\r\n Tiltag, som en handlingsplan kan  \r\n\r\n fremme, er  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n en  \r\n\r\n beskrivelse af forskellige løsninger og gennemførelse af samfundsøkonomiske  \r\n\r\n beregninger på sådanne projekter,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n udvikling  \r\n\r\n og produktion af elektrolyseanlæg tilpasset de forskellige situationer,  \r\n\r\n f.eks.  \r\n\r\n via en række demonstrationsanlæg,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n etablering  \r\n\r\n af et statsligt drevet brintproduktionsanlæg i tilknytning til en havplaceret  \r\n\r\n vindmøllepark og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n udvikling,  \r\n\r\n afprøvning og demonstration af koncepter for lokale løsninger.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Ad 2 &#150; lagring  \r\n\r\n og distribution af brint  \r\n\r\n</P>  \r\n\r\n<P class=\"Tekst\">  \r\n\r\n En væsentlig barriere for  \r\n\r\n udbredelse og anvendelse af brint er lagringen heraf. Ved centralt brug af  \r\n\r\n brint til energiproduktion kan brinten opbevares på gasform på samme måde som  \r\n\r\n naturgas. Brinten kan til en vis grad distribueres via det eksisterende  \r\n\r\n gasnet.  \r\n\r\n</P>  \r\n\r\n<P class=\"Tekst\">  \r\n\r\n Ifølge tidligere oplysninger fra  \r\n\r\n Energistyrelsen er det muligt at iblande brint i naturgas som led i en første  \r\n\r\n introduktion af brint i det danske energisystem. Dermed nedsættes  \r\n\r\n CO<SUB>2</SUB>  \r\n\r\n -bidraget  \r\n\r\n relativt for den mængde gas, der anvendes. Imidlertid er der grænser for,  \r\n\r\n hvor  \r\n\r\n meget brint der kan iblandes naturgassen. Brint er et meget lille molekyle,  \r\n\r\n og  \r\n\r\n det stiller særlige krav til lagring, rørledninger etc. Derfor skal der med  \r\n\r\n tiden introduceres nye gasrør eller foretages ændringer i de eksisterende  \r\n\r\n rørledninger. Endvidere er der behov for nærmere vurderinger og forsøg med  \r\n\r\n lagring af ren brint i gasform.  \r\n\r\n</P>  \r\n\r\n<P class=\"Tekst\">  \r\n\r\n Hertil kommer spørgsmålet om,  \r\n\r\n hvorvidt de anlæg, der i dag kører på naturgas, kan fungere ved iblanding af  \r\n\r\n brint i naturgassen.  \r\n\r\n</P>  \r\n\r\n<P class=\"Tekst\">  \r\n\r\n Undersøgelser, udviklinger og  \r\n\r\n demonstrationsforsøg vedrørende disse aspekter skal indgå i handlingsplanen.  \r\n\r\n</P>  \r\n\r\n<P class=\"Tekst\">  \r\n\r\n Til en række formål &#150; f.eks. i transportsektoren  \r\n\r\n &#150; skal brinten opbevares i mere komprimeret form, dvs. flydende.  \r\n\r\n Imidlertid kan  \r\n\r\n brint kun opbevares i flydende form ved meget højt tryk eller lav temperatur  \r\n\r\n eller i kombinationer heraf. Det stiller særlige krav til lagerenheder, og  \r\n\r\n under det tidligere brintprogram blev der iværksæt en række  \r\n\r\n udviklingsprojekter  \r\n\r\n herom på Risø.  \r\n\r\n</P>  \r\n\r\n<P class=\"Tekst\">  \r\n\r\n Handlingsplanen skal indeholde en  \r\n\r\n fortsættelse af dette arbejde med mindre, mobile brintlagringer især med  \r\n\r\n fokus  \r\n\r\n på transportsektoren. Det kan dog også være relevant i forbindelse med  \r\n\r\n lagring  \r\n\r\n i tilknytning til mini-kraft-varme-anlæg (som er stationære).  \r\n\r\n</P>  \r\n\r\n<P class=\"Tekst\">  \r\n\r\n Det fremgår af forslagsteksten,  \r\n\r\n at der som led i indsatsen kan gennemføres projekter, der ser på andre  \r\n\r\n bæredygtige  \r\n\r\n lagringsmetoder end brint. Der har således været gennemført forsøg med  \r\n\r\n termisk  \r\n\r\n lagring af energi, og programmet bør være åbent over for at støtte sådanne  \r\n\r\n eller  \r\n\r\n andre tiltag, hvor sigtet er en miljø- og klimamæssig bæredygtig løsning på  \r\n\r\n problemerne  \r\n\r\n i forbindelse med lagring af vedvarende energi.  \r\n\r\n</P>  \r\n\r\n<P class=\"Tekst\">  \r\n\r\n Tiltag, som en handlingsplan kan  \r\n\r\n fremme, er  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n brug  \r\n\r\n af brint i naturgasnettet,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n nye  \r\n\r\n distributionssystemer til ren brint,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n sæsonlagring  \r\n\r\n af brint,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n lagring  \r\n\r\n af flydende brint og andre energitætte lagringsmuligheder,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n lagring  \r\n\r\n af brint til transportformål og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n andre  \r\n\r\n former for bæredygtig energilagring.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Ad 3 &#150; anvendelse  \r\n\r\n af brint til elproduktion  \r\n\r\n</P>  \r\n\r\n<P class=\"Tekst\">  \r\n\r\n Brint kan danne basis for  \r\n\r\n elproduktion på flere måder. Den mest diskuterede er via brændselsceller. En  \r\n\r\n anden  \r\n\r\n simpel metode er ren afbrænding på samme måde som naturgas eller benzin/olie.  \r\n\r\n</P>  \r\n\r\n<P class=\"Tekst\">  \r\n\r\n Med handlingsplanen skal Danmark  \r\n\r\n gå mere aktivt ind i udviklingsprocesserne med brændselsceller. Imidlertid  \r\n\r\n skal  \r\n\r\n der parallelt hermed gennemføres en udvikling for brug af brint som direkte  \r\n\r\n brændsel, hvilket kræver udvikling og demonstration af anlæg, eventuelt ved  \r\n\r\n tilpasning og justering af eksisterende anlægstyper.  \r\n\r\n</P>  \r\n\r\n<P class=\"Tekst\">  \r\n\r\n Handlingsplanen skal omfatte brug  \r\n\r\n af brint ved såvel centrale som decentrale kraftvarmeværker.  \r\n\r\n</P>  \r\n\r\n<P class=\"Tekst\">  \r\n\r\n Et særligt aspekt er udviklingen  \r\n\r\n inden for de såkaldte minikraftværker, dvs. små enheder, som vi kender fra  \r\n\r\n villaoliefyr, men hvor disse også producerer strøm ud over varmt vand.  \r\n\r\n Tilsvarende kan det foregå ved lidt større anlæg knyttet til virksomheder og  \r\n\r\n boligblokke. Der er behov for udviklingstiltag, hvor disse kan fungere på  \r\n\r\n brint.  \r\n\r\n</P>  \r\n\r\n<P class=\"Tekst\">  \r\n\r\n Tiltag, som en handlingsplan kan  \r\n\r\n fremme, er  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forskning  \r\n\r\n i, udvikling af og demonstrationsforsøg med brændselsceller,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forskning  \r\n\r\n i, udvikling af og demonstrationsforsøg med elproduktion via forbrænding af  \r\n\r\n brint,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n tilpasning  \r\n\r\n af, udvikling af og demonstrationsforsøg ved brug af brint i centrale og  \r\n\r\n decentrale kraft-varme-værker og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n udvikling  \r\n\r\n af og demonstrationsforsøg med brug af brint i minikraftværker.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Ad 4 &#150; anvendelse  \r\n\r\n af brint til transportformål  \r\n\r\n</P>  \r\n\r\n<P class=\"Tekst\">  \r\n\r\n Brint i tilknytning til transport  \r\n\r\n forbindes normalt med brug af brændselsceller i biler. Udviklingen går  \r\n\r\n imidlertid langsommere end ønskeligt, da teknikken i praksis er vanskelig at  \r\n\r\n beherske og dyr at implementere.  \r\n\r\n</P>  \r\n\r\n<P class=\"Tekst\">  \r\n\r\n Imidlertid blev der under det  \r\n\r\n tidligere brintprogram gennemført et forsøg med ombygning af en traditionel  \r\n\r\n familiebil til kørsel på forbrænding af brint i motoren &#150; i praksis en  \r\n\r\n bil, der  \r\n\r\n kunne kombinere kørsel på benzin og brint. Forsøget var lovende, men kunne  \r\n\r\n ikke  \r\n\r\n fortsættes på grund af programmets nedlæggelse.  \r\n\r\n</P>  \r\n\r\n<P class=\"Tekst\">  \r\n\r\n Handlingsplanen skal omfatte  \r\n\r\n aktiviteter på alle felter, der kan fremme brugen af brint i  \r\n\r\n transportsektoren,  \r\n\r\n men som en særlig prioritet skal iværksættes en væsentlig dansk indsats på  \r\n\r\n forbrændingsteknikken, da det &#150; i modsætning til brændselscelleteknikken  \r\n\r\n &#150; kan  \r\n\r\n implementeres langt hurtigere i praksis.  \r\n\r\n</P>  \r\n\r\n<P class=\"Tekst\">  \r\n\r\n Sigtet med programmet vil således  \r\n\r\n være at opbygge en bilpark, der kan indgå i forsøg med et forsyningssystem  \r\n\r\n til  \r\n\r\n en sådan bilpark. Energitabet ved at udnytte brint baseret på f.eks.  \r\n\r\n vindkraft  \r\n\r\n er dog relativt stort ved direkte forbrænding frem for udnyttelse via en  \r\n\r\n brændselscelle. Det primære formål med at fremme forbrændingsaspektet skal  \r\n\r\n derfor ses som et skridt, der primært har til formål hurtigere at  \r\n\r\n implementere  \r\n\r\n brinten i transportsektoren og bane vejen for de tekniske løsninger, der på  \r\n\r\n sigt viser sig mest optimale. Derfor skal der samtidig gennemføres  \r\n\r\n aktiviteter,  \r\n\r\n som sikrer Danmark en progressiv deltagelse i brændselscelleløsninger.  \r\n\r\n</P>  \r\n\r\n<P class=\"Tekst\">  \r\n\r\n En særlig indsats kan f.eks.  \r\n\r\n gennemføres i forbindelse med bytrafik, herunder kollektiv trafik, kommunale  \r\n\r\n og  \r\n\r\n statslige køretøjer, taxaer og andre bilparker, der skal kunne fungere i et  \r\n\r\n begrænset  \r\n\r\n geografisk område, og som dermed ikke kræver et landsdækkende forsyningsnet  \r\n\r\n med  \r\n\r\n brint. Også togtransport kan indgå i forsøg med brint som brændsel.  \r\n\r\n</P>  \r\n\r\n<P class=\"Tekst\">  \r\n\r\n Handlingsplanen skal indeholde  \r\n\r\n iværksættelse af forsøg med brintlandsbyer, hvor der foregår lokal  \r\n\r\n brintproduktion  \r\n\r\n til især transportformål (og med tiden totale brintbyer).  \r\n\r\n</P>  \r\n\r\n<P class=\"Tekst\">  \r\n\r\n Tiltag, som en handlingsplan kan  \r\n\r\n fremme, er  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forskning  \r\n\r\n i, udvikling af og demonstrationsforsøg med brændselscelleteknik til  \r\n\r\n transportformål,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n forskning  \r\n\r\n i, udvikling af og demonstrationsforsøg med forbrænding af brint til  \r\n\r\n transportformål,  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at  \r\n\r\n der gennemføres demonstrationsforsøg med udvalgte bilparker, og  \r\n\r\n</P>  \r\n\r\n<P class=\"Pind\">  \r\n\r\n &#150;  \r\n\r\n &#9;  \r\n\r\n at  \r\n\r\n der gennemføres forsøg med brug af brint i togtransport.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Undersøgelser og  \r\n\r\n vurderinger for et samlet energisystem  \r\n\r\n</P>  \r\n\r\n<P class=\"Tekst\">  \r\n\r\n Som led i den samlede  \r\n\r\n handlingsplan skal endvidere indgå aktiviteter, der samler trådene i de  \r\n\r\n ovenstående tiltag. Det består af scenarier, beregninger, vurderinger,  \r\n\r\n analyser  \r\n\r\n samt gennemførelse af forsøg med mindre samfund, hvor brintsamfundet afprøves  \r\n\r\n i  \r\n\r\n miniudgave.  \r\n\r\n</P>  \r\n\r\n<P class=\"Tekst\">  \r\n\r\n Endvidere skal der gennemføres  \r\n\r\n løbende vurdering af resultaternes energieffektivitet, idet løsninger med  \r\n\r\n brint  \r\n\r\n integreret naturligvis samlet skal sikre den størst mulige samlede  \r\n\r\n energibesparelse.  \r\n\r\n</P>  \r\n\r\n<P class=\"Tekst\">  \r\n\r\n Der skal endelig løbende &#150; på  \r\n\r\n basis af landvindinger på brintområdet &#150; udvikles planer for en trinvis  \r\n\r\n indpasning  \r\n\r\n af brint i energisystemet.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Per Clausen  \r\n\r\n</B>  \r\n\r\n (EL):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\">  \r\n\r\n<I>  \r\n\r\n Forslag til  \r\n\r\n folketingsbeslutning om indførelse af VE-brint i det danske energisystem.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 132).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2006/1 BF 132",
            "stateLabel": "Bortfaldet",
            "references": [
                {
                    "shortName": "2006/1 BSF 132",
                    "title": "Forslag til folketingsbeslutning om indførelse af VE-brint i det danske energisystem",
                    "presentationName": "Beslutningsforslag som fremsat",
                    "documentTypeId": 480,
                    "documentId": 99895,
                    "eliUri": "/eli/ft/20061BB00132",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20061/beslutningsforslag/b132/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/03/2007"
        },
        {
            "displayName": "Accession",
            "displayValue": "20061BB00132"
        },
        {
            "displayName": "Entydig dokumentidentifikation",
            "displayValue": "AX009252"
        },
        {
            "displayName": "Dato for førstegangsindlæggelse",
            "displayValue": "29/03/2007"
        },
        {
            "displayName": "Dato for indlæggelse",
            "displayValue": "29/03/2007"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "132"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}