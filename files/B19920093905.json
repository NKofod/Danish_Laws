{
    "id": 65117,
    "title": "Bekendtgørelse om beskyttelse af søkabler og undersøiske rørledninger (Kabelbekendtgørelsen) ",
    "documentTypeId": "60",
    "isSagsforlobPeriodValid": false,
    "shortName": "BEK nr 939 af 27/11/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om beskyttelse af søkabler og  \r\n\r\n undersøiske rørledninger </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Kabelbekendtgørelsen) </P>  \r\n\r\n<BR>  \r\n\r\n<P>I medfør af § 5, stk. 4, og § 6, stk. 3, i lov om skibsfartens </P>  \r\n\r\n<P>betryggelse, jf. lovbekendtgørelse nr. 587 af 29. september 1988, og </P>  \r\n\r\n<P>efter bemyndigelse i bekendtgørelse nr. 570 af 26. september 1988 </P>  \r\n\r\n<P>fastsættes efter samråd med Forsvarsministeriet og Trafikministeriet, </P>  \r\n\r\n<P>jf. herved lov nr. 54 af 15. februar 1895 om beskyttelse af søkabler </P>  \r\n\r\n<P>og undersøiske ledninger som ændret ved lov nr. 134 af 10. maj 1915, </P>  \r\n\r\n<P>lov nr. 151 af 10. maj 1967 samt lov nr. 480 af 8. november 1972: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Skibe må ikke uden bydende nødvendighed ankre i  \r\n\r\n de for søkabler og undersøiske rørledninger af enhver art (rørledninger til  \r\n\r\n transport af kulbrinter m.v.) fastsatte kabel- og rørledningsfelter, som  \r\n\r\n omfatter de tilhørende beskyttelseszoner, jf. § 4. </P>  \r\n\r\n<P CLASS=STK> <I>Stk. 2. </I> Inden for beskyttelseszonerne er endvidere  \r\n\r\n sandsugning, stenfiskning samt enhver brug af redskaber o.a., der slæbes på  \r\n\r\n bunden, forbudt. Forinden pæle anbringes i havbunden i disse områder, skal  \r\n\r\n der forhandles med kabel- eller rørledningsejeren eller dennes stedlige  \r\n\r\n repræsentant om pælenes anbringelse. </P>  \r\n\r\n<P CLASS=STK> <I>Stk. 3. </I> Klapning indenfor beskyttelseszoner omkring  \r\n\r\n kabler og rørledninger eller i områder, hvor det klappede materiale vil kunne  \r\n\r\n drive ind over kabler eller rørledninger, herunder specielt udløbs- og  \r\n\r\n indsugningsbygværker, skal forinden være godkendt af kabel- eller  \r\n\r\n rørledningsejeren. Godkendelsen skal fremgå af klaptilladelsen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> I tilfælde af, at et skib i den i § 1, stk. 1,  \r\n\r\n nævnte tvangssituation er ankret inden for beskyttelseszoner omkring kabler  \r\n\r\n og rørledninger, skal følgende iagttages: </P>  \r\n\r\n<UL CLASS=PLAIN-LIST>  \r\n\r\n<LI>1) Skibsføreren skal straks give underretning om ankringen til Søværnets  \r\n\r\n Operative Kommando. Ankeret må ikke forsøges lettet, før tilladelse fra  \r\n\r\n kabel- eller rørledningsejer er givet. Sådan tilladelse kan indhentes via  \r\n\r\n Søværnets Operative Kommando, der underretter kabel- eller rørledningsejeren  \r\n\r\n og myndighederne, se bilagets pkt. 3. </LI>  \r\n\r\n<LI>2) Føreren skal, forinden skibet letter, så vidt muligt skaffe sig  \r\n\r\n oplysning om, hvorledes ankeret står i forhold til kablerne eller  \r\n\r\n rørledningerne. Letningen skal ske under iagttagelse af fornøden forsigtighed  \r\n\r\n og i henhold til de i tilladelsen fastsatte vilkår; er ankeret ikke fri af  \r\n\r\n kabel eller rørledning, må det ikke lettes, medmindre føreren er sikker på,  \r\n\r\n at det under de givne omstændigheder, herunder vanddybden, strøm- og  \r\n\r\n vindforhold, ankerets konstruktion m.v., vil kunne komme fri uden at  \r\n\r\n beskadige kabel eller rørledning. Er føreren ikke sikker herpå, skal ankeret,  \r\n\r\n såfremt hensynet til skibets sikkerhed tillader det, stikkes ud, efter at det  \r\n\r\n er afmærket med bøje eller lignende. </LI>  \r\n\r\n<LI>3) I tilfælde af brud på eller anden beskadigelse af kabel eller  \r\n\r\n rørledning, eller i øvrigt når et kabel har været fisket, skal positionen,  \r\n\r\n hvor dette fandt sted, bestemmes så nøjagtigt som muligt, eventuelt ved hjælp  \r\n\r\n af pejlinger, og afmærkes med bøje eller lignende. </LI>  \r\n\r\n<LI>4) Efter omstændighederne kan føreren efterfølgende afkræves en nærmere  \r\n\r\n forklaring. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Om søkabler og undersøiske ledninger, se  \r\n\r\n bilaget. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> De i § 2 foreskrevne regler finder tilsvarende  \r\n\r\n anvendelse i tilfælde af, at et skib inden for beskyttelseszonerne for kabler  \r\n\r\n eller rørledninger, uanset det i § 1 omhandlede forbud, har gjort brug af  \r\n\r\n redskaber o.a., som kan beskadige kablerne eller rørledningerne. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Et kabel- eller rørledningsfelt omfatter en 200  \r\n\r\n m bred beskyttelseszone langs med og på hver side af kablet eller  \r\n\r\n rørledningen, således som indtegnet i søkortet, respektive båkelinien for  \r\n\r\n kablet eller rørledningen, medmindre andet i det enkelte tilfælde  \r\n\r\n udtrykkeligt er bekendtgjort, f.eks. i &#187;Efterretninger for  \r\n\r\n Søfarende&#171;. Større kabel- eller rørledningsfelter vil som regel være  \r\n\r\n angivet ved båkelinier for feltets yderste kabler eller rørledninger og  \r\n\r\n undertiden også for båkelinier for kabler eller rørledninger mellem disse.  \r\n\r\n Hvis andet ikke er bekendtgjort og vist i søkortet, omfatter kabel- og  \r\n\r\n rørledningsfeltets beskyttelseszone da området mellem de yderste båkelinier  \r\n\r\n samt et område på 200 m uden for disse. </P>  \r\n\r\n<P CLASS=STK> <I>Stk. 2. </I> Kabel- og rørledningsfelterne er indtegnet i  \r\n\r\n danske, færøske og grønlandske søkort og omtalt i de tilhørende  \r\n\r\n sejladsbeskrivelser under det pågældende farvandsafsnit. Fastsættelse af nye  \r\n\r\n kabel- eller rørledningsfelter samt ændringer i eksisterende bekendtgøres i  \r\n\r\n &#187;Efterretninger for Søfarende&#171; og i &#187;Søkortrettelser&#171;.  \r\n\r\n</P>  \r\n\r\n<P CLASS=STK> <I>Stk. 3. </I> I søkortet vises kabler og rørledninger som  \r\n\r\n enkeltliggende eller som områder, hvori der er udlagt flere end et kabel  \r\n\r\n eller en rørledning. I sidstnævnte tilfælde vil kabel- og rørledningsfeltets  \r\n\r\n samlede udstrækning fremgå af søkortet. Beskyttelseszoner omkring  \r\n\r\n enkeltliggende kabler og rørledninger vises i søkortene alene ved kablets  \r\n\r\n eller rørledningens linieføring. </P>  \r\n\r\n<P CLASS=STK> <I>Stk. 4. </I> Bekendtgørelsens bestemmelser finder ikke  \r\n\r\n anvendelse inden for en havns søområde, men kabler og rørledninger samt  \r\n\r\n bestemmelser vedrørende lokale forhold findes omtalt i &#187;Den danske  \r\n\r\n Havnelods&#171;, &#187;Havneoplysninger for Færøerne&#171; samt &#187;Den  \r\n\r\n grønlandske Havnelods&#171;. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Forbudet mod ankring m.v. i beskyttelseszoner  \r\n\r\n omkring kabler og rørledninger omfatter ikke skibe, der for relevant  \r\n\r\n myndighed udfører opmålings-, afmærknings- og kabelarbejder og lignende, og  \r\n\r\n skibe, der anvendes af vedkommende kabel- eller rørledningsejer til sådanne  \r\n\r\n arbejder inden for feltet. Sådanne skibe er ikke forpligtet til at give  \r\n\r\n underretning om ankring, jf. § 2, pkt. 4. </P>  \r\n\r\n<P CLASS=STK> <I>Stk. 2. </I> Det i § 1 nævnte forbud omfatter ikke  \r\n\r\n bundfortøjning af sømærker. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tilsyn med overholdelsen af de i denne  \r\n\r\n bekendtgørelse indeholdte forskrifter føres af Generaldirektoratet for post-  \r\n\r\n og telegrafvæsenet, Energistyrelsen og de øvrige kabel- og rørledningsejeres  \r\n\r\n tilsyn. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Overtrædelse af denne bekendtgørelse straffes  \r\n\r\n med bøde. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bekendtgørelsen træder i kraft den 1. januar  \r\n\r\n 1993. </P>  \r\n\r\n<P CLASS=STK> <I>Stk. 2. </I> Bekendtgørelse nr. 327 af 29. oktober 1962 om  \r\n\r\n beskyttelse af søkabler og undersøiske ledninger ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Søfartsstyrelsen, den 27. november 1992  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>N. J. Bagge </P>  \r\n\r\n<P CLASS=MINISTER ALIGN=RIGHT>/ I. Winkel Smith </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Søkabler og undersøiske rørledninger </P>  \r\n\r\n<P CLASS=PUNKT> <B>1.</B> Generelt </P>  \r\n\r\n<P>Søkabler </P>  \r\n\r\n<P>Alle søkabler kan være livsfarlige at komme i berøring med, uanset om det  \r\n\r\n er kabler til elektricitetsforsyning (elektricitetskabler) eller  \r\n\r\n telefonkabler (telekabler). </P>  \r\n\r\n<P>De vigtigste dele i et søkabel er beskyttet af en kraftig  \r\n\r\n jerntrådsarmering. Herover er der enten en garnomvikling, imprægneret med et  \r\n\r\n tjærelignende stof eller en hård plastkappe. </P>  \r\n\r\n<P>Kablernes tykkelse er meget forskellig, idet de tyndeste er ca. 3 cm i  \r\n\r\n diameter (vægt ca. 3 tons pr. km) og de tykkeste ca. 15 cm (vægt ca. 50 tons  \r\n\r\n pr. km). </P>  \r\n\r\n<P>For et kabel gælder det ofte, at det, såfremt det får en skarp bøjning  \r\n\r\n eller bliver fladtrykt, vil blive beskadiget indvendigt, selv om kablet  \r\n\r\n udvendigt tilsyneladende er helt. </P>  \r\n\r\n<P>Det kan være forbundet med fare at kappe et søkabel. Elektricitetskabler  \r\n\r\n og mange telekabler overfører spændinger, der kan være livsfarlige ved  \r\n\r\n forkert behandling. En stor del af telekablerne er lyslederkabler, hvor der  \r\n\r\n anvendes en laserdiode som lyskilde. Lyset fra laseren kan være skadeligt for  \r\n\r\n øjets nethinde, hvis den udsættes for en kraftig laserstråle. </P>  \r\n\r\n<P>Alle skibe bør gøre deres yderste for at undgå berøring af søkabler, da  \r\n\r\n beskadigelse kan medføre forstyrrelse på anlæg af stor samfundsmæssig  \r\n\r\n betydning foruden at volde store udgifter til reparation. Skadevoldere på  \r\n\r\n søkabler pådrager sig efter omstændighederne strafansvar og eventuelt  \r\n\r\n erstatningsansvar. </P>  \r\n\r\n<P>Som anført i bekendtgørelsens § 4, stk. 2, er kabelfelterne i danske,  \r\n\r\n færøske og grønlandske farvande samt den dertil knyttede afmærkning indtegnet  \r\n\r\n i søkortene og omtalt i de tilhørende sejladsbeskrivelser. </P>  \r\n\r\n<P>Enkelte kabler i snævre løb og læge farvande er ikke udsat i søkortet  \r\n\r\n eller afmærket med kabelbåker. I disse tilfælde vil kablets landing være  \r\n\r\n markeret med et kabelskilt påført en forklarende tekst. Kabelskiltet vil være  \r\n\r\n angivet i søkortet. </P>  \r\n\r\n<P> <I>Rørledninger</I>  </P>  \r\n\r\n<P>Undersøiske olie- og gasrørledninger kan være livsfarlige ved  \r\n\r\n beskadigelse. Olie- og gasrørledninger er som hovedregel nedgravet og  \r\n\r\n tildækket, men kan enkelte steder ved understøtninger være placeret over  \r\n\r\n havbunden. Enkelte rørledninger er dog lagt på havbunden uden efterfølgende  \r\n\r\n nedgravning. </P>  \r\n\r\n<P>Større ledninger (diameter over 250 mm) er normalt omgivet af en  \r\n\r\n betonkappe for at give ledningen tilstrækkelig tyngde og hermed sikre mod  \r\n\r\n opdrift. Driftstrykket i ledningerne kan være op til 140 bar. Beskadigelse  \r\n\r\n vil derfor kunne medføre udslip af store mængder gas og olie, der kan medføre  \r\n\r\n eksplosionsfare og tab af skibes opfrift og forurening af miljøet. Samtidig  \r\n\r\n vil en beskadigelse af rørledningen medføre forstyrrelser på anlæg af stor  \r\n\r\n samfundsmæssig betydning. </P>  \r\n\r\n<P>Alle skibe bør derfor gøre deres yderste for at undgå berøring med  \r\n\r\n undersøiske rørledninger. Skadevolder på rørledninger pådrager sig efter  \r\n\r\n omstændighederne strafansvar og eventuelt erstatningspligt. </P>  \r\n\r\n<P CLASS=PUNKT> <B>2.</B> Afmærkning af søkabler og undersøiske rørledninger  \r\n\r\n</P>  \r\n\r\n<P>Kabelfelter er som regel afmærket med kabelbåker, normalt omfattende en  \r\n\r\n for- og en bagbåke, der er opført på land. Der kan forekomme båkelinier,  \r\n\r\n bestående af 2 bagbåker med fælles forbåke eller af 2 forbåker med fælles  \r\n\r\n bagbåke. </P>  \r\n\r\n<P>I snævre løb kan en rørledning være markeret med båker. </P>  \r\n\r\n<P>De nævnte båker kan være forsynet med fyr. </P>  \r\n\r\n<P>For- og bagbåken overet angiver - medmindre andet udtrykkeligt er anført,  \r\n\r\n jf. § 4 i bekendtgørelsen, eller det fremgår af søkortet - midterlinien af  \r\n\r\n feltet. </P>  \r\n\r\n<P> <I>Kabelbåker</I>  </P>  \r\n\r\n<P>I en båkelinie består forbåken af en cirkelformet tremmeflade og bagbåken  \r\n\r\n af en lignende cirkelformet flade over en kvadratisk flade (diamant). De  \r\n\r\n cirkelformede flader er hvidmalede med rødt centrum, medens den kvadratiske  \r\n\r\n flade er hvidmalet med rød kant. Hvis kabelfyr anvendes, er bagbåken forsynet  \r\n\r\n med et rødt lys over et hvidt lys og forbåken med et rødt lys. </P>  \r\n\r\n<P> <I>Rørledningsbåker</I>  </P>  \r\n\r\n<P>I båkelinier, der afmærker rørledninger, er bagbåke og forbåke forsynet  \r\n\r\n med en kvadratisk flade (diamant). Båkerne er gulmalede. Såfremt båkerne er  \r\n\r\n forsynet med fyr, anvendes gult lys på begge båker. </P>  \r\n\r\n<P> <I>Advarselssignaler</I>  </P>  \r\n\r\n<P>For at advare fartøjer, der ved ankring eller fiskeri skønnes at komme så  \r\n\r\n nær til et søkabel eller undersøisk rørledning, at risiko for beskadigelse  \r\n\r\n kan opstå, kan der fra vagtskibe i nærheden i påkommende tilfælde blive hejst  \r\n\r\n flagsignalet QU, der betyder, at ankring er forbudt. </P>  \r\n\r\n<P>Som advarsel gælder også de i de internationale søvejsregler omhandlede  \r\n\r\n signaler for skibe, der er beskæftiget med at udlægge eller optage et  \r\n\r\n undersøisk kabel. </P>  \r\n\r\n<P>I visse områder kan der i kabellinien være udlagt særlige kabelbøjer eller  \r\n\r\n kabellystønder, som er gule og mærket med ordet &#187;Kabel&#171; samt  \r\n\r\n ejerens navn eller mærke. Disse bøjer må ikke røres. </P>  \r\n\r\n<P>I forbindelse med rørledninger kan der være undersøiske  \r\n\r\n ventilinstallationer, der rager op over havbunden. Installationerne kan være  \r\n\r\n afmærket med sømærke (isoleret fareafmærkning). </P>  \r\n\r\n<P CLASS=PUNKT> <B>3.</B> Skibe, der er grundstødt eller ankret i et kabel-  \r\n\r\n eller rørledningsfelt </P>  \r\n\r\n<P>Skibe, der er grundstødt, ankret, eller har hold med sine redskaber i et  \r\n\r\n kabel- eller rørledningsfelt, skal straks meddele dette til Søværnets  \r\n\r\n Operative Kommando, som vil formidle kontakten til kabel- eller  \r\n\r\n rørledningsejeren. Ejeren vil derefter straks kontakte skibet for i  \r\n\r\n samarbejde med dette at forhindre skader på kabel eller ledning. Til brug for  \r\n\r\n arbejdet hermed er det af største vigtighed, at positionen for såvel ankeret  \r\n\r\n som skibet er angivet med størst mulig nøjagtighed. </P>  \r\n\r\n<P CLASS=PUNKT> <B>4.</B> Erstatning for mistede grejer </P>  \r\n\r\n<P>Et skib har krav på erstatning for anker- eller fiskegrejer, som er ofret  \r\n\r\n for ikke at beskadige et søkabel eller en undersøisk rørledning, jf. lov nr.  \r\n\r\n 54 af 15. februar 1895, som ændret ved lov nr. 134 af 10. maj 1915, lov nr.  \r\n\r\n 151 af 10. maj 1967 samt lov nr. 480 af 8. november 1972. Skibsføreren skal  \r\n\r\n anmelde sit krav for rette vedkommende inden 24 timer efter ankomsten til  \r\n\r\n første havn, skibet anløber. </P>  \r\n\r\n<P>I udenlandsk havn søges oplysning hos den danske repræsentation om, for  \r\n\r\n hvem kravet skal fremsættes. </P>  \r\n\r\n<P>Ethvert erstatningskrav skal altid ledsages af en udskrift af skibets  \r\n\r\n logbog over omstændighederne ved begivenheden, samt en opgørelse over arten  \r\n\r\n af de mistede redskaber, inklusive en kopi af regningen for deres  \r\n\r\n anskaffelse. Erstatningskravet bør udfærdiges straks efter begivenheden og  \r\n\r\n underskrives af skibsføreren og af de af besætningen, der var vidne dertil.  \r\n\r\n Skibsføreren skal således fremlægge behørigt bevis for kravets berettigelse.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/1992"
        },
        {
            "displayName": "Accession",
            "displayValue": "B19920093905"
        },
        {
            "displayName": "Entydig dokumentidentifikation",
            "displayValue": "CM024200"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/07/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "939"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "27/11/1992"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Industrimin. Søfartsstyrelsen, Nautisk Kontor, j.nr. 6100-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}