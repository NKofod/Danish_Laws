{
    "id": 170167,
    "title": "Udtalelse afgivet af Klagekomitéen for Etnisk Ligebehandling",
    "documentTypeId": "250",
    "isSagsforlobPeriodValid": true,
    "shortName": "UDT nr 10816 af 19/09/2006",
    "documentHtml": "<div class=\"bjelke\">Den fulde tekst</div><p class=\"Titel2\">Udtalelse afgivet af Klagekomitéen for Etnisk Ligebehandling</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. 780.29</span>\r\n   </p>\r\n   <p class=\"TekstGenerel\">\r\n      <span class=\"Italic\">Klagekomitéen fandt ikke, at en kommune havde overtrådt lov om etnisk ligebehandlings forbud mod direkte forskelsbehandling ved at have oprettet særlige dagplejetilbud for arabiske og somaliske børn</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klagekomitéen blev kontaktet af en borger, der gjorde komitéen opmærksom på, at Aalborg Kommune havde oprettet \"et etnisk dagplejetilbud\" for somaliske børn. Borgeren havde samtidig fremsendt bl.a. en avisartikel fra Søndagsavisen den 6. januar 2004, hvoraf det fremgik at Aalborg kommune siden 1998 har haft en etnisk dagplejeordning hvor to-kulturelle dagplejere sammen med en dagplejer med dansk etnisk oprindelse passede ca. 10 børn.</p>\r\n   <p class=\"TekstGenerel\">Klagekomitéen indledte på baggrund af oplysningerne en sag på eget initiativ om kommunens dagplejetilbud.</p>\r\n   <p class=\"TekstGenerel\">Aalborg Kommune oplyste under Klagekomitéens behandling af sagen, at de to-kulturelle dagplejeordninger havde eksisteret som et særligt tilbud til fremmedsprogede familier siden 1987. For så vidt angik formålet med ordningen oplyste kommunen bl.a., at de to-kulturelle dagplejetilbud skulle kvalificere børnene til at fungere på lige fod med danske børn og unge i det danske samfund. Det var kommunens opfattelse, at små børns identitetsopfattelse, sprog og begrebsudvikling bedst blev stimuleret i omgivelser der efterlignede forældrenes sprog og væremåde. Kommunen oplyste videre, at der ikke var faste udvælgelseskriterier til de to-kulturelle dagplejetilbud, og at det stod frit for alle forældre at skrive deres børn op til dagpletilbudet.</p>\r\n   <p class=\"TekstGenerel\">Klagekomitéen lagde på baggrund af Aalborg Kommunes oplysninger til grund, at kommunen havde indført to-kulturelle dagplejeordninger, som tilbud til navnlig arabiske og somaliske forældre, som ønsker, at deres børn skal integreres og lære såvel det danske sprog, som deres modersmål i omgivelser, der minder om deres eget hjem og i kontakt med både arabiske/somaliske og danske dagplejere. Komitéen lagde videre til grund, at der ikke skete placering eller blev tilbudt pladser i dagsinstitutionen på baggrund af børns eller forældres etniske oprindelse, men at ordningen var åben for alle børn i kommunen.</p>\r\n   <p class=\"TekstGenerel\">På den baggrund, konkluderede Klagekomitéen, at de to-kulturelle dagplejeordninger, der er oprettet af kommunen, ikke er i strid med lov om etnisk ligebehandlings forbud mod direkte forskelsbehandling på grund af etnisk oprindelse, idet det står frit for alle forældre at skrive deres børn op til en plads i en to-kulturel dagplejeordning, og idet tilbudet om en to-kulturel dagplejeordning er tilgængelig for alle børn i kommunen.</p>\r\n   <p class=\"TekstGenerel\">På denne baggrund fandt Klagekomitéen ikke, at de to-kulturelle dagplejeordninger indført af Aalborg kommune var i strid med lov om etnisk ligebehandlings forbud mod direkte forskelsbehandling på grund af race eller etnisk oprindelse.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Klagekomitéen for Etnisk Ligebehandling modtog ved e-mail af 28. marts 2006 en henvendelse fra en person (Klager), der gjorde komitéen opmærksom på, at Aalborg Kommune havde oprettet et etnisk dagplejetilbud for somaliske børn. Klager havde samtidigt vedlagt avisartikler fra bl.a. Jyllands Posten den 5. september 2002 og den 14. juni 2003 og Søndagsavisen den 6. januar 2004 samt udskrift fra Århus Kommunes hjemmeside af \"Et Projekt for udsatte børn i dagplejen\".</p>\r\n<p>\r\n</p>\r\n<p>Af særlig relevans for sagen var artiklen i Søndagsavisen den 6. januar 2004, hvoraf det fremgik at Århus Kommune - inspireret af Aalborg Kommunes stordagplejeordninger - havde planer om at etablere en etnisk dagplejeordning, hvor to-kulturelle dagplejere sammen med en dagplejer med dansk etnisk oprindelse skulle passe 10 børn. Det fremgik videre, at Aalborg Kommune siden 1998 havde \"haft meget gode erfaringer med netop disse stordagpleje-ordninger, som de har haft ni af i de fem år, det har kørt.\"</p>\r\n<p>\r\n</p>\r\n<p>På baggrund af de fremsendte materialer besluttede Klagekomitéen den 28. marts 2006 at iværksætte en egen drift undersøgelse af sagen</p>\r\n<p>\r\n</p>\r\n<p>Den 6. april 2006 kontaktede Klagekomitéen Aalborg Kommune telefonisk for at få bekræftet, om kommunen fortsat havde etniske dagplejetilbud. Aalborg Kommune oplyste, at kommunen havde tre somaliske dagplejeordninger og én arabisk. Kommunen oplyste endvidere, at uanset, at dagplejetilbudet var oprettet med særlig fokus på somaliske og arabiske børn, blev børn med anden etnisk baggrund endvidere tilbudt plads i det pågældende tilbud. Kommunen havde imidlertid hidtil alene modtaget ønsker om placering i det pågældende tilbud fra personer af somalisk og arabisk etnisk oprindelse.</p>\r\n<p>\r\n</p>\r\n<p>Klagekomitéen anmodede ved brev af 18. april 2006 Aalborg Kommune om en udtalelse i sagen.</p>\r\n<p>\r\n</p>\r\n<p>Den 4. juli 2006 modtog Klagekomitéen Aalborg Kommunes udtalelse. Bl.a. følgende fremgik af udtalelsen:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § \"Med de større flygtningegruppers ankomst til Aalborg, opstod der i 1985/86 et pædagogisk pasningsbehov for børn i flygtningefamilier.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Modersmålsdagplejen/to-kulturelle dagplejeordninger har siden 1987 eksisteret som et særligt tilbud til fremmedsprogede familier.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Begrundelsen for dette særlige tilbud er; ¬- § At kvalificere børnene til at fungere på lige fod med danske børn/unge i et dansk samfundsliv ved at børnenes behov for udvikling imod krav og forventninger i det danske samfund, må tage udgangspunkt i forældrenes sproglige/kulturelle ressourcer. Denne målsætning bygger på udviklingsteorier, der lægger vægt på, at små børns identitetsopfattelse, begreber og sprog udvikles i tæt samspil med og ved efterligninger af de nære omgivelsers (forældrenes og søskendes) sprog og væremåde. ¬- § At skabe mulighed for forældrenes frigørelse til undervisning/uddannelse og erhverv, og give dem mulighed for, at lære dansk samfundsliv og kultur, og fungere som en del heraf i hverdagen. ¬¬</p>\r\n<p class=\"Liste1\">\r\n   <span class=\"Liste1Nr\">–</span> § Til oprettelsen af modersmålsdagplejen/to-kulturelle dagplejeordninger uden for eget hjem, søgte Social og Sundhedsforvaltningen den 26. september 1989 Socialministeriet om en dispensation om at fravige bistandslovens §§ 63 og 64 - om at dagpleje udøves i dagplejerens eget hjem - for at udstationere de fremmedsprogede dagplejere i lejligheder lejet af Aalborg Kommune.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Dette var begrundet i, at der i den muslimske kultur hersker en tradition for en meget stor gæstfrihed. En fremmedsproget dagplejer i eget hjem må have hjemmet åbent konstant for besøgende forældre, hvilket vil bevirke urimelige arbejdsforhold.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § [. . . ] I foråret 1998 besluttede Aalborg Kommunes Socialudvalg at ændre alle modersmålsdagplejeordninger uden for eget hjem til to-kulturelle ordninger. &amp;Aelig; ndringen betød, at der fremover skulle være 2 modersmålsdagplejere og 1 dansk-talende dagplejer i hver ordning samt at ændringen skulle gennemføres inden år 2000. Ved en modersmålsdagplejer forstår vi en person, der ud over faglige kvalifikationer i forhold til børnepasning, taler børnenes modersmål og har indsigt i deres kulturelle baggrund.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Endelig besluttede Socialudvalget i november 2004, at der endnu engang skulle ændres i personalesammensætningen i de to-kulturelle ordninger. Denne ændring skete med henblik på at skabe en øget dansk sprogstimulering, så der fremover, ved naturlig afgang, skal ske ansættelse således at personalesammensætningen vil være 2 dansk-talende og 1 modersmålsdagplejer.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Aalborg Kommunes dagpleje er fordelt i 7 småbørnsområder. I 4 af disse områder har dagplejen to-kulturelle ordninger etableret. Tilsammen er der etableret 2 ordninger til børn med arabisk baggrund og 7 ordninger til børn med somalisk baggrund. Hver ordning er normeret til 3 ansatte. Antallet af børn i ordninger varierer alt efter de fysiske rammer. Der kan dog max indskrives 10 børn pr. ordning.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § Ved opskrivning til et kommunalt pasningstilbud orienteres forældrene om, hvilke tilbud der er indenfor 0-2 års området. Det er forældrenes eget valg om de ønsker deres barn optaget i en af de to-kulturelle ordninger eller om de ønsker en dagplejeplads eller vuggestueplads.\"</p>\r\n<p>\r\n</p>\r\n<p>\r\n   <span class=\"Bold\">Klage komitéen for Etnisk Ligebehandlings udtalelse:</span>\r\n</p>\r\n<p>\"Efter § 10, stk. 2, i lov nr. 374 af 28. maj 2003 om etnisk ligebehandling er Institut for Menneskerettigheder tillagt kompetence til at behandle klager over overtrædelse af lovens forbud mod forskelsbehandling på grund af race eller etnisk oprindelse og for overtrædelse af lovens forbud mod repressalier. Denne opgave varetages på instituttets vegne af Klagekomitéen for Etnisk Ligebehandling, som i den forbindelse har beføjelse til at give udtryk for sin opfattelse af, om der er sket en overtrædelse af forbudet mod forskelsbehandling af de anførte grunde eller en overtrædelse af forbudet mod repressalier. Komitéen har endvidere kompetence til at tage en sag op af egen drift, for eksempel på grundlag af presseomtale eller på grundlag af en henvendelse fra en borger m.v..</p>\r\n<p>\r\n</p>\r\n<p>Klagekomitéen har på baggrund af en henvendelse fra Klager og en artikel bragt i Søndagsavisen 6. januar 2004 om, at Aalborg Kommune siden 1998 har haft to-kulturelle dagplejeordninger, anmodet Aalborg Kommune om en udtalelse med henblik på komitéens overvejelser om at tage sagen op af egen drift.</p>\r\n<p>\r\n</p>\r\n<p>\r\n   <span class=\"Italic Underline\">a.</span> <span class=\"Italic Underline\">Klagekomitéens kompetence</span></p>\r\n<p>Klagekomitéen kan af egen drift indlede undersøgelser af, om forbudet mod forskelsbehandling på grund af race eller etnisk oprindelse er blevet overtrådt for så vidt angår forhold, der har fundet sted efter lov om etnisk ligebehandlings ikrafttræden den 1. juli 2003. Til trods for at Aalborg Kommunes oprettelse af det pågældende dagplejetilbud blev oprettet før denne dato, har komitéen forstået Aalborg Kommunes oplysninger således, at det pågældende tilbud tillige er stillet til rådighed for kommunes borgere efter lovens ikrafttræden. Klagekomitéen har derfor kompetence til at behandle sagen.</p>\r\n<p>\r\n</p>\r\n<p>\r\n   <span class=\"Italic Underline\">b.</span> <span class=\"Italic Underline\">Aalborg Kommunes to-kulturelle dagplejetilbud</span></p>\r\n<p>Klagekomitéen har i denne forbindelse vurderet, om Aalborg Kommunes to-kulturelle dagplejeordninger er i overensstemmelse med lov om etnisk ligebehandling.</p>\r\n<p>\r\n</p>\r\n<p>Efter § 2, stk. 1, i lov om etnisk ligebehandling gælder loven for al offentlig og privat virksomhed, for så vidt angår social beskyttelse, herunder social sikring og sundhedspleje, sociale goder, uddannelse samt adgang til og levering af varer og tjenesteydelser, herunder bolig, der er tilgængelige for offentligheden.</p>\r\n<p>\r\n</p>\r\n<p>Det følger af lovens § 3, stk. 1, at ingen må udsætte en anden person for direkte eller indirekte forskelsbehandling på grund af vedkommendes eller en tredjemands race eller etnisk oprindelse. Ifølge lovens § 3, stk. 2, foreligger der direkte forskelsbehandling, når en person på grund af race eller etnisk oprindelse behandles ringere, end en anden bliver, er blevet eller ville blive behandlet i en tilsvarende situation. Ifølge lovens § 3, stk. 3, foreligger der indirekte forskelsbehandling, hvis en tilsyneladende neutral bestemmelse, betingelse eller praksis vil stille personer af en bestemt race eller etnisk oprindelse ringere end andre personer, medmindre den pågældende bestemmelse, betingelse eller praksis er objektivt begrundet i et sagligt formål, og midlerne til at opfylde det er hensigtsmæssige og nødvendige.</p>\r\n<p>\r\n</p>\r\n<p>Det vil således udgøre direkte forskelsbehandling på grund af race eller etnisk oprindelse i strid med lov om etnisk ligebehandlings § 3, stk. 1, hvis et barn placeres i en dagpleje på grund af barnets etniske oprindelse. En sådan anvisning kan ikke begrundes i varetagelsen af saglige hensyn.</p>\r\n<p>\r\n</p>\r\n<p>Anvisning af børn til to-kulturelle dagplejeordninger på grund af deres etniske oprindelse udgør direkte forskelsbehandling på grund af race eller etnisk oprindelse i strid med lov om etnisk ligebehandling § 3, stk. 1. En sådan anvisning kan ikke begrundes i varetagelsen af saglige hensyn.</p>\r\n<p>\r\n</p>\r\n<p>Aalborg Kommune har under sagen oplyst, at de to-kulturelle dagplejeordninger er oprettet på baggrund af udviklingsteorier, der lægger vægt på at små børns identitetsopfattelse og sproglige udvikling foregår ved tæt samspil og efterligninger af deres forældres sprog og væremåde. Kommune oplyser forældrene om muligheden for at blive skrevet op til de to-kulturelle dagplejeordninger, og herefter er det forældrene, der kan vælge blandt de forskellige pasningsordninger kommunen tilbyder.</p>\r\n<p>\r\n</p>\r\n<p>Klagekomitéen forstår Aalborg Kommunes oplysninger således, at kommunen har indført to-kulturelle dagplejeordninger, som tilbud navnlig til arabiske og somaliske forældre, som ønsker at deres børn skal integreres og lære såvel det danske sprog, som deres modersmål i omgivelser, der minder om deres eget hjem og i kontakt med både arabiske/somaliske og danske dagplejere. Komitéen forstår videre ordningen således, at der ikke sker placering eller tilbydes pladser i dagsinstitutionen på baggrund af børns eller forældres etniske oprindelse, men at ordningen er åben for alle børn i kommunen.</p>\r\n<p>\r\n</p>\r\n<p>På den baggrund, er det Klagekomitéen opfattelse, at de to-kulturelle dagplejeordninger, der er oprettet af kommunen ikke er i strid med lov om etnisk ligebehandlings forbud mod direkte forskelsbehandling på grund af etnisk oprindelse, idet det står frit for alle forældre at skrive deres børn op til en plads i et to-kulturel dagplejeordning. Kommunen har ingen faste udvælgelseskriterier og tilbudet om et to-kulturel dagplejeordning er tilgængelig for alle børn i kommunen.</p>\r\n<p>\r\n</p>\r\n<p>Klagekomitéen finder herefter, at Aalborg Kommune ikke har overtrådt forbudet mod forskelsbehandling på grund af race eller etnisk oprindelse, jf. lov om etnisk ligebehandlings § 3, stk.1.\"</p>\r\n<p>\r\n</p>\r\n<p>\r\n   <span class=\"Italic\">&lt;780.29&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/2015"
        },
        {
            "displayName": "Accession",
            "displayValue": "Y20151081658"
        },
        {
            "displayName": "Entydig dokumentidentifikation",
            "displayValue": "CF001469"
        },
        {
            "displayName": "Dato for indlæggelse",
            "displayValue": "07/10/2015"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "10816"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "19/09/2006"
        },
        {
            "displayName": "Administrerende myndighed",
            "displayValue": "Klagekomitéen for Etnisk Ligebehandling"
        },
        {
            "displayName": "Ressortministeriets journalnummer",
            "displayValue": "780.29"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}