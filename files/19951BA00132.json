{
    "id": 106735,
    "title": "1995 BSF 132   FORSLAG TIL FOLKETINGSBESLUTNING OM OPHÆVELSE AF BESKATNINGEN AF   INTERNATIONALE VIDENSKABELIGE HÆDERSPRISER ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 132",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 132 </P>  \r\n\r\n<P></P>  \r\n\r\n<P>Forslag til folketingsbeslutning om ophævelse af beskatningen af  \r\n\r\n internationale videnskabelige hæderspriser </P>  \r\n\r\n<P></P>  \r\n\r\n<P>Fremsat af Niels J. Langkilde (KF) Gitte Seeberg (KF) Bertel Haarder (V)  \r\n\r\n Peter Brixtofte (V) </P>  \r\n\r\n<P></P>  \r\n\r\n<P>den 9. maj 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag, som sikrer, at  \r\n\r\n store internationale forskningspriser kan fritages for beskatning. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Sigtet med beslutningsforslaget er at sikre, at danske  \r\n\r\n videnskabsmænd/-kvinder, der modtager store udenlandske priser, ikke  \r\n\r\n beskattes af disse, såfremt de tildeles uden ansøgning af uafhængige  \r\n\r\n institutioner efter indstilling fra den internationale forskerverden. </P>  \r\n\r\n<P>Hæderspriser, der udbetales i henhold til Nobelstiftelsens Grundstadgar,  \r\n\r\n samt Nordisk Råds Litteratur- og Musikpris, er de eneste hæderspriser, der i  \r\n\r\n dag er undtaget fra den skattepligtige indkomst ifølge ligningslovens § 7,  \r\n\r\n litra v. Det er hverken fremmende for dansk forskning eller for lysten til at  \r\n\r\n uddele hæderspriser til danske forskere, at prisen i hovedsagen går til det  \r\n\r\n danske skattevæsen. </P>  \r\n\r\n<P>Ideen med hæderspriser er jo at hædre og tilskynde forskerne til at  \r\n\r\n fortsætte og udvikle deres arbejde. Den nuværende lovgivning gør dette svært.  \r\n\r\n</P>  \r\n\r\n<P>Et eksempel kan illustrere lovgivningens mangler. Professor Willi  \r\n\r\n Dansgaard, Niels Bohr Institutet, modtog i september 1995 Crafoordprisen, der  \r\n\r\n blev indstiftet for at dække videnskabelige områder, som ikke kan tildeles  \r\n\r\n Nobelprisen. Nobelprisen gives kun inden for områderne fysik, kemi, fysiologi  \r\n\r\n eller medicin samt litteratur og fredsarbejde. Crafoordprisen tildeles inden  \r\n\r\n for områderne matematik, astronomi, geo-videnskaber og bio-videnskaber. Willi  \r\n\r\n Dansgaard modtog prisen for sit enestående arbejde inden for geo-videnskaben.  \r\n\r\n Crafoordprisen uddeles efter samme kriterier og af samme instanser som  \r\n\r\n Nobelprisen nemlig Kungliga Vetenskapsakademien i Sverige. Det er således  \r\n\r\n umuligt at begrunde forskelsbehandlingen af Nobelprisen og Crafoordprisen. I  \r\n\r\n begge tilfælde er niveauet hævet over enhver mistanke om nepotisme, national  \r\n\r\n favorisering eller anden partiskhed. </P>  \r\n\r\n<P>Skatteminister Carsten Koch hævder (i brev til Willi Dansgaard af 25.  \r\n\r\n september 1995), at Nobelprisen adskiller sig fra andre priser ved at være  \r\n\r\n mere internationalt anerkendt og alment kendt. Men der er i den  \r\n\r\n internationale forskningsverden ikke tvivl om, at Crafoordprisen er  \r\n\r\n ligeværdig med Nobelprisen. Den eneste forskel er, at pressen har blæst  \r\n\r\n Nobelprisen op til at være bedre end andre priser. Det er ikke  \r\n\r\n hensigtsmæssigt, at graden af kendskab i offentligheden er kriteriet for  \r\n\r\n beskatning. Kriteriet bør være, at prisen blandt fagfolk er internationalt  \r\n\r\n anerkendt, og det kriterium opfylder både Crafoordprisen og Nobelprisen samt  \r\n\r\n andre store priser som f.eks. Nordisk Råds Natur- og Miljøpris. </P>  \r\n\r\n<P>Senere har skatteministeren i svar på spørgsmål nr. S 391 af 7. november  \r\n\r\n 1995 til Bertel Haarder (V), jf. Folketingets forhandlinger, 1995-96, s.  \r\n\r\n 1241, begrundet sit afslag med, at nye priser kunne tænkes at blive  \r\n\r\n indstiftet i reklameøjemed. Dette problem er løst med det forslag, der her  \r\n\r\n fremsættes, og som alene vedrører &#187;store internationale  \r\n\r\n forskerpriser&#171;. </P>  \r\n\r\n<P>Forskningsminister Frank Jensens begrundelse for ikke at fritage  \r\n\r\n Crafoordprisen er lige så dårlig som skatteministerens. Hans svar til Niels  \r\n\r\n J. Langkilde (KF) på spørgsmål nr. S 396 af 8. november 1995, jf.  \r\n\r\n Folketingets forhandlinger 1995-96, s. 1252, lyder således: &#187; . . .  \r\n\r\n Enkeltpersoner modtager som regel priser i deres egenskab af  \r\n\r\n videnskabsmand/-kvinde, for et arbejde, de er ansat til - og får løn for at  \r\n\r\n udføre.&#171; Denne begrundelse er ikke rimelig. Videnskabsmænd/-kvinder på  \r\n\r\n det niveau, som belønnes med priser i niveau med Nobelprisen og  \r\n\r\n Crafoordprisen, må nødvendigvis udføre en meget stor del af deres forskning  \r\n\r\n uden for de fastlagte arbejdstider. Forskningen optager for det meste hele  \r\n\r\n deres tilværelse og overstiger langt de tider, de får betalt via deres løn.  \r\n\r\n</P>  \r\n\r\n<P>Der er således ingen saglige argumenter for, at Danmark skal opretholde  \r\n\r\n denne specielle beskatning af hæderspriser, som er til gene for dansk  \r\n\r\n forskning. Danmark er det eneste nordiske land, der beskatter hæderspriser.  \r\n\r\n Island, Sverige og Norge beskatter ikke hæderspriser. I Finland og på Åland  \r\n\r\n er en hæderspris skattefri, hvis den tildeles en person, og skattepligtig,  \r\n\r\n hvis den modtages af et firma. På Færøerne er priser, som man ikke har søgt,  \r\n\r\n skattefrie. Der er således ingen saglige argumenter for, at man ikke fritager  \r\n\r\n Crafoordprisen samt Nordisk Råds Natur- og Miljøpris for beskatning i lighed  \r\n\r\n med Nobelprisen og Nordisk Råds Litteratur- og Musikpris. Man kan i øvrigt  \r\n\r\n undre sig over, at Nordisk Råds Natur- og Miljøpris skal beskattes i  \r\n\r\n modsætning til Nordisk Råds Litteratur- og Musikpris. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/05/1996"
        },
        {
            "displayName": "Accession",
            "displayValue": "19951BA00132"
        },
        {
            "displayName": "Entydig dokumentidentifikation",
            "displayValue": "CL006375"
        },
        {
            "displayName": "Dato for førstegangsindlæggelse",
            "displayValue": "09/05/1996"
        },
        {
            "displayName": "Dato for indlæggelse",
            "displayValue": "09/05/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "132"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}