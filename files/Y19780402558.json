{
    "id": 35569,
    "title": "Om konsekvenserne af at byggeri påbegyndes inden der foreligger udstykningstilladelse. (* 1) ",
    "documentTypeId": "250",
    "isSagsforlobPeriodValid": false,
    "shortName": "UDT nr 4025 af 18/05/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Direktoratet redegør for Boligministeriet om de konsekvenser det kan  \r\n\r\n have, at et byggeri påbegyndes før der foreligger udstykningstilladelse. Det  \r\n\r\n fremgår bl.a. at hvis det under behandlingen af en udstykningssag  \r\n\r\n dokumenteres, at udstykningen vil være i strid med en tinglyst servitut, vil  \r\n\r\n matrikelmyndigheden kunne afvise at gennemføre sagen indtil forholdet er  \r\n\r\n afklaret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om konsekvenserne af at byggeri påbegyndes inden  \r\n\r\n der foreligger udstykningstilladelse. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I et brev af 20.4.1978, j. nr. 722.28.78, har De bedt om en udtalelse fra  \r\n\r\n matrikeldirektoratet til brug ved en redegørelse for de mulige konsekvenser  \r\n\r\n af, at byggeri påbegyndes, før der foreligger en udstykningstilladelse fra  \r\n\r\n direktoratet. </P>  \r\n\r\n<P>I denne anledning skal man meddele følgende: </P>  \r\n\r\n<P>De eneste bestemmelser, som giver direktoratet hjemmel til at afslå  \r\n\r\n ansøgning om udstykning af parceller, der skal anvendes til byggeri, er § 2 i  \r\n\r\n udstykningsloven (lovbekendtgørelse nr. 6 af 7.1.1973) og § 4 i  \r\n\r\n landbrugsloven (lovbekendtgørelse nr. 458 af 2.8.1973). </P>  \r\n\r\n<P>Udstykningslovens § 2 fastsætter, at ansøgniger om udstykning ikke kan  \r\n\r\n godkendes, når det er oplyst, at delingen eller den herved tilsigtede  \r\n\r\n anvendelse af arealerne vil medføre noget, som er i strid med eller kræver  \r\n\r\n godkendelse efter bestemmelser, som er fastsat i eller i henhold til gældende  \r\n\r\n love. Bestemmelsen er indføjet i udstykningsloven i 1963, fordi man fandt det  \r\n\r\n uheldigt, at der kunne udstykkes parceller til bebyggelse m.v. og til andre  \r\n\r\n formål, når det senere kunne vise sig, at andre myndigheder ikke ville  \r\n\r\n meddele nødvendig tilladelse til den ønskede anvendelse af parcellerne. De  \r\n\r\n myndigheder, der skulle tage stilling til spørgsmålet om bebyggelse af en  \r\n\r\n parcel, blev - hvis en parcelkøber havde påbegyndt byggeri på grundlag af  \r\n\r\n udstykningstilladelsen - udsat for et stærkt pres fra bygherren for at opnå  \r\n\r\n godkendelse af byggeriet. </P>  \r\n\r\n<P>Bestemmelsen i udstykningslovens § 2 giver ikke direktoratet en  \r\n\r\n diskretionær beføjelse til at godkende ansøgninger om udstykning, men  \r\n\r\n medfører kun, at ansøgninger skal nægtes, såfremt der ikke foreligger de  \r\n\r\n fornødne tilladelser fra kommunalbestyrelsen og andre myndigheder, der  \r\n\r\n administrerer lovgivningen om regulering af fast ejendom, jfr. punkt 5.3 i  \r\n\r\n cirkulære nr. 43 af 18.2.1977 om udstykningskontrol. Reglerne i cirkulærets  \r\n\r\n punkt 6-13 angiver, hvilke myndighedstilladelser der er tale om. </P>  \r\n\r\n<P>Fuld sikkerhed for, at de fornødne tilladelser foreligger, vil derfor  \r\n\r\n først være til stede, når udstykningssagen er indsendt til direktoratet, og  \r\n\r\n sagen er behandlet og godkendt af direktoratet. Det er dog kun sjældent, at  \r\n\r\n formelle mangler i sagerne er af en sådan karakter, at de ikke kan afhjælpes.  \r\n\r\n Det må også nævnes, at der efter sagens indsendelse til direktoratet kan  \r\n\r\n opstå forhold, der er til hinder for, at sagen godkendes, f.eks. kan anke af  \r\n\r\n en tilladelse efter naturfredningsloven eller lov om by- og landzoner  \r\n\r\n medføre, at udstykning ikke kan godkendes. Hertil kommer, at direktoratet  \r\n\r\n undertiden modtager protester mod udstykning fra naboejere og andre, der har  \r\n\r\n en retlig interesse i sagen. Der kan således være tale om udstykning, der  \r\n\r\n strider mod private servitutter om udstykningsforhold, grundstørrelser,  \r\n\r\n vejrettigheder o.lign. I flere tilfælde har direktoratet afslået af tage  \r\n\r\n stilling til udstykningsansøgningen, før det privatretlige forhold var  \r\n\r\n afgjort, eventuelt ved dom. </P>  \r\n\r\n<P>I tilfælde, hvor byggegrunde søges udstykket fra Landbrugsejendomme, er  \r\n\r\n det endvidere en forudsætning for sagens godkendelse, at landbrugspligten på  \r\n\r\n de udstykkede arealer ophæves af matrikeldirektoratet efter landbrugslovens §  \r\n\r\n 4. I praksis gives der altid tilladelse til, at landbrugspligten ophæves ved  \r\n\r\n udstykning til byggegrunde, når byggeriet skal ske i nær fremtid, og grunden  \r\n\r\n ikke er større end 3000 (m2). </P>  \r\n\r\n<P>I det forslag til ændring af landbrugsloven, der for tiden behandles i  \r\n\r\n folketinget, er der dog tale om en skærpelse af bestemmelserne om adgang til  \r\n\r\n udstykning af parceller til bebyggelse med videre. </P>  \r\n\r\n<P>Matrikeldirektoratets ekspeditionstid er i øjeblikket ca. 4-6 måneder. Det  \r\n\r\n er derfor forståeligt, at kommunerne kan blive udsat for et pres til at give  \r\n\r\n byggetilladelser, før udstykningen er godkendt. Det forhold, at det kun i få  \r\n\r\n tilfælde vil kunne forekomme, at en ansøgning om udstykning af byggegrunde  \r\n\r\n ikke imødekommes, og at kommunalbestyrelsen selv administrerer en væsentlig  \r\n\r\n del af den lovgivning, som kunne være til hinder for godkendelse af  \r\n\r\n ansøgningen om udstykning, kan tale for, at byggetilladelser gives, før  \r\n\r\n udstykningen er godkendt. Man kan imidlertid som det fremgår ovenfor ikke se  \r\n\r\n bort fra, at der kan forekomme tilfælde, hvor udstykning ikke kan godkendes,  \r\n\r\n og man gør ligeledes opmærksom på, at der vil kunne opstå problemer, hvis  \r\n\r\n der, før udstykningen er godkendt, opstår et behov for at foretage en  \r\n\r\n prioritering af den nye ejendom, idet udstykningslovens § 1, jfr. § 11 C, er  \r\n\r\n til hinder for, at en endnu ikke udstykket grund pantsættes. </P>  \r\n\r\n<P>Direktoratet finder ikke at kunne udtale sig om de ansvarsmæssige  \r\n\r\n konsekvenser, dersom et byggeri må standses, fordi udstykningen ikke kan  \r\n\r\n approberes. Man skal i denne forbindelse pege på, at en eventuel ordning,  \r\n\r\n hvorefter bygningsmyndigheden tager forbehold med hensyn til spørgsmålet om  \r\n\r\n at opnå udstykningsapprobation, synes at harmonere dårligt med bestemmelserne  \r\n\r\n i udstykningslovens § 2, og byggelovens § 16, stk. 3,jfr.  \r\n\r\n bygningsreglementets afsnit 1.3 og bilag 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i tidsskriftet Landinspektøren 30. bind side 54. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "Y19780402558"
        },
        {
            "displayName": "Entydig dokumentidentifikation",
            "displayValue": "CA003504"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "4025"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "18/05/1978"
        },
        {
            "displayName": "Administrerende myndighed",
            "displayValue": "Landbrugsministeriet, Matrikeldirektoratet"
        },
        {
            "displayName": "Ressortministeriets journalnummer",
            "displayValue": "M.C.J. 152/1978"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}