{
    "id": 34991,
    "title": "Uddannelseshjælp - tildeling - ændrede forudsætninger - ophør af hjælp (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19450 af 07/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Det sociale udvalg er berettiget til at ændre eller tilbagekalde en  \r\n\r\n bevilling af løbende hjælp efter bistandslovens § 42 til uddannelse på grund  \r\n\r\n af ændringer i modtagerens forhold. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelseshjælp - tildeling - ændrede  \r\n\r\n forudsætninger - ophør af hjælp (* 1) (* 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>K blev i foråret 1985 separeret fra sin ægtefælle. Hun var herefter alene  \r\n\r\n med to børn. </P>  \r\n\r\n<P>K arbejdede som rengøringsassistent 43 timer hver 14. dag. Hun modtog  \r\n\r\n supplerende hjælp efter bistandslovens § 37. </P>  \r\n\r\n<P>I september 1986 fandt socialforvaltningen K berettiget til hjælp efter  \r\n\r\n bistandslovens § 42 på grund af sin status som enlig forsørger for to børn.  \r\n\r\n</P>  \r\n\r\n<P>K begyndte den 1. september 1987 på en uddannelse til socialpædagog. </P>  \r\n\r\n<P>I oktober 1987 oplyste K, at hun den 1. november 1987 ville flytte sammen  \r\n\r\n med faderen til det yngste barn. Der blev derfor foretaget en ny beregning af  \r\n\r\n § 42-hjælpen. </P>  \r\n\r\n<P>Den 24. januar 1989 blev socialforvaltningen opmærksom på, at K den 1.  \r\n\r\n november 1987 var flyttet sammen med sin fraseparerede ægtefælle og således  \r\n\r\n havde ophævet separationen. </P>  \r\n\r\n<P>Bevillingen af hjælp efter bistandslovens § 42 blev herefter bragt til  \r\n\r\n ophør pr. 31. januar 1989, idet forudsætningerne for fortsat udbetaling efter  \r\n\r\n det sociale udvalgs opfattelse ikke længere var til stede. </P>  \r\n\r\n<P>Det blev samtidig besluttet, at den uberettiget modtagne hjælp ikke skulle  \r\n\r\n tilbagebetales, da man ikke kunne dokumentere de nøjagtige oplysninger i  \r\n\r\n forbindelse med henvendelsen i oktober 1987. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt ikke, at det sociale udvalg havde været berettiget  \r\n\r\n til at bringe K's bevilling af hjælp efter bistandslovens § 42 til ophør fra  \r\n\r\n 1. februar 1989. </P>  \r\n\r\n<P>Nævnet begrundede sin afgørelse med, at den omhandlede bevilling af hjælp  \r\n\r\n til en uddannelse til socialpædagog måtte antages at dække hele uddannelsen.  \r\n\r\n</P>  \r\n\r\n<P>Nævnet anførte endvidere, at det forhold, at socialforvaltningen først den  \r\n\r\n 24. januar 1989 blev opmærksom på, at K havde genoptaget samlivet med sin  \r\n\r\n fraseparerede ægtefælle, alene kunne bevirke, at der skulle foretages en  \r\n\r\n ændret beregning fra 1. februar 1989. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det sociale udvalg henviste bl.a. til, at grundlaget for bevillingen var  \r\n\r\n bortfaldet, idet K ikke længere var enlig forsørger. </P>  \r\n\r\n<P>Udvalget anførte videre, at der ikke havde været og stadig ikke var  \r\n\r\n helbredsmæssige problemer, der kunne begrunde revalideringshjælp. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>K og hendes ægtefælle ophævede i efteråret 1989 påny samlivet, og  \r\n\r\n ægtefællen fraflyttede det fælles hjem. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling til afklaring af, om  \r\n\r\n bevilling af hjælp i henhold til bistandslovens § 42 til en uddannelse  \r\n\r\n indebærer en ret til at færdiggøre uddannelsen med støtte, uanset om  \r\n\r\n grundlaget for bevillingen fortsat er til stede. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 42. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Det sociale udvalg var berettiget til at ændre eller tilbagekalde en  \r\n\r\n bevilling af løbende hjælp efter bistandslovens § 42 til uddannelse på grund  \r\n\r\n af ændringer i modtagerens forhold. </P>  \r\n\r\n<P>Forudsætningerne for bevillingen af hjælp efter bistandslovens § 42 var  \r\n\r\n ikke længere til stede, efter at K havde genoptaget samlivet med sin  \r\n\r\n fraseparerede ægtefælle den 1. november 1987, og det sociale udvalg havde  \r\n\r\n derfor været berettiget til at standse hjælpen efter bistandslovens § 42 med  \r\n\r\n et rimeligt varsel. </P>  \r\n\r\n<P>Ankestyrelsen fandt herefter, at det sociale udvalg havde været berettiget  \r\n\r\n til at standse hjælpen pr. 1. februar 1989. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden august 1995.",
        "(* 2) Dagældende retsforskrift: Bistandslovens § 42.",
        "(* 1) Offentliggjort af Socialstyrelsen i SM O-013-90 15/03/1990."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19891945025"
        },
        {
            "displayName": "Entydig dokumentidentifikation",
            "displayValue": "CA002922"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19450"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/12/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20680-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}