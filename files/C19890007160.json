{
    "id": 69642,
    "title": "Vejledning til bekendtgørelse om arbejde i efterlønsperioden ",
    "documentTypeId": "180",
    "isSagsforlobPeriodValid": false,
    "shortName": "VEJ nr 71 af 17/05/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse om arbejde i  \r\n\r\n efterlønsperioden </H1>  \r\n\r\n<P></P>  \r\n\r\n<BR>  \r\n\r\n<P>Ifølge arbejdsløshedsforsikringslovens § 75 c, stk. 1, er det en  \r\n\r\n betingelse for at bevare retten til efterløn, at medlemmet ikke har haft  \r\n\r\n erhvervsarbejde de første 5 uger efter overgangen til efterløn, og at  \r\n\r\n medlemmet i efterlønsperioden i øvrigt ikke har haft erhvervsarbejde,  \r\n\r\n herunder ikke-indtægtsgivende arbejde, af større omfang end sammenlagt 200  \r\n\r\n timer inden for et kalenderår. </P>  \r\n\r\n<P>Bestemmelsen skal ses i sammenhæng med lovens § 75 a, hvorefter efterløn  \r\n\r\n kun kan ydes til medlemmer, der forlader arbejdslivet. Det er således en  \r\n\r\n betingelse for udbetaling af efterløn, at tilknytningen til arbejdsmarkedet  \r\n\r\n er ophørt. </P>  \r\n\r\n<P>Formålet med bekendtgørelsen er at præcisere, hvilket arbejde der kan  \r\n\r\n udføres i efterlønsperioden, og hvordan arbejdstiden beregnes i relation til  \r\n\r\n 200 timers reglen (§§ 1-3). Bekendtgørelsens § 4 giver regler om medlemmets  \r\n\r\n oplysningspligt, medens § 5 fastsætter retsvirkningerne af overskridelsen af  \r\n\r\n begrænsningerne. Endvidere indeholder §§ 6, 7 og 8 dispensationsregler. </P>  \r\n\r\n<P>Indtægt ved arbejde i det tilladte omfang <I>medfører ikke fradrag</I> i  \r\n\r\n efterlønnen, jf. arbejdsministeriets bekendtgørelse om arbejdes og indtægters  \r\n\r\n betydning for efterlønnens størrelse. </P>  \r\n\r\n<P>Aktiviteter i efterlønsperioden. §§ 1-2. </P>  \r\n\r\n<UL CLASS=PLAIN-LIST>  \r\n\r\n<LI>A) Arbejde - Fritidsaktivitet (hobby). </LI>  \r\n\r\n</UL>  \r\n\r\n<P>Bekendtgørelsen begrænser kun adgangen til at <I>arbejde</I> i  \r\n\r\n efterlønsperioden. </P>  \r\n\r\n<P>Begrænsningerne vedrører både arbejdets <I>omfang</I> (200 timer) og  \r\n\r\n<I>art</I> (forbud mod vedvarende selvstændig virksomhed og arbejde i  \r\n\r\n ægtefællens selvstændige virksomhed). </P>  \r\n\r\n<P>Derimod er retten til <I>rene fritidsaktiviteter</I> ikke begrænset i  \r\n\r\n efterlønsperioden. </P>  \r\n\r\n<P>Fritidsaktiviteter er som udgangspunkt aktiviteter, som efter deres  \r\n\r\n karakter ikke kan udbydes som arbejde, og som ikke aflønnes. </P>  \r\n\r\n<P>I de fleste tilfælde vil man ikke være i tvivl om, hvorvidt der er tale om  \r\n\r\n arbejde eller om en fritidsaktivitet. </P>  \r\n\r\n<P>Grænsetilfælde: </P>  \r\n\r\n<P>Visse grænsetilfælde kan imidlertid være vanskelige at afgøre. </P>  \r\n\r\n<P>Hvis beskæftigelsen medfører <I>indtægt,</I> enten direkte i form af  \r\n\r\n aflønning eller mere indirekte i form af modydelser eller lignende, vil  \r\n\r\n beskæftigelsen blive betragtet som <I>arbejde. </I></P>  \r\n\r\n<P>Der er imidlertid visse former for ydelser, som i denne forbindelse ikke  \r\n\r\n betragtes som indtægt. Dette gælder eksempelvis diæter og lignende, der  \r\n\r\n udelukkende eller helt overvejende skal dække udgifter ved varetagelse af  \r\n\r\n aktiviteten, f.eks. befordring eller øget brug af telefon. Det samme gælder  \r\n\r\n små beløb eller andre ydelser, der har karakter af en erkendtlighed, f.eks.  \r\n\r\n for en særlig indsats i en humanitær organisation. </P>  \r\n\r\n<P>Selvstændig virksomhed af meget ringe omfang, som ikke har til formål at  \r\n\r\n opnå økonomisk udbytte, vil normalt ikke blive betragtet som arbejde. Dette  \r\n\r\n kan f.eks. gælde hundeopdræt, bistader eller anden hobbypræget virksomhed.  \r\n\r\n</P>  \r\n\r\n<P>Det kan i visse tilfælde være nødvendigt at vurdere, om virksomheden eller  \r\n\r\n aktiviteten indgår som element i en større sammenhæng, der generelt set har  \r\n\r\n til formål at opnå økonomisk udbytte. F.eks. vil ulønnet foredrags- eller  \r\n\r\n skribentvirksomhed, der kun udføres i ringe omfang, ofte være en  \r\n\r\n fritidsaktivitet. Hvis den derimod udføres i større omfang, kan det betyde,  \r\n\r\n at beskæftigelsen indgår i en erhvervsmæssig sammenhæng, eventuelt med senere  \r\n\r\n udnyttelse for øje, og derfor må betragtes som arbejde. </P>  \r\n\r\n<P>Når der er tvivl om, hvorvidt en beskæftigelse efter sin art kunne udbydes  \r\n\r\n som egentligt arbejde, er det af betydning, om der inden for området findes  \r\n\r\n en overenskomst eller anden aftale/retningslinier for, hvilke opgaver, der  \r\n\r\n skal udføres af lønnede medarbejdere, og hvilke der kan udføres af  \r\n\r\n frivillige. Findes sådanne retningslinier - f.eks. inden for det sociale  \r\n\r\n område - bør de normalt følges, forudsat at beskæftigelsen konkret er  \r\n\r\n ulønnet. </P>  \r\n\r\n<P>Særlige områder: </P>  \r\n\r\n<UL CLASS=PLAIN-LIST>  \r\n\r\n<LI>a) Organisations- og foreningsarbejde. </LI>  \r\n\r\n</UL>  \r\n\r\n<P>Ulønnede tillidshverv, foredragsvirksomhed om foreningens formål,  \r\n\r\n udarbejdelse af foreningsblad, lederhverv i frivilligt ungdoms- og  \r\n\r\n idrætsarbejde m.v. må normalt betragtes som fritidsaktivitet. Det  \r\n\r\n forudsættes, at organisationen/foreningen udelukkende anvender ulønnet  \r\n\r\n medhjælp til den pågældende beskæftigelse, og at beskæftigelse af denne art  \r\n\r\n normalt er ulønnet. </P>  \r\n\r\n<UL CLASS=PLAIN-LIST>  \r\n\r\n<LI>b) Humanitært og socialt hjælpearbejde. </LI>  \r\n\r\n</UL>  \r\n\r\n<P>Som fritidsaktiviteter kan nævnes ulønnet beskæftigelse som f.eks.: </P>  \r\n\r\n<P>Besøgsvennetjeneste, der ikke har karakter af hjemmehjælperarbejde. </P>  \r\n\r\n<P>Beskæftigelse i genbrugsbutikker, der drives af anerkendte  \r\n\r\n hjælpeorganisationer. </P>  \r\n\r\n<P>Indsamling og sortering af tøj, sko m.v. samt strikning og syning af tøj  \r\n\r\n og tæpper for anerkendte hjælpeorganisationer. </P>  \r\n\r\n<P>Det forudsættes, <I>at</I> efterlønsmodtagerens beskæftigelse er af  \r\n\r\n tilfældig karakter, således at organisationen ikke er indstillet på det  \r\n\r\n pågældende medlems arbejdskraft, <I>at</I> efterlønsmodtageres arbejdsindsats  \r\n\r\n ikke generelt har større omfang end de andre deltageres, og <I>at</I>  \r\n\r\n beskæftigelsen ikke kan udbydes som egentligt lønnet arbejde. </P>  \r\n\r\n<P>Således vil f.eks. sygeplejerskearbejde i et krisecenter eller  \r\n\r\n kontorarbejde og telefonpasning i en hjælpeorganisation blive betragtet som  \r\n\r\n arbejde, selv om det er ulønnet, idet beskæftigelse af denne art  \r\n\r\n almindeligvis medfører indtægt. </P>  \r\n\r\n<UL CLASS=PLAIN-LIST>  \r\n\r\n<LI>c) Beskæftigelse ved lokalradio og lokal TV. </LI>  \r\n\r\n</UL>  \r\n\r\n<P>Produktion af udsendelser, deltagelse i planlægningsmøder, telefonpasning  \r\n\r\n og lignende betragtes normalt som <I>arbejde,</I> selv om beskæftigelsen er  \r\n\r\n ulønnet. Det samme gælder ulønnet udbringning og indsamling af bingohæfter i  \r\n\r\n forbindelse med kommercielt bingospil i lokal radio/TV. </P>  \r\n\r\n<UL CLASS=PLAIN-LIST>  \r\n\r\n<LI>d) Oversættelse, redigering og illustration af bøger, pjecer m.v. </LI>  \r\n\r\n</UL>  \r\n\r\n<P>Beskæftigelse af denne art betragtes som <I>arbejde,</I> selv om  \r\n\r\n beskæftigelsen er ulønnet. Dette gælder dog ikke, hvis beskæftigelsen kan  \r\n\r\n betragtes som fritidsaktivitet i henhold til punkt a) eller b). </P>  \r\n\r\n<UL CLASS=PLAIN-LIST>  \r\n\r\n<LI>e) Fiskeri. </LI>  \r\n\r\n</UL>  \r\n\r\n<P>Aktivitet som fritidsfisker betragtes som hobby, hvis der ikke sker  \r\n\r\n regelmæssigt salg af fangst. </P>  \r\n\r\n<P>Derimod anses bierhvervsfiskeri som selvstændig virksomhed, der ikke er  \r\n\r\n tilladt, jf. § 1, stk. 3. </P>  \r\n\r\n<UL CLASS=PLAIN-LIST>  \r\n\r\n<LI>f) Kunstnerisk virksomhed. </LI>  \r\n\r\n</UL>  \r\n\r\n<P>Kunstnerisk virksomhed, der medfører indtægt eller udøves med henblik på  \r\n\r\n at opnå økonomisk udbytte, betragtes som arbejde i efterlønsperioden. Det  \r\n\r\n gælder, uanset om medlemmet var professionel kunstner inden overgangen til  \r\n\r\n efterløn, eller om kunstnerisk hobbyvirksomhed i efterlønsperioden udvikler  \r\n\r\n sig til at være professionel kunstnerisk virksomhed, eksempelvis gennem salg  \r\n\r\n af billeder, udgivelse af bøger og lignende. </P>  \r\n\r\n<P>En professionel kunstner, der ønsker at overgå til efterløn, skal  \r\n\r\n<I>ophøre endeligt</I> med sin kunstneriske virksomhed, hvadenten denne har  \r\n\r\n været medlemmets hoved- eller bibeskæftigelse. </P>  \r\n\r\n<P>Kunstnerisk virksomhed i efterlønsperioden må ikke udføres som  \r\n\r\n kontinuerlig selvstændig virksomhed, men må alene udføres som  \r\n\r\n<I>enkeltstående arbejdsopgaver,</I> f.eks. et bestillingsarbejde. </P>  \r\n\r\n<P>Arbejdstiden skal i alle tilfælde holdes inden for 200 timer om året. </P>  \r\n\r\n<P>Alle arbejdstimer skal medregnes ved opgørelsen af arbejdstiden, uanset om  \r\n\r\n arbejdet resulterer i et færdigt kunstværk, og uanset om dette kan sælges.  \r\n\r\n</P>  \r\n\r\n<P>Kan den til arbejdet medgåede tid ikke eller kun vanskeligt kontrolleres,  \r\n\r\n f.eks. fordi arbejdet udføres i kunstnerens hjem, vil der ske omregning af  \r\n\r\n det honorar/den aflønning, kunstneren modtager, til timer jf. § 3, stk. 2.  \r\n\r\n Det <I>faktiske tidsforbrug</I> må dog under ingen omstændigheder overstige  \r\n\r\n 200 timer, jf. § 3, stk. 1. </P>  \r\n\r\n<UL CLASS=PLAIN-LIST>  \r\n\r\n<LI>B) Første 5 uger. § 1, stk. 1. </LI>  \r\n\r\n</UL>  \r\n\r\n<P>Fristen regnes fra datoen for overgangen til efterløn. Det gælder også,  \r\n\r\n hvis medlemmet efter arbejdets ophør har holdt ferie inden overgangen til  \r\n\r\n efterløn. </P>  \r\n\r\n<P>Bestemmelsen omfatter alt arbejde, som i resten af efterlønsperioden er  \r\n\r\n tilladt inden for 200 timers begrænsningen, herunder ulønnet arbejde og  \r\n\r\n arbejde i udlandet. </P>  \r\n\r\n<UL CLASS=PLAIN-LIST>  \r\n\r\n<LI>C) Resten af efterlønsperioden. § 1, stk. 2. </LI>  \r\n\r\n</UL>  \r\n\r\n<P>Retten til 200 timers arbejde gælder også i resten af det kalenderår,  \r\n\r\n hvori overgangen til efterløn finder sted. Arbejde udført inden overgangen  \r\n\r\n til efterløn medregnes således ikke. </P>  \r\n\r\n<P>Eksempel: Overgang til efterløn finder sted mandag den 2. oktober 1989.  \r\n\r\n Efter de 5 ugers forløb, det vil sige i perioden fra mandag den 6. november  \r\n\r\n til den 31. december 1989, må medlemmet arbejde i 200 timer. Fra den 1.  \r\n\r\n januar 1990 er der påny ret til 200 timers arbejde i kalenderåret 1990. </P>  \r\n\r\n<UL CLASS=PLAIN-LIST>  \r\n\r\n<LI>D) Vedvarende selvstændig virksomhed og arbejde i ægtefællens  \r\n\r\n selvstændige virksomhed. § 1, stk. 3. </LI>  \r\n\r\n</UL>  \r\n\r\n<P>Retten til efterløn kan ikke bevares, hvis efterlønsmodtageren begynder  \r\n\r\n vedvarende selvstændig virksomhed, idet medlemmet da må anses for genindtrådt  \r\n\r\n i arbejdslivet. Derimod er det tilladt at have enkeltstående arbejdsopgaver,  \r\n\r\n der har karakter af selvstændig virksomhed (se nedenfor pkt. E, nr. 2) </P>  \r\n\r\n<P>For så vidt angår beskæftigelse i anparts- eller aktieselskaber, der helt  \r\n\r\n eller delvist ejes af medlemmet og/eller ægtefællen og nærmeste familie,  \r\n\r\n henvises til reglerne i direktoratets cirkulære af 9. juli 1986 vedrørende  \r\n\r\n medlemskab m.v. for ansatte, der har aktier eller anparter i virksomheden.  \r\n\r\n Cirkulærets regler finder anvendelse ved afgørelse af, om der foreligger  \r\n\r\n lønmodtagerarbejde eller selvstændig virksomhed. </P>  \r\n\r\n<P>Ifølge bestemmelsen er det - bortset fra mindre jordbrug i henhold til  \r\n\r\n stk. 4, nr. 3 - i intet tilfælde tilladt at arbejde i en selvstændig  \r\n\r\n virksomhed, der ejes eller drives af medlemmets ægtefælle, idet der på grund  \r\n\r\n af det nære interessefællesskab ikke vil være rimelig mulighed for at  \r\n\r\n kontrollere overholdelse af 200 timers begrænsningen. Dette gælder også, når  \r\n\r\n arbejdet betragtes som lønmodtagerarbejde. </P>  \r\n\r\n<P>Bestemmelsen er ikke til hinder for, at medlemmet udfører helt små,  \r\n\r\n tilfældige funktioner i ægtefællens virksomhed, som ikke kan betragtes som  \r\n\r\n arbejde eller deltagelse i virksomheden, f.eks. tilfældig telefonpasning.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>E) Arbejde inden for de 200 timer. § 1, stk. 4. </LI>  \r\n\r\n<LI>1) <I>Lønmodtagerarbejde </I></LI>  \r\n\r\n</UL>  \r\n\r\n<P>Bestemmelsen omfatter alt arbejde, som udføres for andre end medlemmets  \r\n\r\n ægtefælle, uden at være led i selvstændig virksomhed. </P>  \r\n\r\n<P>Løn- og ansættelsesvilkår er uden betydning. Det er ligeledes uden  \r\n\r\n betydning, om arbejdet udføres for en erhvervsdrivende arbejdsgiver eller for  \r\n\r\n en privat person. 200 timers begrænsningen vil eksempelvis således gælde også  \r\n\r\n for beskæftigelse som: </P>  \r\n\r\n<P>- billetkontrollør ved sportsstævner og </P>  \r\n\r\n<P>lignende, </P>  \r\n\r\n<P>- kirkesanger, </P>  \r\n\r\n<P>- kirkebogsfører/kirkeværge, </P>  \r\n\r\n<P>- organist, </P>  \r\n\r\n<P>- stævningsmand, </P>  \r\n\r\n<P>- syns- og skønsmand, </P>  \r\n\r\n<P>- vicevært, </P>  \r\n\r\n<P>- musiker ved private fester. </P>  \r\n\r\n<P>Kursusdeltagelse i forbindelse med arbejde i efterlønsperioden anses for  \r\n\r\n arbejde, hvis andre ansatte aflønnes for kursusdeltagelsen. </P>  \r\n\r\n<P>For så vidt angår beskæftigelse i et anparts- eller aktieselskab, der helt  \r\n\r\n eller delvist ejes af medlemmet og/eller ægtefællen og nærmeste familie,  \r\n\r\n henvises til vejledningen til stk. 3. </P>  \r\n\r\n<UL CLASS=PLAIN-LIST>  \r\n\r\n<LI>2) Enkeltstående arbejdsopgaver, der har </LI>  \r\n\r\n</UL>  \r\n\r\n<P>karakter af selvstændig virksomhed. </P>  \r\n\r\n<P>Arbejdet må klart fremstå som udførelse af enkeltstående opgaver i  \r\n\r\n modsætning til påbegyndelse af vedvarende selvstændig virksomhed, der ikke er  \r\n\r\n tilladt, jf. stk. 3. </P>  \r\n\r\n<P>Eksempel 1: Et medlem, der før efterløn har arbejdet som murersvend,  \r\n\r\n påtager sig at opmure en garage for naboen. </P>  \r\n\r\n<P>Eksempel 2: En advokat berigtiger efter overgang til efterløn et dødsbo  \r\n\r\n eller skriver skøde for en bekendt. </P>  \r\n\r\n<P>I sådanne tilfælde er arbejdet tilladt inden for 200 timers begrænsningen.  \r\n\r\n Arbejdstiden vil i disse tilfælde ofte være ukontrollabel, således at  \r\n\r\n indtægten skal omregnes, jf. § 3, stk. 2, og vejledningen til denne  \r\n\r\n bestemmelse. </P>  \r\n\r\n<P>Hvis der derimod sker annoncering, anskaffes driftsmidler, indrettes  \r\n\r\n lokaler til brug for erhvervsudøvelse, eller foretages andre skridt til  \r\n\r\n etablering af vedvarende selvstændig virksomhed, bortfalder retten til  \r\n\r\n efterløn. </P>  \r\n\r\n<UL CLASS=PLAIN-LIST>  \r\n\r\n<LI>3) <I>Jordbrug uden specialproduktion. </I></LI>  \r\n\r\n</UL>  \r\n\r\n<P>Det følger af ophørsreglerne, at et medlem, der driver jordbrug som  \r\n\r\n hovedbeskæftigelse, kun kan overgå til efterløn, hvis ejendommen sælges eller  \r\n\r\n jordbruget <I>helt ophører</I> ved bortforpagtning på nærmere angivne vilkår.  \r\n\r\n Jordbrug, der drives som hovedbeskæftigelse, kan derfor ikke ved delvis  \r\n\r\n bortforpagtning reduceres med henblik på overholdelse af grundværdigrænsen.  \r\n\r\n</P>  \r\n\r\n<P>Hvis jordbruget derimod <I>drives som bibeskæftigelse,</I> kan medlemmet  \r\n\r\n overgå til efterløn og arbejde i op til 200 timer årligt på ejendommen, hvis  \r\n\r\n betingelserne i stk. 4, nr. 3, er opfyldt. </P>  \r\n\r\n<P>Kassen kan meddele dispensation til arbejde på jordbruget i de første fem  \r\n\r\n uger efter overgangen til efterløn, jf. bekendtgørelsens § 7, stk. 1. </P>  \r\n\r\n<P>Et jordbrug, der opfylder betingelserne, kan ligeledes anskaffes efter  \r\n\r\n overgangen til efterløn. </P>  \r\n\r\n<P>Grundværdigrænsen svarer til den grænse, der er fastsat som betingelse  \r\n\r\n for, at en lønmodtager med jordbrug som bibeskæftigelse ikke er undergivet  \r\n\r\n det særlige arbejdskrav ved ledighed. Højere grundværdigrænse kan evt.  \r\n\r\n godkendes, hvis ejendommen er i by- eller sommerhuszone, jf. bekendtgørelsens  \r\n\r\n § 8. </P>  \r\n\r\n<P>Hvis ejendommens grundværdi overstiger beløbsgrænsen, vil medlemmet have  \r\n\r\n ret til efterløn, hvis der sker dokumenteret bortforpagtning i et sådant  \r\n\r\n omfang, at restejendommens grundværdi er under 72.000 kr. Det kræves, at  \r\n\r\n bortforpagtningen dokumenteres ved skriftlig kontrakt med mindst 5 års  \r\n\r\n gensidig uopsigelighed, jf. bekendtgørelsens § 1, stk. 8. </P>  \r\n\r\n<P>I ganske særlige tilfælde kan direktøren for arbejdsløshedsforsikringen  \r\n\r\n dog godkende en kortere forpagtningsperiode. </P>  \r\n\r\n<P>Bortforpagtningen skal medføre et reelt ophør med drift af det  \r\n\r\n bortforpagtede areal og kan derfor ikke ske til ægtefælle eller umyndige  \r\n\r\n børn. </P>  \r\n\r\n<P>En forpagtningsaftale kan ikke give anledning til omvurdering af  \r\n\r\n ejendommen, men vurderingsrådene kan på anmodning afgive erklæring om, hvor  \r\n\r\n stor en del af grundværdien, der kan henføres til det bortforpagtede areal.  \r\n\r\n</P>  \r\n\r\n<P>Det er forudsat, at ejendommens drift er sammensat med en produktion  \r\n\r\n væsentligst til eget forbrug. Hvis der derimod drives specialproduktion,  \r\n\r\n foreligger der en sådan vedvarende selvstændig virksomhed, som ikke er  \r\n\r\n tilladt, jf. stk. 3. </P>  \r\n\r\n<P>Specialproduktion drives, hvis produktionen i overvejende grad er  \r\n\r\n indrettet på fremstilling og salg af et eller flere ensartede produkter,  \r\n\r\n f.eks. inden for områderne gartneri, frugtplantage, hønsehold, svineavl, kød-  \r\n\r\n og malkekvæg, fåreavl, pelsdyravl, juletræsplantage eller skovbrug. </P>  \r\n\r\n<P>Medlemmet kan arbejde inden for 200 timers grænsen, hvis betingelserne i  \r\n\r\n stk. 4, nr. 3, er opfyldt, selv om ejendommen tilhører ægtefællen. </P>  \r\n\r\n<P>De beskæftigede timer skal angives på efterlønserklæringen. </P>  \r\n\r\n<UL CLASS=PLAIN-LIST>  \r\n\r\n<LI>4) <I>Medvirken ved byggeri og byggearbejde i eget hus m.v. </I></LI>  \r\n\r\n</UL>  \r\n\r\n<P>Medvirken ved byggeri og byggearbejde i eget hus m.v. betragtes som  \r\n\r\n arbejde, i samme omfang som arbejdet i en ledighedsperiode ville medføre  \r\n\r\n bortfald eller nedsættelse af dagpengene. </P>  \r\n\r\n<P>Reglen omfatter således både beskæftigelse som egentlig  \r\n\r\n selvbygger/medbygger ved opførelse af egen bolig (hus eller sommerhus) og ved  \r\n\r\n byggearbejder, hvorved huset, sommerhuset eller ejerlejligheden ændres eller  \r\n\r\n udvides, herunder f.eks. med garage eller carport. </P>  \r\n\r\n<P>Bekendtgørelsens § 3, stk. 3, fastsætter særlige regler om beregning af  \r\n\r\n arbejdstiden og om indberetning til arbejdsløshedskassen. </P>  \r\n\r\n<P>Almindelige reparationer og vedligeholdelsesforanstaltninger, f.eks.  \r\n\r\n fornyelse af maling og tapet, betragtes ikke som arbejde, og er derfor ikke  \r\n\r\n omfattet af bekendtgørelsen. </P>  \r\n\r\n<UL CLASS=PLAIN-LIST>  \r\n\r\n<LI>F) Ulønnet arbejde. § 1, stk. 5. </LI>  \r\n\r\n</UL>  \r\n\r\n<P>Bekendtgørelsens regler finder anvendelse ved alle former for arbejde og  \r\n\r\n selvstændig virksomhed, selv om der konkret ikke er opnået løn eller anden  \r\n\r\n indtægt (overskud). </P>  \r\n\r\n<UL CLASS=PLAIN-LIST>  \r\n\r\n<LI>G) Arbejde i udlandet. § 1, stk. 7. </LI>  \r\n\r\n</UL>  \r\n\r\n<P>Arbejde, der kan udføres under 200 timers begrænsningen, skal også  \r\n\r\n medregnes og angives på efterlønserklæringen, når det er udført i udlandet.  \r\n\r\n Medlemmet må således heller ikke arbejde i udlandet i de første fem uger  \r\n\r\n efter overgangen til efterløn, eller drive selvstændig virksomhed i udlandet  \r\n\r\n i efterlønsperioden. </P>  \r\n\r\n<P>Reglen gælder, <I>selv om udbetaling af efterløn er suspenderet</I> på  \r\n\r\n grund af medlemmets ophold i udlandet i en længere periode i henhold til  \r\n\r\n direktoratets bekendtgørelse om udbetaling af efterløn til medlemmer, der  \r\n\r\n opholder sig i udlandet. </P>  \r\n\r\n<UL CLASS=PLAIN-LIST>  \r\n\r\n<LI>H) Udøvelse af borgerligt ombud m.v. Bestyrelseshverv. § 2. </LI>  \r\n\r\n</UL>  \r\n\r\n<P>Hverv, der omfattes af § 2, betragtes ikke som arbejde i  \r\n\r\n efterlønsperioden, og er således hverken omfattet af 5 ugers reglen eller 200  \r\n\r\n timers begrænsningen. </P>  \r\n\r\n<P>Indtægt (aflønning) af disse hverv medfører i visse tilfælde fradrag i  \r\n\r\n efterlønnen, jf. arbejdsministeriets bekendtgørelse om arbejdes og indtægters  \r\n\r\n betydning for efterlønnens størrelse. </P>  \r\n\r\n<P>Inden for den offentlige sektor kan eksempelvis nævnes ombud og hverv som:  \r\n\r\n</P>  \r\n\r\n<P>- nævning, domsmand, lægdommer, vidne </P>  \r\n\r\n<P>- medlem af kommunalbestyrelse, borgmester, rådmand, udvalgsformand </P>  \r\n\r\n<P>- medlem af Folketinget </P>  \r\n\r\n<P>- formand for skolekommission </P>  \r\n\r\n<P>- det offentliges repræsentant i institutioner, ankestyrelser m.v. </P>  \r\n\r\n<P>- medlem af ligningskommission </P>  \r\n\r\n<P>- medlem af menighedsråd </P>  \r\n\r\n<P>- vurderingsmand </P>  \r\n\r\n<P>- medlem af hjemmeværnet, lokale beredskaber, frivillige brandværn og  \r\n\r\n lignende, for så vidt angår rådighedsvederlag. </P>  \r\n\r\n<P>Opregningen er ikke udtømmende. </P>  \r\n\r\n<P>Det bemærkes, at hverv som borgmester eller folketingsmedlem betragtes som  \r\n\r\n arbejde i relation bl.a. til arbejdskravet i arbejdsløshedsforsikringslovens  \r\n\r\n § 55/72. Et medlem, der er borgmester eller folketingsmedlem, kan derfor ikke  \r\n\r\n overgå til efterløn. Hvis medlemmet derimod vælges til et af disse hverv  \r\n\r\n efter overgangen til efterløn, kan medlemmet forblive i efterlønsordningen,  \r\n\r\n men fradragsreglerne vil medføre, at der ikke udbetales efterløn i  \r\n\r\n valgperioden. </P>  \r\n\r\n<P>Inden for den private sektor kan nævnes hverv som: </P>  \r\n\r\n<P>- bestyrelsesmedlem i aktieselskaber, anpartsselskaber og pengeinstitutter  \r\n\r\n</P>  \r\n\r\n<P>- bestyrelsesmedlem i el-, varme- og vandværker </P>  \r\n\r\n<P>- bestyrelsesmedlem i bolig- og grundejerforeninger samt kulturelle  \r\n\r\n foreninger </P>  \r\n\r\n<P>- medlem af repræsentantskab, kredsråd og lignende. </P>  \r\n\r\n<P>Opregningen er ikke udtømmende. </P>  \r\n\r\n<P>Efter omstændighederne kan bestyrelseshvervet, f.eks. som &#187;arbejdende  \r\n\r\n formand&#171; eller kasserer, medføre fast regelmæssig beskæftigelse af ikke  \r\n\r\n ubetydeligt omfang. I sådanne tilfælde vil der foreligge arbejde, der  \r\n\r\n omfattes af § 1. </P>  \r\n\r\n<P>Beregning af arbejdstiden. § 3. </P>  \r\n\r\n<UL CLASS=PLAIN-LIST>  \r\n\r\n<LI>A) Faktisk anvendte timer. § 3, stk. 1. </LI>  \r\n\r\n</UL>  \r\n\r\n<P>Reglen i stk. 1, medfører, at et medlem aldrig må anvende mere end 200  \r\n\r\n faktiske timer pr. kalenderår til arbejde i efterlønsperioden. </P>  \r\n\r\n<P>Dette gælder, selv om arbejdstiden eventuelt beregnes til et mindre  \r\n\r\n timetal end det faktiske ved omregning af indtægten. </P>  \r\n\r\n<P>Hvis arbejdstiden i henhold til stk. 2, eller stk. 5, skal beregnes ved  \r\n\r\n omregning eller på anden særlig måde, må heller ikke den beregnede arbejdstid  \r\n\r\n overstige 200 timer. </P>  \r\n\r\n<UL CLASS=PLAIN-LIST>  \r\n\r\n<LI>B) Omregning. § 3, stk. 2. </LI>  \r\n\r\n</UL>  \r\n\r\n<P>Hvis arbejdstiden uden vanskelighed lader sig kontrollere, f.eks. ved  \r\n\r\n almindeligt timelønsarbejde på en arbejdsplads, opgøres som hovedregel kun  \r\n\r\n det faktiske timetal, også selv om timelønnen er højere end omregningssatsen.  \r\n\r\n</P>  \r\n\r\n<P>Omregning skal dog finde sted, hvis medlemmet får væsentlig højere løn,  \r\n\r\n end andre normalt får for tilsvarende arbejde, og indtægten således er  \r\n\r\n uforholdsmæssig høj i forhold til det oplyste timetal. Omregning skal  \r\n\r\n endvidere f.eks. ske, hvis medlemmets timeløn for samme arbejde, som han  \r\n\r\n hidtil har udført, efter overgangen til efterløn stiger væsentligt. </P>  \r\n\r\n<P>Omregning skal endvidere finde sted, hvis arbejdstiden ikke eller kun  \r\n\r\n vanskeligt lader sig kontrollere. Dette vil ofte være tilfældet ved  \r\n\r\n free-lance og honorarlønnet arbejde, f.eks. oversættelsesarbejde. Endvidere  \r\n\r\n kan nævnes arbejde, der kræver tidsforbrug til forberedelse, transport og  \r\n\r\n lignende, og hvor aflønningen også dækker dette tidsforbrug. Endelig kan  \r\n\r\n nævnes konkrete arbejdsopgaver, der har karakter af selvstændig virksomhed.  \r\n\r\n</P>  \r\n\r\n<P>Indtægten omregnes til arbejdstimer efter følgende formel: </P>  \r\n\r\n<PRE>  \r\n\r\n                indtægt  \r\n\r\n ------------------------------------ = timer  \r\n\r\n omregningssats på arbejdstidspunktet  \r\n\r\n</PRE>  \r\n\r\n<P>Hvis indtægtserhvervelsen har været forbundet med dokumenterede nødvendige  \r\n\r\n udgifter, der godkendes af skattemyndighederne som fradragsberettigede i den  \r\n\r\n skattepligtige indkomst, kan udgifterne fradrages i indtægten, således at kun  \r\n\r\n nettobeløbet omregnes. Medlemmet skal på bilaget til efterlønserklæringen  \r\n\r\n oplyse både bruttoindtægten og størrelsen og arten af fradragene. </P>  \r\n\r\n<UL CLASS=PLAIN-LIST>  \r\n\r\n<LI>C) Jordbrug. § 3, stk. 3. </LI>  \r\n\r\n</UL>  \r\n\r\n<P>Selv om arbejdstiden ved jordbrug vanskeligt lader sig kontrollere,  \r\n\r\n medregnes alene de faktiske timer, idet indtægten ved landbruget ikke er  \r\n\r\n anvendelig som målestok for tidsforbruget. </P>  \r\n\r\n<UL CLASS=PLAIN-LIST>  \r\n\r\n<LI>D) Byggearbejde. § 3, stk. 4. </LI>  \r\n\r\n</UL>  \r\n\r\n<P>Medvirken ved byggeri og byggearbejde i eget hus m.v. er ukontrollabel.  \r\n\r\n Det vil heller ikke være muligt at beregne arbejdstiden ved omregning, idet  \r\n\r\n indtægten ikke kan opgøres. </P>  \r\n\r\n<P>Det er derfor fastsat, at der skal medregnes mindst fuld sædvanlig  \r\n\r\n arbejdstid i perioder med personlig medvirken. Hvis arbejdstiden overstiger  \r\n\r\n fuld sædvanlig arbejdstid, skal den faktiske arbejdstid medregnes, jf. stk.  \r\n\r\n 1. </P>  \r\n\r\n<P>Kassen skal have forudgående skriftlig meddelelse om påbegyndelse og  \r\n\r\n forventet afslutning af den personlige medvirken. Kassen kan forlange, at  \r\n\r\n medlemmet tillige omgående giver skriftlig meddelelse, når den personlige  \r\n\r\n medvirken er ophørt. </P>  \r\n\r\n<UL CLASS=PLAIN-LIST>  \r\n\r\n<LI>E) Særlige regler. § 3, stk. 5. </LI>  \r\n\r\n</UL>  \r\n\r\n<P>I forbindelse med beregning af supplerende dagpenge bl.a. for  \r\n\r\n provisionslønnede og visse grupper taxachauffører, lønarbejdende fiskere,  \r\n\r\n lastoptagere af fisk, eksportchauffører m.fl. sker der normalt omregning af  \r\n\r\n indtægten til timer ved brug af omregningssatsen, men der medregnes pr.  \r\n\r\n beskæftiget dag mindst timetallet for en fuld sædvanlig arbejdsdag. Er det  \r\n\r\n omregnede timetal større end timetallet for en fuld sædvanlig arbejdsdag,  \r\n\r\n skal det større timetal medregnes. </P>  \r\n\r\n<P>Eksempel: En taxachauffør har for en arbejdsdag haft indtægt svarende til  \r\n\r\n 4 x omregningssatsen. Der skal medregnes timer for en fuld sædvanlig  \r\n\r\n arbejdsdag (p.t. 7,6 timer). Svarer indtægten til 10 x omregningssatsen, skal  \r\n\r\n der medregnes 10 timer den pågældende dag. </P>  \r\n\r\n<P>Hvor der for <I>undervisningsarbejde</I> er fastsat en særlig  \r\n\r\n omregningsfaktor, skal den pågældende omregningsfaktor benyttes ved beregning  \r\n\r\n af arbejdstimerne i efterlønsperioden. </P>  \r\n\r\n<P>Kontrol- og oplysningspligt. § 4. </P>  \r\n\r\n<P>Medlemmet har pligt til omgående at give meddelelse til  \r\n\r\n arbejdsløshedskassen, hvis reglerne i § 1 ikke overholdes. </P>  \r\n\r\n<P>Den årlige efterlønserklæring anvendes dels til kontrol af, om  \r\n\r\n betingelserne for at bevare retten til efterløn er overholdt, dels til  \r\n\r\n kontrol af, om medlemmet har haft indtægt, der påvirker efterlønnen i henhold  \r\n\r\n til arbejdsministeriets bekendtgørelse om arbejde og indtægters betydning for  \r\n\r\n efterlønnens størrelse. </P>  \r\n\r\n<P>Undlader et medlem at opfylde oplysningspligten, kan medlemmet pålægges  \r\n\r\n sanktioner i henhold til arbejdsløshedsforsikringslovens regler herom. </P>  \r\n\r\n<P>Bortfald af retten til efterløn. § 5. </P>  \r\n\r\n<UL CLASS=PLAIN-LIST>  \r\n\r\n<LI>A) Arbejde i de første 5 uger. § 5, stk. 1. </LI>  \r\n\r\n</UL>  \r\n\r\n<P>5 ugers reglen er indsat for at sikre, at medlemmet har forladt  \r\n\r\n arbejdslivet. Ved en meget hurtig genoptagelse af arbejdet kan arbejdslivet  \r\n\r\n ikke anses for at være forladt, og betingelserne for at modtage efterløn er  \r\n\r\n således ikke opfyldt. Evt. udbetalt efterløn er derfor modtaget uberettiget.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>B) Arbejde i mere end 200 timer. Selvstændig virksomhed m.v. § 5, stk. 2,  \r\n\r\n og stk. 3. </LI>  \r\n\r\n</UL>  \r\n\r\n<P>Hovedreglen i stk. 2, finder normalt anvendelse, hvis overskridelsen  \r\n\r\n fremkommer efter sammentælling af timerne i forskellige kortvarige  \r\n\r\n arbejdsforhold. Reglen vil endvidere finde anvendelse, f.eks. hvis et  \r\n\r\n længerevarende arbejde oprindelig var aftalt som et kortvarigt vikariat, som  \r\n\r\n efter 200 beskæftigede timer forlænges på grund af nye omstændigheder. </P>  \r\n\r\n<P>Hvis medlemmet derimod i forbindelse med overtagelsen af arbejdet vender  \r\n\r\n tilbage til arbejdslivet, sker udtrædelsen af efterlønsordningen i henhold  \r\n\r\n til stk. 3, allerede ved arbejdets påbegyndelse. Et medlem, der begynder  \r\n\r\n arbejde med henblik på at forlade efterlønsordningen, kan således ikke bevare  \r\n\r\n retten til efterløn, indtil der er arbejdet i 200 timer. </P>  \r\n\r\n<P>Dispensationsbestemmelser. §§ 6-8. </P>  \r\n\r\n<UL CLASS=PLAIN-LIST>  \r\n\r\n<LI>A) Tilfælde, hvor reglerne er overtrådt. § 6. </LI>  \r\n\r\n</UL>  \r\n\r\n<P>Overtrædelse af reglerne i bekendtgørelsens § 1 medfører bortfald af  \r\n\r\n retten til efterløn. Ifølge arbejdsløshedsforsikringslovens § 75 b, stk. 7,  \r\n\r\n kan medlemmer, der er udtrådt af efterlønsordningen, ikke påny overgå til  \r\n\r\n efterløn. </P>  \r\n\r\n<P>Dispensationsadgangen i § 6 er indsat for at give mulighed for at afværge  \r\n\r\n denne alvorlige konsekvens af mindre overtrædelser, der findes særlig  \r\n\r\n undskyldelige. </P>  \r\n\r\n<P>Kassens adgang til at dispensere. § 6, stk. 2 og stk. 3. </P>  \r\n\r\n<P>Der kan kun dispenseres, hvis overtrædelsen findes særlig undskyldelig.  \r\n\r\n Som eksempel herpå kan nævnes overtrædelser, der skyldes medlemmets  \r\n\r\n misforståelse af reglerne, forkert anvendelse af omregningssatsen, fejlagtig  \r\n\r\n sammentælling af beskæftigede timer og lignende. </P>  \r\n\r\n<P>Hvis der foreligger en bevidst overtrædelse, eller hvis medlemmet efter at  \r\n\r\n have konstateret en overtrædelse har undladt at underrette kassen  \r\n\r\n (svigstilfælde), bør der normalt ikke dispenseres. </P>  \r\n\r\n<P>Det følger af § 6, stk. 3, at der <I>i alle tilfælde, hvor kassen giver  \r\n\r\n dispensation, skal ske fradrag</I> i efterlønnen fuldt ud (det vil sige krone  \r\n\r\n for krone) for medlemmets indtægt som følge af overtrædelsen, således at  \r\n\r\n medlemmet ikke har økonomisk fordel af overtrædelsen. Ved ulønnet arbejde  \r\n\r\n samt ved arbejde, hvor indtægten ikke kan konstateres (f.eks. byggearbejde i  \r\n\r\n eget hus) beregnes fradraget ved multiplikation af timetallet med  \r\n\r\n omregningssatsen. </P>  \r\n\r\n<P>Hvis kassen finder, at fradragsreglen undtagelsesvis ikke bør anvendes,  \r\n\r\n skal sagen forelægges med kassens indstilling for direktøren for  \r\n\r\n arbejdsløshedsforsikringen til afgørelse. </P>  \r\n\r\n<P>Kassen kan således kun dispensere for de overtrædelser, der er nævnt i §  \r\n\r\n 6, stk. 2, og kun på den i stk. 3 nævnte betingelse. </P>  \r\n\r\n<P>Har medlemmet i forbindelse med overtrædelse af reglerne begået en  \r\n\r\n forseelse mod kassen, kan der tillige blive tale om sanktion i henhold til  \r\n\r\n lovens almindelige regler. </P>  \r\n\r\n<P>Dispensation givet af direktøren for arbejdsløshedsforsikringen. § 6, stk.  \r\n\r\n 4. </P>  \r\n\r\n<P>Tilladelsen vil normalt blive givet på betingelse af, at indtægten ved det  \r\n\r\n ikke tilladte arbejde eller merarbejde fradrages fuldt ud i efterlønnen. </P>  \r\n\r\n<P>Der kan dog gives dispensation uden økonomiske vilkår, f.eks. ved helt  \r\n\r\n bagatelagtig forseelse, eller fastsættes skærpede betingelser. </P>  \r\n\r\n<UL CLASS=PLAIN-LIST>  \r\n\r\n<LI>B) Tilladelse til at bevare bibeskæftigelse, der medfører arbejde i  \r\n\r\n første 5 uger og/eller mere end 200 timer. § 7. </LI>  \r\n\r\n</UL>  \r\n\r\n<P>Bestemmelsen omfatter kun <I>bibeskæftigelse, der allerede udøves ved  \r\n\r\n overgangen</I> til efterløn, og som kan udøves i efterlønsperioden i henhold  \r\n\r\n til § 1, stk. 4. </P>  \r\n\r\n<P>Der kan således ikke <I>efter</I> overgangen til efterløn gives  \r\n\r\n &#187;forhåndsdispensation&#171; til at arbejde i mere end 200 timer inden  \r\n\r\n for et kalenderår. </P>  \r\n\r\n<P>&#187;Særlige omstændigheder&#171; omfatter navnlig tilfælde, hvor  \r\n\r\n bibeskæftigelsen er afgørende for medlemmets boligsituation, f.eks. mindre  \r\n\r\n jordbrugere og viceværter, der ikke kan overholde 5 ugers reglen, hvis  \r\n\r\n beskæftigelsen fortsætter i efterlønsperioden. </P>  \r\n\r\n<P>Tilladelsen kan dog også gives i andre tilfælde, hvor særlige  \r\n\r\n omstændigheder taler derfor. F.eks. aflønnes kirkesangere efter et særligt  \r\n\r\n regulativ, således at omregning af indtægten som regel vil medføre  \r\n\r\n overskridelse af 200 timers begrænsningen, selv om den faktiske arbejdstid -  \r\n\r\n der kun vanskeligt kan kontrolleres - formentlig ofte ikke overskrider  \r\n\r\n begrænsningen. I sådanne tilfælde kan en tilladelse være velbegrundet. </P>  \r\n\r\n<P>Kassen kan kun give tilladelse på betingelse af, at beskæftigelsen ikke  \r\n\r\n udvides i efterlønsperioden. Et medlem med beskæftigelse som vicevært kan  \r\n\r\n således ikke <I>efter</I> overgangen til efterløn påtage sig arbejde med  \r\n\r\n pasning af flere ejendomme end hidtil eller flere arbejdsopgaver i samme  \r\n\r\n ejendom. </P>  \r\n\r\n<P>Kassens tilladelse skal indberettes til direktøren for  \r\n\r\n arbejdsløshedsforsikringen ved fremsendelse af kopi af tilladelsen. </P>  \r\n\r\n<P>Hvis arbejdet vil udgøre mere end 300 timer årligt, eller hvis kassen  \r\n\r\n finder, at der ikke bør knyttes økonomiske vilkår til tilladelsen, skal sagen  \r\n\r\n med kassens indstilling forelægges for direktøren for  \r\n\r\n arbejdsløshedsforsikringen til afgørelse. </P>  \r\n\r\n<P>Kun når ganske særlige omstændigheder taler derfor, kan der påregnes  \r\n\r\n tilladelse til at bevare beskæftigelse med mere end 300 timers årligt  \r\n\r\n arbejde. </P>  \r\n\r\n<P>Reglen vil navnlig finde anvendelse i tilfælde, hvor værdi af fri bolig  \r\n\r\n indgår i indtægten, der skal omregnes til arbejdstimer (vicevært og  \r\n\r\n lignende). </P>  \r\n\r\n<P>Tilladelse vil normalt blive givet på de vilkår, som er angivet i stk. 3.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>C) Dispensation for grundværdigrænsen. § 8. </LI>  \r\n\r\n</UL>  \r\n\r\n<P>Hvis ejendommen er beliggende i byzone eller sommerhuszone, kan  \r\n\r\n opretholdelse af grundværdigrænsen i § 1 medføre en urimelig hindring for  \r\n\r\n medlemmets overgang til efterløn og beskæftigelse i efterlønsperioden. </P>  \r\n\r\n<P>Der kan ikke godkendes højere grundværdigrænse for en ejendom, som  \r\n\r\n medlemmet ønsker at anskaffe efter overgangen til efterløn. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 17. maj 1989 </I> </P>  \r\n\r\n<P CLASS=UNDERSKREVET-AF ALIGN=CENTER>Vibeke Dalbro </P>  \r\n\r\n<P CLASS=MINISTER ALIGN=RIGHT>/ Ove Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/06/1989"
        },
        {
            "displayName": "Accession",
            "displayValue": "C19890007160"
        },
        {
            "displayName": "Entydig dokumentidentifikation",
            "displayValue": "CM028828"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "17/05/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin Dir. f. Arbejdsløshedsforsikr. j.nr. 89-1232-562"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}