{
    "id": 58428,
    "title": "Cirkulære om anstalternes kontakt med indsattes pårørende under fuldbyrdelse af straf m.v. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 11225 af 01/05/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om anstalternes kontakt med indsattes  \r\n\r\n pårørende under fuldbyrdelse af straf m.v. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Direktoratet anser en nærmere kontakt mellem anstalten og den indsattes  \r\n\r\n nærmeste pårørende for i almindelighed at være af væsentlig betydning som  \r\n\r\n grundlag for behandlingsarbejdet i anstalten, herunder  \r\n\r\n løsladelsesforberedelsen, og for et efterfølgende tilsynsarbejde. </P>  \r\n\r\n<P CLASS=PUNKT> <B>1.</B> Samtaler med indsattes pårørende under disses besøg  \r\n\r\n på anstalten. </P>  \r\n\r\n<P>Det er i almindelighed ønskeligt, at der i forbindelse med de nærmeste  \r\n\r\n pårørendes besøg på anstalten af anstaltens personale føres en eller flere  \r\n\r\n forholdvis grundige samtaler med de pårørende. Navnlig bør forsorgspersonalet  \r\n\r\n gennem sådanne samtaler søge at skabe sig større klarhed over de  \r\n\r\n familiemæssige og andre miljømæssige problemer m.v., der er knyttet til dels  \r\n\r\n strafafsoningen, dels den senere løsladelse med eventuelt påfølgende  \r\n\r\n tilsynsforløb, og på grundlag heraf søge at bidrage til problemernes løsning.  \r\n\r\n</P>  \r\n\r\n<P>2.Hjembesøg. </P>  \r\n\r\n<P>Det må i almindelighed ligeledes betragtes som et væsentligt led i  \r\n\r\n forsorgsarbejdet, herunder i løsladelsesforberedelsen, at der aflægges besøg  \r\n\r\n i den pågældendes hjem. </P>  \r\n\r\n<P>Sådanne besøg bør aflægges enten af anstaltens personale, fortrinsvis  \r\n\r\n forsorgspersonalet, eller af personale fra den afdeling af Dansk  \r\n\r\n forsorgsselskab, indenfor hvis område de pårørende er bosat, således at  \r\n\r\n afdelingen rapporterer til anstalten. </P>  \r\n\r\n<P>Valget mellem de to fremgangsmåder må nødvendigvis i et vist omfang komme  \r\n\r\n til at bero på anstaltens og lokalafdelingens personalemæssige ressourcer og  \r\n\r\n på, hvor langt fra anstalten hjemmet er beliggende. </P>  \r\n\r\n<P>Besøg af anstaltens personale bør i almindelighed foretrækkes i tilfælde,  \r\n\r\n hvor nærmere oplysninger om hjemlige forhold skønnes at have betydning ikke  \r\n\r\n alene for tilsynsarbejdet efter løsladelsen, men også for behandlingsarbejdet  \r\n\r\n i anstalten og for løsladelsesforberedelsen, eventuelt for behandlingen af  \r\n\r\n sag om prøveløsladelse. Undertiden vil hjembesøg hensigtsmæssigt kunne  \r\n\r\n aflægges i forbindelse med en udgangstilladelse (udgang med ledsager under en  \r\n\r\n del af eller hele udgangen). </P>  \r\n\r\n<P>Besøg fra vedkommende afdeling af Dansk forsorgsselskab, således at denne  \r\n\r\n efter besøget rapporterer til anstalten, kan navnlig være hensigtsmæssigt i  \r\n\r\n tilfælde, hvor lokalafdelingen kender hjemmet i forvejen fra tidligere  \r\n\r\n personundersøgelse, tidligere tilsyn eller fra kontakt med hjemmet under  \r\n\r\n indsattes varetægtsophold og eventuelt under straffuldbyrdelsen. </P>  \r\n\r\n<P>Dansk forsorgsselskab vil fremtidig underrette fuldbyrdelsesanstalten om  \r\n\r\n kontakter med hjemmet under det forudgående varetægtsophold og senere under  \r\n\r\n straffuldbyrdelsen. </P>  \r\n\r\n<P>Selv om personale fra anstalten har besøgt hjemmet, kan det være  \r\n\r\n hensigtsmæssigt, at også lokalafdelingen aflægger besøg; dette gælder i  \r\n\r\n tilfælde, hvor afdelingen må påregnes efter løsladelsen at skulle føre tilsyn  \r\n\r\n med den indsatte. </P>  \r\n\r\n<P CLASS=PUNKT> <B>3.</B> Samtykke fra den indsatte til anstalternes  \r\n\r\n henvendelser til de pårørende. </P>  \r\n\r\n<P>Hvor ikke ganske særlige modhensyn gør sig gældende, må der ikke af  \r\n\r\n anstalten rettes skriftlig eller mundtlig henvendelse, herunder ved  \r\n\r\n hjembesøg, til en indsats pårørende, medmindre hans samtykke forud er  \r\n\r\n indhentet. </P>  \r\n\r\n<P>Nordskov Nielsen </P>  \r\n\r\n<P>/Tornøe </P>  \r\n\r\n<P>(Til samtlige anstaltsledere). </P>  \r\n\r\n</DIV>",
    "isHistorical": true,
    "editorialNotes": [
        "(* 1) Forskriften er optaget i Kriminalforsorgens cirkulæresamling (KC) (T 91)"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19691122509"
        },
        {
            "displayName": "Entydig dokumentidentifikation",
            "displayValue": "CM017370"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "28/10/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11225"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "01/05/1969"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "DFK. j.nr. 4.k. A 513"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}