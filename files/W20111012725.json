{
    "id": 153427,
    "title": "Ankestyrelsens principafgørelse 89-11 om arbejdsskade - personkreds - vagtlæge - selvstændig",
    "documentTypeId": "240",
    "isSagsforlobPeriodValid": true,
    "shortName": "KEN nr 10127 af 31/05/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 89-11 om arbejdsskade - personkreds - vagtlæge - selvstændig</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En selvstændig praktiserende læge, der ikke havde tegnet særskilt arbejdsskadeforsikring, var ikke omfattet af arbejdsskadesikringsloven i forbindelse med sit arbejde som vagtlæge.</p>\r\n   <p class=\"TekstGenerel\">Ankestyrelsen lagde vægt på, at funktionen som vagtlæge er et led i arbejdet som praktiserende læge. Lægen skulle derfor også som vagtlæge betragtes som selvstændigt erhvervsdrivende. I vurderingen indgik, at lægen var forpligtet til at være vagtlæge.</p>\r\n   <p class=\"TekstGenerel\">Selvstændigt erhvervsdrivende er kun berettiget efter arbejdsskadeloven, hvis de har tegnet forsikring.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 2 og § 48, stk.2</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse i din sag om, hvorvidt du var omfattet af lovens personkreds, da du den 27. februar 2009 blev overfaldet.</p>\r\n<p>Resultatet er</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Du er ikke omfattet af den personkreds, som er sikret af arbejdsskadeloven</p>\r\n</p>\r\n<p>Det betyder, at du ikke har ret til erstatning eller andre ydelser efter arbejdsskadeloven.</p>\r\n<p>Vi er således kommet til samme resultat som Arbejdsskadestyrelsen.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Vi vurderer, at du på tidspunktet for skaden den 27. februar 2009 ikke var omfattet af lovens personskreds i forbindelse med dit arbejde som vagtlæge.</p>\r\n<p>Begrundelsen er, at din funktion som vagtlæge er et led i dit arbejde som praktiserende læge. Du skal således også som vagtlæge betragtes som selvstændig erhvervsdrivende. Videre har vi lagt vægt på, at du ifølge overenskomsten er forpligtet til at være vagtlæge.</p>\r\n<p>Selvstændig erhvervsdrivende er kun berettiget efter arbejdsskadeloven, hvis de har tegnet forsikring. Det har du ikke, og du er derfor ikke omfattet af loven.</p>\r\n<p>Vi har lagt til grund, at du på skadetidspunktet den 27. februar 2009 arbejdede som tilkaldt vagtlæge under den offentlige vagtlægeordning i Region A. Du blev tilkaldt af en pårørende og vagtlægebesøget foregik i en kælderlejlighed. Du blev herved overfaldet af en patient med en kniv.</p>\r\n<p>Videre har vi lagt til grund, at du er praktiserende læge (med ydernummer) og medindehaver af et lægeinteressentskab. Der er ikke tegnet en særskilt arbejdsskadeforsikring for dig selv.</p>\r\n<p>Lægevagten drives og honoreres i henhold til landsoverenskomsten for almen lægegerning mellem Praktiserende lægers organisation og Regionernes Lønnings- og takstnævn. Der er tale om b-indkomst, som er ydelsesbaseret (per besøg eller per konsultation). Videre fremgår det, at en praktiserende læge med ydernummer er forpligtet til at deltage i vagtlægeordningen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111012725"
        },
        {
            "displayName": "Entydig dokumentidentifikation",
            "displayValue": "BS006229"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10127"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/05/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1218195-09"
        },
        {
            "displayName": "Stikord",
            "displayValue": "89-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}