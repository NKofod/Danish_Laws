{
    "id": 161323,
    "title": "Årsagssammenhæng og påregnelighed, j.nr. 11-520-18924",
    "documentTypeId": "240",
    "isSagsforlobPeriodValid": true,
    "shortName": "KEN nr 10296 af 25/11/2011",
    "documentHtml": "<div class=\"bjelke\">Den fulde tekst</div><p class=\"Titel2\">Årsagssammenhæng og påregnelighed, j.nr. 11-520-18924</p>\r\n<p>Ansøgers ægtefælle døde af en hjerneblødning efter at være blevet skubbet omkuld 2 gange og slået én gang i hovedet. Ansøger nedlagde i retten og senere overfor nævnet påstand om forsørgertabserstatning, overgangsbeløb og transportudgifter i forbindelse med mandens indlæggelse.</p>\r\n<p>Der blev overfor skadevolderen rejst tiltale efter straffelovens § 245, jf. § 246, for at have forvoldt ansøgers ægtefælles død. Der skete imidlertid kun domfældelse for overtrædelse af straffelovens § 244, da retten ikke fandt, at ”den til domfældelse i en straffesag fuldt ud tilstrækkelige sikkerhed for årsagssammenhæng mellem hjerneblødningen og den vold, som skadevolderen havde udøvet” var bevist. Retten undlod med henvisning til retsplejelovens § 992 at tage stilling til erstatningskravet.</p>\r\n<p>Overfor nævnet gjorde ansøgers advokat gældende, at henvisning til retsplejelovens § 992 indebar, at retten ville have anset skadevolderen erstatningsansvarlig i en sag herom på trods af, at det tilstrækkelige bevis for årsagsforbindelse til domfældelse i en straffesag ikke var bevist.</p>\r\n<p>Nævnet afslog ansøgningen med henvisning til offererstatningslovens § 6 a på grund af manglende årsagssammenhæng. Nævnet lagde vægt på, at skadevolder ved dommen blev frikendt for at have forvoldt ansøgerens ægtefælles død og i stedet blev dømt for vold efter straffelovens § 244. Nævnet bemærkede desuden, at det efter offererstatningslovens § 1 er en betingelse for at være berettiget til erstatning, at der er sket en overtrædelse af straffeloven. Nævnet kunne derfor ikke tilkende erstatning i en sag, hvor den strafferetlige vurdering af årsagsforbindelsen førte til, at skadevolderen blev frifundet for at have forvoldt skaden.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [
        "Er offentliggjort i nævnets årsberetning for 2011"
    ],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "14/01/2014"
        },
        {
            "displayName": "Accession",
            "displayValue": "W20111029625"
        },
        {
            "displayName": "Entydig dokumentidentifikation",
            "displayValue": "AA007658"
        },
        {
            "displayName": "Dato for indlæggelse",
            "displayValue": "14/01/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10296"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "25/11/2011"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Erstatningsnævnet, j.nr. 11-520-18924"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}