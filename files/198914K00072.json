{
    "id": 109880,
    "title": "1989 BTL 72   BETÆNKNING OVER FORSLAG TIL LOV OM ÆNDRING AF LOV OM BYFORNYELSE OG   BOLIGFORBEDRING, LOV OM REALKREDITINSTITUTTER OG LOV OM INDEKSREGULEREDE   REALKREDITLÅN (BYGGESKADEFOND, INDFØRELSE AF KONKURRENCE PÅ   RÅDGIVNINGSOMRÅDET, FRIAREALBESLUTNINGER M.V.)    NR L 72 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 72",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 72 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om byfornyelse og  \r\n\r\n boligforbedring, lov om realkreditinstitutter og lov om indeksregulerede  \r\n\r\n realkreditlån (Byggeskadefond, indførelse af konkurrence på  \r\n\r\n rådgivningsområdet, friarealbeslutninger m.v.) <BR>  \r\n\r\n Nr L 72 1989-90, 1. samling </P>  \r\n\r\n<P></P>  \r\n\r\n<P>Afgivet af Boligudvalget </P>  \r\n\r\n<P></P>  \r\n\r\n<P>Afgivet: 19900429 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til boligministeren, som denne har besvaret </P>  \r\n\r\n<P>skriftligt. </P>  \r\n\r\n<P>Der er af boligministeren og af et mindretal stillet ændringsforslag,  \r\n\r\n hvorom der henvises til de ledsagende bemærkninger. </P>  \r\n\r\n<P>Boligministeren har over for udvalget tilkendegivet, at de administrativt  \r\n\r\n fastsatte regler om tilskud i medfør af rammebeløbsordningen til  \r\n\r\n friarealforbedringer, der i henhold til byfornyelseslovens § 7, stk. 1, nr.  \r\n\r\n 7, udføres fælles for flere ejendomme, vil blive ændret, således at reglerne  \r\n\r\n også gælder for friarealforbedringer, der udføres for en enkelt ejendom. </P>  \r\n\r\n<P>Boligministeren har samtidig tilkendegivet, at de hermed forbundne  \r\n\r\n merudgifter vil blive afholdt inden for de på finansloven afsatte bevillinger  \r\n\r\n til byfornyelse m.v. </P>  \r\n\r\n<P>Herefter indstiller et <I>flertal</I> (De Konservative Folkepartis,  \r\n\r\n Socialistisk Folkepartis, Venstres, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n af boligministeren stillede ændringsforslag. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) skal tilkendegive sin tilfredshed med, at boligministeren over for  \r\n\r\n udvalget har tilkendegivet, at de administrativt fastsatte regler om tilskud  \r\n\r\n i medfør af rammebeløbsordningen til friarealforbedringer, der udføres fælles  \r\n\r\n for flere ejendomme, vil blive ændret, således at reglerne også gælder for  \r\n\r\n friarealforbedringer, der udføres for en enkelt ejendom. </P>  \r\n\r\n<P>Et <I>mindretal</I> (Socialdemokratiets medlemmer af udvalget) indstiller  \r\n\r\n lovforslaget til <I>vedtagelse</I> med de af mindretallet stillede  \r\n\r\n ændringsforslag og de af boligministeren under nr. 3, 4, 5, 7, 13 og 14  \r\n\r\n stillede ændringsforslag. </P>  \r\n\r\n<P>Mindretallet mener, at den foreslåede byggeskadefond i forhold til  \r\n\r\n byfornyelsesforanstaltninger vil betyde opbygning af et håbløst bureaukratisk  \r\n\r\n element. Konsekvensen af byggeskadefondens etablering bliver, at flertallet  \r\n\r\n accepterer, at det egentlige ansvar fjernes fra entreprenøren m.v. </P>  \r\n\r\n<P>Dertil kommer, at netop når der er tale om byfornyelse, er der tale om et  \r\n\r\n område med gamle og særdeles nedslidte bygninger, hvorved risikoen for skader  \r\n\r\n er ret så væsentlig. Det vil blive meget svært at påvise, om baggrunden for  \r\n\r\n en skade på en byfornyet ejendom ligger i ejendommens konstruktion eller i  \r\n\r\n det udførte byfornyelsesarbejde. Resultatet bliver, at både de offentlige  \r\n\r\n kasser og ikke mindst lejerne herved får pålagt øgede byrder. </P>  \r\n\r\n<P>På denne baggrund ønsker mindretallet byggeskadefonden på  \r\n\r\n byfornyelsesområdet opgivet. </P>  \r\n\r\n<P>Et <I>andet mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget)  \r\n\r\n indstiller lovforslaget til <I>vedtagelse</I> med de af mindretallet  \r\n\r\n tiltrådte ændringsforslag. </P>  \r\n\r\n<P>Ændringsforslag </P>  \r\n\r\n<P>Til titlen </P>  \r\n\r\n<P>Af et <I>mindretal</I> (S), tiltrådt et <I>mindretal</I> (CD): </P>  \r\n\r\n<P>1) Titlen affattes således: </P>  \r\n\r\n<P>&#187;Forslag til lov om ændring af lov om byfornyelse og boligforbedring  \r\n\r\n</P>  \r\n\r\n<P>(Indførelse af konkurrence på rådgivningsområdet, friarealbeslutninger  \r\n\r\n m.v.)&#187; </P>  \r\n\r\n<P>Af <I>boligministeren,</I> tiltrådt af et <I>flertal</I> (udvalget med  \r\n\r\n undtagelse af S, FP og CD): </P>  \r\n\r\n<P>2) Titlen affattes således: </P>  \r\n\r\n<P>&#187;Forslag til lov om ændring af lov om byfornyelse og boligforbedring  \r\n\r\n og realkreditloven </P>  \r\n\r\n<P>(Byggeskadefond, indførelse af konkurrence på rådgivningsområdet,  \r\n\r\n friarealbeslutninger m.v.)&#187; </P>  \r\n\r\n<P>Til § 1 </P>  \r\n\r\n<P>Af <I>boligministeren,</I> tiltrådt af <I>udvalget: </I></P>  \r\n\r\n<P>3) Indledningen affattes således: </P>  \r\n\r\n<P>&#187;I lov om byfornyelse og boligforbedring, jf. lovbekendtgørelse nr.  \r\n\r\n 501 af 21. juli 1987, som ændret senest ved § 3 i lov nr. 843 af 20. december  \r\n\r\n 1989, foretages følgende ændringer:&#187;. </P>  \r\n\r\n<P>4) Efter nr. 3 indsættes som nyt nummer: </P>  \r\n\r\n<P>&#187; <B>01.</B> I <I>§ 14, stk. 5,</I> ændres &#187;afdragsbidrag&#171;  \r\n\r\n til: &#187;ydelsesstøtte&#171;.' </P>  \r\n\r\n<P>5) Efter nr. 10 indsættes som nyt nummer: </P>  \r\n\r\n<P>&#187; <B>02.</B> I <I>§ 63 b, stk. 4,</I> indsættes efter  \r\n\r\n &#187;ydelsesstøtte&#171;: &#187;til den del af ydelsen på lånet, som ikke  \r\n\r\n vedrører betaling af afdrag,&#187;.&#171; </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (FP og CD):  \r\n\r\n</P>  \r\n\r\n<P>6) Efter nr. 10 indsættes som nyt nummer: </P>  \r\n\r\n<P>&#187; <B>03.</B> I <I>§ 65</I> indsættes efter stk. 1 som nyt stykke:  \r\n\r\n</P>  \r\n\r\n<P>&#187;Stk. 2. Ministeren fastsætter ens bestemmelser om tilskud efter stk.  \r\n\r\n 1 til friarealforbedring i henhold til § 7, stk. 1, nr. 7, hvad enten  \r\n\r\n friarealforbedringen udføres for en enkelt ejendom eller fælles for flere  \r\n\r\n ejendomme.&#171;&#187; </P>  \r\n\r\n<P>Af <I>boligministeren,</I> tiltrådt af <I>udvalget: </I></P>  \r\n\r\n<P>7) Efter nr. 12 indsættes som nyt nummer: </P>  \r\n\r\n<P>&#187; <B>04.</B> I <I>§ 67, stk. 1,</I> udgår &#187;med ydelsesstøtte,  \r\n\r\n jf. § 59 a, stk. 1,&#187;.&#171; </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (CD): </P>  \r\n\r\n<P>8) <I>Nr. 13</I> udgår. </P>  \r\n\r\n<P>Af <I>boligministeren,</I> tiltrådt af et <I>flertal</I> (udvalget med  \r\n\r\n undtagelse af S, FP og CD): </P>  \r\n\r\n<P>9) I den under <I>nr. 13</I> foreslåede <I>§ 69 c, stk. 2,</I> udgår  \r\n\r\n<I>sidste punktum,</I> og <I>stk. 3</I> affattes således: </P>  \r\n\r\n<P>&#187;Stk. 3. Der udpeges og indstilles stedfortrædere efter reglerne i  \r\n\r\n stk. 1 og 2. Udpegning af bestyrelsen og stedfortrædere sker for 4 år ad  \r\n\r\n gangen. Finder udpegning sted i løbet af en periode, gælder den kun til  \r\n\r\n periodens udløb.&#171; </P>  \r\n\r\n<P>10) I <I>nr. 13</I> indsættes efter den foreslåede § 69 e som ny paragraf:  \r\n\r\n</P>  \r\n\r\n<P>&#187;§ 69 f. Grundejernes Investeringsfond kan af sine renteindtægter:  \r\n\r\n</P>  \r\n\r\n<P>1) Yde lån til byggeskadefondens etableringsudgifter, indtil udgifterne  \r\n\r\n kan afholdes af de i § 69 d indbetalte bidrag. Lån forrentes med 6 pct. p.a.  \r\n\r\n over Nationalbankens diskonto. </P>  \r\n\r\n<P>2) Stille garanti for byggeskadefondens udgifter til dækning af skader  \r\n\r\n omfattet af § 69 a. En eventuel aftale herom mellem Grundejernes  \r\n\r\n Investeringsfond og byggeskadefonden skal godkendes af boligministeren. </P>  \r\n\r\n<P>Stk. 2. Grundejernes Investeringsfond kan kun påtage sig forpligtelser  \r\n\r\n efter stk. 1 inden for den i lov om midlertidig regulering af boligforholdene  \r\n\r\n § 61 fastsatte beløbsgrænse på 2 pct. af de beløb, der er indbetalt til  \r\n\r\n fonden.&#171; </P>  \r\n\r\n<P>Til § 2 </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (CD): </P>  \r\n\r\n<P>11) Paragraffen udgår. </P>  \r\n\r\n<P>Af <I>boligministeren,</I> tiltrådt af et <I>flertal</I> (udvalget med  \r\n\r\n undtagelse af S, FP og CD): </P>  \r\n\r\n<P>12) Paragraffen affattes således: </P>  \r\n\r\n<P>&#187;§ 2 </P>  \r\n\r\n<P>I realkreditloven, jf. lov nr. 841 af 20. december 1989, foretages  \r\n\r\n følgende ændringer: </P>  \r\n\r\n<P>&#187; <B>1.</B> I <I>§ 39, stk. 5,</I> indsættes som <I>2. pkt.: </I></P>  \r\n\r\n<P>&#187;Panteretten rykker dog ikke for lån efter stk. 6.&#171; </P>  \r\n\r\n<P>2. I <I>§ 39</I> indsættes efter stk. 5 som nyt stykke: </P>  \r\n\r\n<P>&#187;Stk. 6. Lån efter § 69 e i lov om byfornyelse og boligforbedring til  \r\n\r\n udbedring af byggeskader i ombyggede ejendomme kan mod offentlig garanti ydes  \r\n\r\n ud over lånegrænsen for lån til om- og tilbygning. Den maksimale løbetid er  \r\n\r\n 30 år for både nominallån og indekslån, type I. Panteretten rykker uden  \r\n\r\n særskilt påtegning for enhver panterettighed, der tinglyses på  \r\n\r\n ejendommen.&#171;&#187; </P>  \r\n\r\n<P>Til § 3 </P>  \r\n\r\n<P>Af <I>boligministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>13) Paragraffen udgår. </P>  \r\n\r\n<P>Til § 4 </P>  \r\n\r\n<P>Af <I>boligministeren,</I> tiltrådt af <I>udvalget: </I></P>  \r\n\r\n<P>14) Stk. 1 affattes således: </P>  \r\n\r\n<P>&#187;Stk. 1. Loven træder i kraft den 1. juli 1990. Dog træder § 1, nr. 2  \r\n\r\n og 3, i kraft dagen efter bekendtgørelsen i Lovtidende.&#171; </P>  \r\n\r\n<P>Af et <I>mindretal</I> (S), tiltrådt af et <I>mindretal</I> (CD): </P>  \r\n\r\n<P>15) <I>Stk. 2</I> og <I>3</I> udgår. </P>  \r\n\r\n<P>Af <I>boligministeren,</I> tiltrådt af <I>udvalget: </I></P>  \r\n\r\n<P>16) I <I>stk. 2</I> og <I>3</I> ændres fire steder &#187;januar&#171; til:  \r\n\r\n &#187;juli&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Ændringsforslaget er en konsekvens af ændringsforslag nr. 8 om, at kapitel  \r\n\r\n VII a vedrørende etablering af en byggeskadefond udgår. </P>  \r\n\r\n<P>Til nr. 2 </P>  \r\n\r\n<P>Ændringen er en konsekvens af, at lov om realkreditinstitutter og lov om  \r\n\r\n indeksregulerede realkreditlån ophævedes ved vedtagelsen af realkreditloven,  \r\n\r\n jf. dens § 103, stk. 2. I konsekvens heraf foreslås det, at ændringerne i  \r\n\r\n stedet foretages i realkreditloven, jf. bemærkningerne til nr. 12 og 13. </P>  \r\n\r\n<P>Til nr. 3 og 4 </P>  \r\n\r\n<P>Ændringerne er en konsekvens af vedtagelsen af lov nr. 843 af 20. december  \r\n\r\n 1989 om ændring af lov om boligbyggeri, lov om boliger for ældre og personer  \r\n\r\n med handicap, lov om byfornyelse og boligforbedring og lov om  \r\n\r\n indeksregulerede realkreditlån. </P>  \r\n\r\n<P>Til nr. 5 </P>  \r\n\r\n<P>Ændringen er redaktionel og præciserer den retstilstand, der var gældende  \r\n\r\n før 1. januar 1990. </P>  \r\n\r\n<P>Til nr. 6 </P>  \r\n\r\n<P>Ændringsforslaget sikrer, at der ydes tilskud til friarealforbedringer,  \r\n\r\n uanset om forbedringen udføres for en enkelt ejendom eller er fælles for  \r\n\r\n flere ejendomme. </P>  \r\n\r\n<P>Til nr. 7 </P>  \r\n\r\n<P>Ændringen er redaktionel. </P>  \r\n\r\n<P>Til nr. 8 </P>  \r\n\r\n<P>Ændringsforslaget betyder, at den foreslåede byggeskadefond udgår, således  \r\n\r\n at der ikke indføres en byggeskadefond i forhold til  \r\n\r\n byfornyelsesforanstaltninger. </P>  \r\n\r\n<P>Til nr. 9 </P>  \r\n\r\n<P>Ændringen er redaktionel og præciserer, at de foreslåede regler for valg  \r\n\r\n af medlemmer til byggeskadefonden også skal gælde for stedfortrædere. </P>  \r\n\r\n<P>Til nr. 10 </P>  \r\n\r\n<P>Der vil kunne blive tale om, at byggeskadefonden i etableringsperioden vil  \r\n\r\n have behov for at få tilført midler til administration, indtil de ordinære  \r\n\r\n bidrag når et omfang, som kan finansiere disse udgifter. </P>  \r\n\r\n<P>I lovforslaget er det forudsat, at Grundejernes Investeringsfond  \r\n\r\n midlertidigt skal kunne sikre finansiering af disse udgifter. </P>  \r\n\r\n<P>Det er fundet mest hensigtsmæssigt at skabe en præciserende lovhjemmel  \r\n\r\n for, at Grundejernes Investeringsfond af sine &#187;frie midler&#171; i  \r\n\r\n etableringsperioden kan yde lån til byggeskadefondens administration. Det  \r\n\r\n foreslås, at lånene forrentes med 6 pct. p.a. over Nationalbankens diskonto.  \r\n\r\n</P>  \r\n\r\n<P>De nærmere vilkår ved ydelse af omtalte lån forudsættes i øvrigt fastlagt  \r\n\r\n i en administrationsaftale imellem byggeskadefonden og Grundejernes  \r\n\r\n Investeringsfond. </P>  \r\n\r\n<P>Under de drøftelser, der har været ført med Grundejernes Investeringsfond  \r\n\r\n om administration af byggeskadefonden, har Grundejernes Investeringsfond  \r\n\r\n tilbudt at stille en garantisum, som byggeskadefonden i tilfælde af  \r\n\r\n likviditetsvanskeligheder vil kunne anvende, hvis det skulle vise sig, at  \r\n\r\n ordinære bidrag til fonden ikke er tilstrækkelige til at hindre  \r\n\r\n likviditetsproblemer. </P>  \r\n\r\n<P>Som nævnt i bemærkningerne til lovforslaget er det ikke muligt med større  \r\n\r\n sikkerhed at forudberegne omfanget af byggeskader og dermed  \r\n\r\n udbedringsudgifternes størrelse. Byfornyelsesområdet vurderes dog ikke i  \r\n\r\n skadesmæssig henseende at være specielt risikobetonet. Som en ekstraordinær  \r\n\r\n sikkerhed for fondens drift og for yderligere at undgå, at det bliver  \r\n\r\n nødvendigt for fonden at opkræve ekstraordinært bidrag, finder man det  \r\n\r\n imidlertid hensigtsmæssigt, at der kan stilles en &#187;bufferkapital&#171;  \r\n\r\n til rådighed. </P>  \r\n\r\n<P>Da det også her er fundet mest hensigtsmæssigt, at der skabes en  \r\n\r\n præciserende lovhjemmel for sikkerhedsstillelsen, foreslås det, at  \r\n\r\n Grundejernes Investeringsfond af sine &#187;frie midler&#171; kan stille en  \r\n\r\n sådan garanti. </P>  \r\n\r\n<P>Den nærmere fastlæggelse af vilkår, herunder omfang og om garantien skal  \r\n\r\n kunne ydes som lån eller tilskud, forudsættes aftalt imellem Grundejernes  \r\n\r\n Investeringsfond og byggeskadefonden og godkendt af boligministeren. </P>  \r\n\r\n<P>Efter boligreguleringslovens § 61 kan Grundejernes Investeringsfond yde  \r\n\r\n tilskud til forskellige formål inden for en beløbsramme på 2 pct. af de  \r\n\r\n beløb, der er indbetalt til fonden. Det foreslås, at ovennævnte udlån og  \r\n\r\n garantistillelse ligeledes skal holdes inden for denne beløbsramme. </P>  \r\n\r\n<P>Til nr. 11 </P>  \r\n\r\n<P>Ændringsforslaget er en konsekvens af ændringsforslag nr. 8. </P>  \r\n\r\n<P>Til nr. 12 og 13 </P>  \r\n\r\n<P>Ved vedtagelsen af realkreditloven, jf. dens § 103, stk. 2, ophævedes lov  \r\n\r\n om realkreditinstitutter, jf. lovbekendtgørelse nr. 571 af 15. august 1989,  \r\n\r\n og lov om indeksregulerede realkreditlån, jf. lovbekendtgørelse nr. 572 af  \r\n\r\n 15. august 1989, som ændret senest ved lov nr. 843 af 20. december 1989. I  \r\n\r\n konsekvens heraf foreslås det, at ændringerne i stedet foretages i  \r\n\r\n realkreditloven. </P>  \r\n\r\n<P>Samtidig foreslås løbetiden for indekslånene forlænget fra 20 til 30 år,  \r\n\r\n således at indekslånene får en løbetid svarende til indekslån, type I, til  \r\n\r\n ejerboliger til helårsbrug, og således at der bliver overensstemmelse mellem  \r\n\r\n løbetiden for nominallån og indekslån til finansiering af byggeskader. </P>  \r\n\r\n<P>Et mindretal (S) kan tiltræde ændringsforslag nr. 13 som en konsekvens af  \r\n\r\n det af mindretallet stillede ændringsforslag nr. 8. </P>  \r\n\r\n<P>Til nr. 14 og 16 </P>  \r\n\r\n<P>Da lovforslaget ikke blev vedtaget inden udgangen af 1989, foreslås  \r\n\r\n ikrafttrædelsen fastsat til 1. juli 1990. </P>  \r\n\r\n<P>Kommuner med byfornyelsesproblemer skal i almindelighed løse  \r\n\r\n byfornyelsesproblemerne forud for boligforbedringer. Med den ekstraordinære  \r\n\r\n bevilling til boligforbedringer har disse kommuner dog indtil udgangen af  \r\n\r\n 1989 haft mulighed for på trods af denne bestemmelse at gennemføre  \r\n\r\n boligforbedringer. Med vedtagelsen af finansloven for 1990 blev den  \r\n\r\n ekstraordinære bevilling ophævet, hvorved de omtalte kommuner mistede  \r\n\r\n muligheden for at træffe boligforbedringsbeslutninger. Det foreslås derfor at  \r\n\r\n give disse kommuner adgang til hurtigst muligt på ny at kunne træffe  \r\n\r\n boligforbedringsbeslutninger ved at lade lovforslagets § 1, nr. 2 og 3, træde  \r\n\r\n i kraft dagen efter bekendtgørelsen af ændringsloven i Lovtidende. </P>  \r\n\r\n<P>Til nr. 15 </P>  \r\n\r\n<P>Ændringsforslaget er en konsekvens af ændringsforslag nr. 8. </P>  \r\n\r\n<P>Lizzie Lichtenberg (KF) Sterup (KF) Pernille Sams (KF) Mejdahl (V) nfmd.  \r\n\r\n<I>Elsebeth Kock-Petersen (V) Kirsten Jacobsen (FP) Jørgen Estrup (RV) Sonja  \r\n\r\n Albrink (CD) Lysholm Christensen (KRF) Svend Andersen (S) Baadsgaard (S)</I>  \r\n\r\n fmd. <I>Pia Gjellerup (S) Grete Schødts (S) Lissa Mathiasen (S) Holger K.  \r\n\r\n Nielsen (SF) Bjørn Poulsen (SF) Pelle Voigt (SF) </I></P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i nogle møder og har herunder  \r\n\r\n stillet spørgsmål til boligministeren, som denne har besvaret skriftligt.  \r\n\r\n</P>  \r\n\r\n<P>Der er af et mindretal stillet ændringsforslag, hvorom der henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Socialistisk Folkepartis, Venstres, Det Radikale Venstres og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> i den  \r\n\r\n affattelse, hvori det foreligger efter 2. behandling. </P>  \r\n\r\n<P>Et mindretal inden for flertallet (Socialistisk Folkepartis medlemmer af  \r\n\r\n udvalget) har sympati for de af Fremskridtspartiet stillede ændringsforslag,  \r\n\r\n men er af den opfattelse, at der er tale om et så kompliceret problemområde,  \r\n\r\n at det forudsætter nærmere analyser. Dertil kommer, at en eventuel  \r\n\r\n byggeskadegarantiordning må have en videre udstrækning end  \r\n\r\n byfornyelsesområdet. Socialistisk Folkeparti er således villig til en generel  \r\n\r\n diskussion vedrørende en byggeskadefinansiering, som i højere grad inddrager  \r\n\r\n entreprenørerne. </P>  \r\n\r\n<P>Et <I>mindretal</I> (Socialdemokratiets medlemmer af udvalget) ønsker ikke  \r\n\r\n at medvirke til lovens gennemførelse og vil derfor ved 3. behandling stemme  \r\n\r\n hverken for eller imod lovforslaget. Mindretallet udtaler i øvrigt, at  \r\n\r\n mindretallet fortsat finder opbygningen af en byggeskadefond på  \r\n\r\n byfornyelsesområdet forkert. Mindretallet mener - her som på andre områder -  \r\n\r\n at entreprenørerne m.v. skal bære ansvaret for eventuelle byggeskader og er  \r\n\r\n derfor betænkelig ved at begrænse garantiperioden og lade Byggeskadefonden  \r\n\r\n finansiere af offentlige midler. Mindretallet har derimod principielt sympati  \r\n\r\n for Fremskridtspartiets ændringsforslag vedrørende byggeskadefonden og havde  \r\n\r\n gerne set, at boligministeren havde vist interesse for at ændre lovforslaget  \r\n\r\n i denne retning. </P>  \r\n\r\n<P>Socialdemokratiet erkender imidlertid, at der er så mange tvivlsspørgsmål  \r\n\r\n vedrørende den foreslåede konstruktion af Byggeskadefonden på  \r\n\r\n byfornyelsesområdet, som bør undersøges nøje, at mindretallet uanset sin  \r\n\r\n principielle støtte til ændringsforslaget vil undlade at stemme ved  \r\n\r\n afstemningen om dette. </P>  \r\n\r\n<P>Mindretallet er derimod tilfreds med ændringerne i reglerne vedrørende  \r\n\r\n gårdrydning, efter at det er fastslået, at reglerne om tilskud gælder både  \r\n\r\n for gårdrydningssager, der udføres for en enkelt ejendom og for flere  \r\n\r\n ejendomme. Trods uenighed i konstruktionen af Byggeskadefonden vil  \r\n\r\n Socialdemokratiet derfor undlade at stemme ved 3. behandling. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag. Mindretallet ønsker, at samme garantiordning skal indføres  \r\n\r\n for alt støttet byggeri. Mindretallet finder i øvrigt, at der ikke bør kunne  \r\n\r\n ydes støtte til ombygning af gode kommunalt ejede ejendomme, jf. sagen om  \r\n\r\n ombygningen af Pandrup Kommunes rådhus. Mindretallet ville have stillet et  \r\n\r\n ændringsforslag herom, men vil afvente den af Boligministeriet bebudede  \r\n\r\n redegørelse for udviklingen på byfornyelsesområdet. Denne redegørelse vil  \r\n\r\n efter det oplyste også behandle ovenstående problematik. </P>  \r\n\r\n<P>Et <I>tredje mindretal</I> (Centrum-Demokraternes medlem af udvalget)  \r\n\r\n ønsker ikke at medvirke til lovens gennemførelse og vil derfor ved 3.  \r\n\r\n behandling stemme hverken for eller imod lovforslaget. </P>  \r\n\r\n<P>Ændringsforslag </P>  \r\n\r\n<P>Af et <I>mindretal</I> (FP): </P>  \r\n\r\n<P>Til titlen </P>  \r\n\r\n<P>1) Ordene &#187;og realkreditloven&#171; udgår, og i undertitlen udgår  \r\n\r\n ordet &#187;Byggeskadefond&#171;, og i stedet indsættes:  \r\n\r\n &#187;Byggeskadegaranti&#171;. </P>  \r\n\r\n<P>Til § 1 </P>  \r\n\r\n<P>2) <I>Nr. 14</I> udgår. </P>  \r\n\r\n<P>3) <I>Nr. 16</I> affattes således: </P>  \r\n\r\n<P>&#187;Kapitel VII a </P>  \r\n\r\n<P>Byggeskadegaranti vedrørende byfornyelsesforanstaltninger </P>  \r\n\r\n<P>§ 69 a. Det er et vilkår for udstedelse af byggetilladelse til  \r\n\r\n ombygningsarbejder, der gennemføres med offentlig støtte efter reglerne i  \r\n\r\n kap. VII, at entreprenøren stiller en garanti. Garantien skal inden for et  \r\n\r\n beløb på 5 pct. af entreprisesummen dække udgifterne til udbedring af skader,  \r\n\r\n der er forårsaget ved udførelsen af entreprisearbejderne. </P>  \r\n\r\n<P>Stk. 2. Garantien efter stk. 1 kan stilles i form af en bankgaranti eller  \r\n\r\n en garanti i et forsikringsselskab. </P>  \r\n\r\n<P>Stk. 3. Garantien gælder for skader, der anmeldes til banken eller  \r\n\r\n forsikringsselskabet inden 5 år fra entreprisens aflevering. Garantien  \r\n\r\n indestår, selv om entreprenøren inden for dette tidsrum går konkurs, eller  \r\n\r\n det selskab, der har udført entreprisen, ophører med at eksistere.&#171; </P>  \r\n\r\n<P>Til § 2 </P>  \r\n\r\n<P>4) Paragraffen udgår. </P>  \r\n\r\n<P>Til § 3 </P>  \r\n\r\n<P>5) <I>Stk. 3</I> udgår. </P>  \r\n\r\n<P>Bemærkninger </P>  \r\n\r\n<P>Til nr. 1-5 </P>  \r\n\r\n<P>Med ændringsforslagene erstattes byggeskadefonden af en garantiordning  \r\n\r\n inden for byfornyelsesområdet. Det er tanken, at en sådan garantiordning  \r\n\r\n senere skal udstrækkes til at gælde for alt støttet byggeri. </P>  \r\n\r\n<P>Lizzie Lichtenberg (KF) Sterup (KF) Pernille Sams (KF) Mejdahl (V) nfmd.  \r\n\r\n<I>Elsebeth Kock-Petersen (V) Kirsten Jacobsen (FP) Jørgen Estrup ( RV) Sonja  \r\n\r\n Albrink (CD) Lysholm Christensen (KRF) Svend Andersen (S) Baadsgaard (S)</I>  \r\n\r\n fmd. <I>Pia Gjellerup (S) Løvig Simonsen (S) Lissa Mathiasen (S) Holger K.  \r\n\r\n Nielsen (SF) Bjørn Poulsen (SF) Pelle Voigt (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/05/1990"
        },
        {
            "displayName": "Accession",
            "displayValue": "198914K00072"
        },
        {
            "displayName": "Entydig dokumentidentifikation",
            "displayValue": "CL003438"
        },
        {
            "displayName": "Dato for førstegangsindlæggelse",
            "displayValue": "09/05/1990"
        },
        {
            "displayName": "Dato for indlæggelse",
            "displayValue": "09/05/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "72"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}