{
    "id": 155837,
    "title": "Ankestyrelsens principafgørelse U-2-93 om forsørgertabserstatning - anbringelse uden for hjemmet - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9171 af 15/07/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-2-93 om forsørgertabserstatning - anbringelse uden for hjemmet - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En kommune havde ikke krav på refusion i et kapitalbeløb, udbetalt som tilgodehavende løbende forsørgertabserstatning til en 8-årig pige.</p>\r\n   <p class=\"TekstGenerel\">Ankestyrelsen lagde ved sin afgørelse vægt på, at kommunens udgift til offentlig forsørgelse i form af anbringelse af pigen i familiepleje ikke var udløst af den manglende udbetaling af forsørgertabserstatning.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lov nr. 390 af 20. maj 1992 - § 40, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En 8-årig pige fik den 18. november 1991 tilkendt forsørgertabserstatning som en løbende ydelse i henhold til arbejdsskadeforsikringslovens § 37 (tidligere § 32). Ydelsen blev tilkendt med virkning fra den 16. marts 1991 og skulle derfor udbetales med et tilgodehavende beløb på 15.430 kr.</p>\r\n<p>Den 12. december 1991 anmodede kommunen Arbejdsskadestyrelsen om refusion for en udgift på 74.494,23 kr ved anbringelse af pigen uden for hjemmet i perioden 18. marts 1991 til 30. september 1991 efter bistandslovens § 33, stk. 1, nr. 3.</p>\r\n<p>Arbejdsskadestyrelsen gav kommunen afslag på refusion efter arbejdsskadeforsikringslovens § 40, stk. 1 (tidligere § 36) for kommunens udgifter i anledning af pigens anbringelse udenfor hjemmet.</p>\r\n<p>Arbejdsskadestyrelsen begrundede sin afgørelse med, at arbejdsskadeforsikringsloven alene giver hjemmel for tilbagesøgning ved refusion for trangsbestemte ydelser, d.v.s. ydelser med akut forsørgelsesmæssig sigte efter bistandslovens afsnit III.</p>\r\n<p>Arbejdsskadestyrelsen fandt ikke, at familiepleje var at sidestille med forsørgelse eller udtryk for et akut forsørgelsesbehov. Det var endvidere Arbejdsskadestyrelsens opfattelse, at kommunernes tilbagesøgning ved refusion efter arbejdsskadeforsikringslovens § 40, stk. 1 (tidligere § 36) af ydelser efter bistandsloven ikke kan have noget videre omfang end tilbagesøgning efter bistandslovens § 26, stk. 1.</p>\r\n<p>Kommunen henviste i sin klage til Socialministeriets bekendtgørelse nr. 861 af 11. december 1986 § 9, stk. 3, om betaling for ophold i døgninstitutioner for børn og unge.</p>\r\n<p>Sagen blev behandlet på principielt møde med henblik på afklaring af, om arbejdsskadeforsikringslovens § 40, stk. 1 (tidligere § 36) skulle fortolkes således, at kommunens adgang til refusion efter bestemmelsen kan begrænses til alene at vedrøre ydelser, der kan kræves tilbagebetalt efter bistandslovens § 26, stk. 1, nr. 4.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen stadfæstede Arbejdsskadestyrelsens afgørelse med begrundelsen, at udgiften til offentlig forsørgelse i form af anbringelse af pigen i familiepleje ikke var udløst af den manglende udbetaling af forsørgertabserstatning efter arbejdsskadeforsikringslovens § 37 (tidligere § 32).</p>\r\n<p>Såfremt kommunen ønskede at gøre sit krav gældende om dækning af udgifter i forbindelse med anbringelsen, måtte kommunen anvende reglerne i Socialministeriets bekendtgørelse om betaling for ophold i døgninstitutioner for børn og unge af 11. december 1986 § 9 direkte overfor forsørgeren/barnet.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19930917125"
        },
        {
            "displayName": "Entydig dokumentidentifikation",
            "displayValue": "BS008631"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9171"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/07/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 11529-92"
        },
        {
            "displayName": "Stikord",
            "displayValue": "U-2-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}