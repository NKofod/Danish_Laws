{
    "id": 62319,
    "title": "Cirkulære om bemyndigelse for amtsligningsinspektoraterne, amtsskatteinspektoratet for Sorø amt og skattedirektoraterne i København, Frederiksberg og Gentofte til i visse tilfælde at tillade opretholdelse eller overtagelse af henlæggelser til    investeringsfonds samt til at tillade fortsættelse af forskudsafskrivninger. ",
    "documentTypeId": "140",
    "isSagsforlobPeriodValid": false,
    "shortName": "CIR nr 274 af 29/12/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om bemyndigelse for  \r\n\r\n amtsligningsinspektoraterne, amtsskatteinspektoratet for Sorø amt og  \r\n\r\n skattedirektoraterne i København, Frederiksberg og Gentofte til i visse  \r\n\r\n tilfælde at tillade opretholdelse eller overtagelse af henlæggelser til  \r\n\r\n investeringsfonds samt til at tillade fortsættelse af forskudsafskrivninger.  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>(Til amtsligningsinspektoraterne, amtsskatteinspektoratet  \r\n\r\n for Sorø amt samt skattedirektoraterne i København, Frederiksberg og  \r\n\r\n Gentofte). </P>  \r\n\r\n<BR>  \r\n\r\n<P>Hermed følger eksemplarer af bekendtgørelse nr. 607 af dags dato, hvorved  \r\n\r\n amtsligningsinspektoraterne, amtsskatteinspektoratet for Sorø amt og  \r\n\r\n skattedirektoraterne i København, Frederiksberg og Gentofte bemyndiges til,  \r\n\r\n hvor en erhvervsvirksomhed afhændes eller ophører, at tillade at  \r\n\r\n investeringsfondshenlæggelser opretholdes på de oprindelige vilkår, såfremt  \r\n\r\n indehaveren inden 1 år efter afhændelsen eller ophøret overtager en anden  \r\n\r\n virksomhed. Amtsligningsinspektoraterne m.v. er derhos bemyndiget til, hvor  \r\n\r\n indehaveren af en erhvervsvirksomhed dør, at tillade en efterlevende  \r\n\r\n ægtefælle, der hensidder i uskiftet bo, at overtage de af afdøde foretagne  \r\n\r\n henlæggelser til investeringsfond samt at indtræde i de af afdøde påbegyndte  \r\n\r\n forskudsafskrivninger. Hvor boet skiftes, kan tilladelsen på samme måde  \r\n\r\n meddeles en enearving efter afdøde. </P>  \r\n\r\n<P>------- </P>  \r\n\r\n<P>På grundlag af skattedepartementets hidtidige praksis vedrørende  \r\n\r\n overtagelse af investeringsfondshenlæggelser er der nedenfor angivet visse  \r\n\r\n vejledende retningslinier. Disse retningslinier vil i det omfang, kravene er  \r\n\r\n ens for tilladelse efter investeringsfondslovens § 10, stk. 4, og efter  \r\n\r\n afskrivningslovens § 29R, stk. 2, kunne lægges til grund ved de afgørelser,  \r\n\r\n der skal træffes i henhold til sidstnævnte bestemmelse. </P>  \r\n\r\n<P>En ansøgning om overtagelse af en henlæggelse efter lovens § 10, stk. 3,  \r\n\r\n kan uden videre imødekommes, hvor det er godtgjort, at anden virksomhed er  \r\n\r\n påbegyndt eller overtaget inden et år efter den oprindelige virksomheds  \r\n\r\n afhændelse eller ophør. Hvor skatteyderen anfører, at han agter at påbegynde  \r\n\r\n eller overtage anden virksomhed, vil tilladelse til overtagelse af  \r\n\r\n henlæggelsen kunne meddeles på betingelse af, at genanskaffelse sker inden  \r\n\r\n for den nævnte 1 års frist. Der er ikke hjemmel til at forlænge denne frist  \r\n\r\n på 1 år for overtagelse af ny virksomhed. </P>  \r\n\r\n<P>Søges der om tilladelse til overtagelse af en afdød persons  \r\n\r\n investeringsfondshenlæggelse efter lovens § 10, stk. 4, indhentes der  \r\n\r\n udtalelse fra de lokale skattemyndigheder. Vedrører ansøgningen en  \r\n\r\n efterlevende ægtefælle, som henviser til, at fællesboet er overtaget til  \r\n\r\n hensidden i uskiftet bo, må dette dokumenteres i form af skifteudskrift.  \r\n\r\n Tilladelse er kun meddelt, når den efterlevende ægtefælle enten viderefører  \r\n\r\n den afdødes virksomhed eller en del af denne, eller selv påbegynder en  \r\n\r\n selvstændig virksomhed; det er herved anset for tilstrækkeligt, at den  \r\n\r\n efterlevende ægtefælle overtager eller påbegynder anden selvstændig  \r\n\r\n virksomhed inden 1 år efter dødsfaldet. Er en investeringsfondshenlæggelse  \r\n\r\n foretaget før 1. januar 1970, og har den efterlevende ægtefælle for en del af  \r\n\r\n det skatteår, den vedrører, begæret sig skatteansat efter reglerne i  \r\n\r\n ligningslovens § 2B, stk. 3, kan tilladelse til overtagelse af sådan  \r\n\r\n henlæggelse nægtes. Hvor boet skiftes, må den arving, der ønsker at overtage  \r\n\r\n henlæggelsen, godtgøre, at han er enearving i boet. </P>  \r\n\r\n<P>Overtagelse af investeringsfondshenlæggelser og indtræden i afdødes  \r\n\r\n stilling med hensyn til forskudsafskrivninger sker på de for afdøde gældende  \r\n\r\n betingelser, og det bør derfor tilkendegives den pågældende, at eventuel  \r\n\r\n efterbeskatning i henhold til investeringsfondslovens § 10, stk. 1, eller 2,  \r\n\r\n eller afskrivningslovens § 29P vil finde sted på grundlag af afdødes  \r\n\r\n skattepligtige indkomst for de år, hvori henlæggelserne eller  \r\n\r\n forskudsafskrivningerne er foretaget. </P>  \r\n\r\n<P>Tvivlstilfælde kan forelægges for skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 29. december  \r\n\r\n 1969. </I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/02/1970"
        },
        {
            "displayName": "Accession",
            "displayValue": "C19690027409"
        },
        {
            "displayName": "Entydig dokumentidentifikation",
            "displayValue": "CM021306"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "274"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "29/12/1969"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. II. j. nr. 2413-1969."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}