{
    "id": 33301,
    "title": "Dagpenge - arbejdsløs - skønnet indtægt - regulering (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19041 af 14/03/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>M fik de første 5 uger af sin sygeperiode udbetalt dagpenge med et  \r\n\r\n beløb svarende til, hvad han hidtil havde fået udbetalt i  \r\n\r\n arbejdsløshedsdagpenge. Herefter blev M's dagpenge beregnet efter en skønnet  \r\n\r\n indtægt. På grundlag af denne beregning blev dagpengene udbetalt med et beløb  \r\n\r\n svarende til højeste sats for sygedagpenge. </I> </P>  \r\n\r\n<P> <I>Med virkning fra 4. juli 1988 blev højeste sats for  \r\n\r\n arbejdsløshedsdagpenge og sygedagpenge forhøjet. </I> </P>  \r\n\r\n<P> <I>M fandtes berettiget til regulering af sine sygedagpenge med virkning  \r\n\r\n fra 4. juli 1988, jf. § 4 i Socialministeriets bekendtgørelse nr. 166 af 23.  \r\n\r\n marts 1988. Der blev lagt vægt på, at M, hvis han ikke havde været sygemeldt,  \r\n\r\n havde fået opreguleret sine arbejdsløshedsdagpenge til det maksimale beløb på  \r\n\r\n 2.334 kr. pr. uge. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagpenge - arbejdsløs - skønnet indtægt -  \r\n\r\n regulering (* 2) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>M modtog arbejdsløshedsdagpenge fra 1. december 1986 og indtil han blev  \r\n\r\n sygemeldt den 1. februar 1988. </P>  \r\n\r\n<P>I de første 5 uger af sygeperioden modtog M sygedagpenge med et beløb  \r\n\r\n svarende til, hvad han ville have fået i arbejdsløshedsdagpenge, jf. § 4 i  \r\n\r\n Socialministeriets dagældende bekendtgørelse af 30. december 1986. </P>  \r\n\r\n<P>M's sygedagpenge blev herefter beregnet på grundlag af en skønnet indtægt.  \r\n\r\n Dagpengene udgjorde 2.124 kr. pr. uge, svarende til højeste sats for  \r\n\r\n sygedagpenge. </P>  \r\n\r\n<P>Med virkning fra 4. juli 1988 blev højeste sats for arbejdsløshedsdagpenge  \r\n\r\n og sygedagpenge forhøjet med 10 %. </P>  \r\n\r\n<P>Da arbejdsløshedsdagpenge skal være delelig med 6 (ugens 6 dage) steg  \r\n\r\n dagpengene på grund af kronenedrundingen til 2.334 kr. pr. uge, hvilket  \r\n\r\n svarede til en stigning på 9,88 %. Sygedagpengene steg til 2.339 kr. pr. uge.  \r\n\r\n</P>  \r\n\r\n<P>M anmodede den 22. september 1988 om omberegning af sine sygedagpenge i  \r\n\r\n overensstemmelse med den indtrufne forhøjelse og om efterregulering med  \r\n\r\n virkning fra 4. juli 1988. </P>  \r\n\r\n<P>Socialforvaltningen afslog at omberegne og efterregulere M's sygedagpenge  \r\n\r\n under henvisning til, at der alene var tale om en indtægtsændring på 9,88 %.  \r\n\r\n</P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte det sociale udvalgs afgørelse. </P>  \r\n\r\n<P>Nævnet lagde ved sin afgørelse vægt på, at arbejdsløshedsdagpengenes  \r\n\r\n højeste sats var lovfæstet til 2.334 kr., og at den skønnede fremtidige  \r\n\r\n indtægt beregnet på dette grundlag ikke havde ændret sig med mindst 10 % i  \r\n\r\n forhold til det sidst ved beregningen af dagpenge anvendte indtægtsgrundlag.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af M's faglige organisation, der anførte, at M's dagpenge  \r\n\r\n i henhold til § 4 i bekendtgørelse nr. 166 af 23. marts 1988 burde reguleres  \r\n\r\n automatisk i overensstemmelse med den lovmæssige forhøjelse af  \r\n\r\n arbejdsløshedsdagpengene pr. 1. juli 1988. </P>  \r\n\r\n<P>Antaget til principiel behandling: </P>  \r\n\r\n<P>Sagen blev antaget til principiel behandling til afklaring af, hvilke  \r\n\r\n regler, der skal finde anvendelse i forbindelse med regulering af  \r\n\r\n sygedagpenge til arbejdsløse, der ville have været berettiget til  \r\n\r\n arbejdsløshedsdagpenge, hvis de ikke havde været syge. </P>  \r\n\r\n<P>LOVGRUNDLAG: </P>  \r\n\r\n<P>Lov om dagpenge ved sygdom eller fødsel § 23 og § 24, der var gældende  \r\n\r\n indtil 2. april 1990. </P>  \r\n\r\n<P>Pr. 2. april 1990 trådte lov nr. 852 af 20. december 1989 om dagpenge ved  \r\n\r\n sygdom eller fødsel i kraft. </P>  \r\n\r\n<P>Socialministeriets bekendtgørelse nr. 991 af 30. december 1986 om  \r\n\r\n dagpengegivende indtægter, § 4 og § 10. </P>  \r\n\r\n<P>Socialministeriets bekendtgørelse nr. 166 af 23. marts 1988 om  \r\n\r\n dagpengegivende indtægter, § 4 og § 10. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>M var berettiget til regulering af sine sygedagpenge med virkning fra 4.  \r\n\r\n juli 1988, jf. § 4 i Socialministeriets bekendtgørelse nr. 166 af 23. marts  \r\n\r\n 1988. </P>  \r\n\r\n<P>Der blev herved lagt vægt på, at M, hvis han ikke havde været sygemeldt,  \r\n\r\n havde fået opreguleret sine arbejdsløshedsdagpenge til det maksimale beløb på  \r\n\r\n 2.334 kr. pr. uge. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) jfr. lovbekendtgørelse nr. 205 af 28. marts 1989, der var </P>  \r\n\r\n<P>gældende indtil 2. april 1990. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Offentliggjort af Socialstyrelsen i SM D-001-90 15/05/1990."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19901904125"
        },
        {
            "displayName": "Entydig dokumentidentifikation",
            "displayValue": "CA001228"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19041"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "14/03/1990"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20782-89"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}