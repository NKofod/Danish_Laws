{
    "id": 210874,
    "title": "Forslag til folketingsbeslutning om ophævelse af henvisningskrav til fysioterapi",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 21",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 1. november 2019 af Liselott Blixt (DF), Karina Adsbøl (DF), Rene Christensen (DF), Jens Henrik Thulesen Dahl (DF), Kristian Thulesen Dahl (DF), Mette Hjermind Dencker (DF), Søren Espersen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om ophævelse af henvisningskrav til fysioterapi</p>\r\n<p class=\"Tekst1Sp\">Folketinget opfordrer sundheds- og ældreministeren til at fremsætte lovforslag, som ophæver kravet om henvisning fra egen læge for adgang til tilskudsberettiget fysioterapibehandling.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget vil indebære, at borgere kan henvende sig direkte ved fysioterapeuten med tilskud fra det offentlige.</p>\r\n<p class=\"NormalInd\">Sundhedsvæsenet er presset, og vi ved fra alle undersøgelser, at der bliver flere og flere at behandle, samtidig med at vi ser en mangel på læger specielt i visse områder af landet, hvor der er mange borgere, som ikke har en fast læge.</p>\r\n<p class=\"NormalInd\">Når man som borger f.eks. får hold i ryggen, er en af måderne at blive kureret på behandling hos en fysioterapeut. I dag skal man bare først have en henvisning fra en læge, men i de områder, hvor der er mangel på læger, er det sin sag at komme igennem til lægen og få en tid. Andre steder kan man blot få en telefonisk lægehenvisning.</p>\r\n<p class=\"NormalInd\">I 2006 afskaffede Folketinget kravet om lægeordination inden fysioterapi, jf. lovforslag L 111, Forslag til lov om autorisation af sundhedspersoner og om sundhedsfaglig virksomhed, folketingsåret 2005-06, hvilket indebærer en anerkendelse af fysioterapeuters kompetence til at diagnosticere på eget fagområde og til at opdage de faresignaler, der nødvendiggør at sende patienten videre til en læge (lovforslag nr. L 111, svar på spm. 7 og 31, folketingsåret 2005-06).</p>\r\n<p class=\"NormalInd\">Denne ændring har ikke medført en stigning i antallet af patientklager eller indberettede utilsigtede hændelser på fysioterapiens område. Spørgsmålet om lægehenvisning handler derfor ikke om patientsikkerhed, men er begrundet i økonomi og lægens rolle som gatekeeper.</p>\r\n<p class=\"NormalInd\">Der er i dag ofte ventetid på at få en konsultation hos den praktiserende læge. Hvis fysioterapeuten kan modtage patienten straks efter skadens opståen, kan det betyde en minimering af skadens omfang og mindske risikoen for udvikling af sekundære følger af skaden. Hurtig information og hurtigere behandling fremmer helbredelsen og medfører dermed kortere fravær fra arbejdsmarkedet.</p>\r\n<p class=\"NormalInd\">F.eks. kræver et akut hold i ryggen sjældent hvile, men derimod er det netop vigtigt fortsat at være aktiv på et passende niveau. Fysioterapeuten vil kunne rådgive og informere om, hvad patienten selv kan gøre for at mindske smerterne. Herved spares der både sygedage og unødig bekymring hos patienten.</p>\r\n<p class=\"NormalInd\">Danske Fysioterapeuter har set på erfaringerne fra Holland, Norge og England, som viser, at direkte adgang til fysioterapi giver færre omkostninger og bedre ressourceudnyttelse i sundhedsvæsenet. Patienterne kommer hurtigere i behandling og returnerer hurtigere til deres arbejde. Patienter, der benytter direkte adgang, får færre fysioterapibehandlinger og færre diagnostiske test som f.eks. røntgen (»Fysioterapeuter til PLO: Når direkte adgang til fysioterapeuter fungerer i Norge, Skotland og Holland, gør det nok også i Danmark«, Tina Lambrecht, formand for Danske Fysioterapeuter, www.altinget.dk, den 22. februar 2019).</p>\r\n<p class=\"NormalInd\">En lovændring vil medføre, at man som borger kan henvende sig direkte ved fysioterapeuten med tilskud fra det offentlige. For at sikre, at man ikke overser en sygdom hos patienten, fastsættes en begrænsning med et loft på fem henvisningsfri kontakter om året. Hvis en patient ønsker kontakt nummer seks inden for et år, kræves der lægehenvisning på samme måde som under det nuværende system. Med tiltaget aflastes de praktiserende læger, da patienterne ikke længere skal have en konsultation og henvisning. Dermed frigøres kapacitet hos de alment praktiserende læger svarende til størrelsesordenen 125.000 konsultationer pr. år af en varighed på 10 minutter (»Nærhedsfond på 8,5 mia. kr.«, www.regeringen.dk, den 26. marts 2019).</p>\r\n<p class=\"NormalInd\">Ordningen skal følges i regi af Sundhedsstyrelsen i forhold til de økonomiske konsekvenser, patienttilfredshed og patientsikkerhed. Resultaterne drøftes med relevante aktører, herunder Danske Fysioterapeuter og PLO. Der foretages en evaluering efter 3 år.</p>\r\n<p class=\"NormalInd\">Dansk Folkeparti vil afsætte en ramme på 140 mio. kr. om året som aftalt med forrige regering i en fælles sundhedsreform, hvor også økonomien var fastsat (»Nærhedsfond på 8,5 mia. kr.«, www.regeringen.dk, den 26. marts 2019).</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Liselott Blixt</span> (DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om ophævelse af henvisningskrav til fysioterapi.</p>\r\n<p class=\"ForslagsNummer\">(Beslutningsforslag nr. B 21)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 21",
            "stateLabel": "Forkastet",
            "references": [
                {
                    "shortName": "2019/1 BSF 21",
                    "title": "Forslag til folketingsbeslutning om ophævelse af henvisningskrav til fysioterapi",
                    "presentationName": "Beslutningsforslag som fremsat",
                    "documentTypeId": 480,
                    "documentId": 210874,
                    "eliUri": "/eli/ft/20191BB00021",
                    "externalLink": ""
                },
                {
                    "shortName": "2019/1 BTB 21",
                    "title": "Betænkning over Forslag til folketingsbeslutning om ophævelse af henvisningskrav til fysioterapi",
                    "presentationName": "Betænkning over beslutningsforslag",
                    "documentTypeId": 500,
                    "documentId": 213638,
                    "eliUri": "/eli/ft/20191DB00605",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b21/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "02/11/2019"
        },
        {
            "displayName": "Accession",
            "displayValue": "20191BB00021"
        },
        {
            "displayName": "Entydig dokumentidentifikation",
            "displayValue": "AX023753"
        },
        {
            "displayName": "Dato for førstegangsindlæggelse",
            "displayValue": "02/11/2019"
        },
        {
            "displayName": "Dato for indlæggelse",
            "displayValue": "02/11/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}