{
    "id": 35369,
    "title": "Boligstøtte - Omberegning med tilbagevirkende kraft - procedure ved omberegning ",
    "documentTypeId": "240",
    "isSagsforlobPeriodValid": false,
    "shortName": "KEN nr 4009 af 01/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et amtsankenævn traf den 31. januar 1990 afgørelse om, at kommunen  \r\n\r\n skulle omberegne N.N.'s boligstøtte med virkning fra d. 1. januar 1989. </I>  \r\n\r\n</P>  \r\n\r\n<P> <I>Sagen drejede sig bl.a. om, hvorvidt kommunen kan kræve, at ansøgning  \r\n\r\n om boligstøtte og ændringer skal fremsendes på en særlig blanket. </I> </P>  \r\n\r\n<P> <I>Styrelsen var af den opfattelse, at § 35, stk. 1, og § 36, stk. 1, kun  \r\n\r\n vedrører den situation, hvor en person, der ikke i forvejen modtager  \r\n\r\n boligstøtte, ansøger herom. </I> </P>  \r\n\r\n<P> <I>Styrelsen var endvidere af den opfattelse, at § 39, stk. 1, om  \r\n\r\n omberegning ikke kræver en ansøgning på en særlig blanket. </I> </P>  \r\n\r\n<P> <I>Da N.N. havde rettet henvendelse til kommunen den 9. januar 1989,  \r\n\r\n mente styrelsen principielt, at omberegningen først kunne få virkning fra den  \r\n\r\n 1. februar 1989, jf. § 39, stk. 1. </I> </P>  \r\n\r\n<P> <I>Under henvisning til Folketingets Ombudsmands beretning for 1978, sag  \r\n\r\n nr. 85, nåede styrelsen dog i denne konkrete sag frem til, at der skulle ske  \r\n\r\n omberegning fra den 1. januar 1989. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Omberegning med tilbagevirkende  \r\n\r\n kraft - procedure ved omberegning </H1>  \r\n\r\n<P></P>  \r\n\r\n<BR>  \r\n\r\n<P>&#187;Bygge- og Boligstyrelsen har fra Amtsankenævnet i Ribe Amt modtaget  \r\n\r\n Ribe Kommunes klage af 9. marts 1990 (j.nr. D/1/B-Anke) over amtsankenævnets  \r\n\r\n afgørelse af 31. januar 1990, der pålægger Ribe Kommune at omberegne N.N.'s  \r\n\r\n boligstøtte med virkning fra 1. januar 1989. </P>  \r\n\r\n<P>Det fremgår af sagen, at Ribe Kommune har afslået at omberegne N.N.'s  \r\n\r\n boligsikring med tilbagevirkende kraft. </P>  \r\n\r\n<P>Kommunen har lagt til grund for sin afgørelse, at der den 9. januar 1989  \r\n\r\n efter telefonisk henvendelse er tilsendt N.N. et indtægtsskema til brug for  \r\n\r\n eventuel ændring af boligstøtten. Kommunen modtog ikke senere dette skema i  \r\n\r\n udfyldt stand. Først den 1. september 1989 blev der ved henvendelse hos  \r\n\r\n kommunen udfyldt et skema til brug for omberegningen. Herefter blev N.N.'s  \r\n\r\n boligstøtte omberegnet med virkning fra 1. oktober 1989. </P>  \r\n\r\n<P>Amtsankenævnet i Ribe Amt har på baggrund af en klage fra  \r\n\r\n boligstøttemodtageren herefter truffet afgørelse om, at der skal ske  \r\n\r\n omberegning af N.N.'s boligstøtte med virkning fra 1. januar 1989. </P>  \r\n\r\n<P>Nævnet har lagt vægt på, at N.N. har været berettiget til ændring af  \r\n\r\n boligsikring fra januar 1989. </P>  \r\n\r\n<P>Ud fra det oplyste mener nævnet ikke at kunne afvise, at N.N. ved  \r\n\r\n personlig eller telefonisk henvendelse den 9. januar 1989 har anmodet om  \r\n\r\n omberegning af sin boligstøtte på baggrund af, at der var sket en væsentlig  \r\n\r\n og varig nedgang af hendes indtægtsforhold i forhold til 1987-indkomsten.  \r\n\r\n</P>  \r\n\r\n<P>Nævnet har endvidere lagt vægt på, at årsagen til, at N.N. ikke i januar  \r\n\r\n 1989 indsendte dokumentation for lønnedgangen i form af udfyldt skema, kan  \r\n\r\n have været, at hun efter henvendelsen til socialforvaltningen har fået det  \r\n\r\n indtryk, at der ikke var mulighed for en sådan ændring. </P>  \r\n\r\n<P>Nævnet finder derfor efter omstændighederne at burde betragte henvendelsen  \r\n\r\n den 9. januar 1989 som en ansøgning i henhold til § 39 i lov om individuel  \r\n\r\n boligstøtte. </P>  \r\n\r\n<P>Ribe Kommune har herefter klaget til Bygge- og Boligstyrelsen over  \r\n\r\n amtsankenævnets afgørelse. </P>  \r\n\r\n<P>Kommunen finder ikke, at en personlig eller telefonisk henvendelse til  \r\n\r\n boligstøttekontoret kan være at betragte som en ansøgning. Siden  \r\n\r\n boligstøttelovens ikrafttræden har Ribe Kommune forlangt, at ansøgning om  \r\n\r\n boligstøtte og ændringer skal fremsendes på en særlig blanket, jfr. lov om  \r\n\r\n individuel boligstøtte, §§ 35 og 36. </P>  \r\n\r\n<P>Efter § 63, stk. 2, i lov om individuel boligstøtte kan amtsankenævnets  \r\n\r\n afgørelser ikke indbringes for anden administrativ myndighed. Boligministeren  \r\n\r\n kan dog optage en sag til behandling, når det skønnes, at sagen er af  \r\n\r\n principiel betydning. </P>  \r\n\r\n<P>Bygge- og Boligstyrelsen har fundet, at spørgsmålet om, hvorvidt  \r\n\r\n omberegning af boligstøtte på grund af væsentlig og varig indkomstnedgang  \r\n\r\n forudsætter en egentlig ansøgning fra boligstøttemodtagerens side på en  \r\n\r\n særlig blanket, jfr. boligstøttelovens § 39, stk. 1, er af principiel  \r\n\r\n betydning, og man har derfor taget sagen op til behandling. </P>  \r\n\r\n<P>Det fremgår af boligstøttelovens § 39, stk. 1, at boligstøtten, såfremt  \r\n\r\n der i løbet af året sker en væsentlig og varig nedgang af den  \r\n\r\n husstandsindkomst, der er anvendt ved beregning af boligstøtte, vil kunne  \r\n\r\n omberegnes, når ændringen er indtrådt, dog tidligst med virkning fra  \r\n\r\n begyndelsen af den måned, der følger nærmest efter ansøgerens meddelelse om  \r\n\r\n ændringen til kommunalbestyrelsen. Det samme gælder, såfremt der i løbet af  \r\n\r\n året sker en forøgelse af antallet af børn i husstanden eller en forhøjelse  \r\n\r\n af lejen. </P>  \r\n\r\n<P>Efter boligstøttelovens § 35, stk. 1, indgives ansøgning om boligstøtte  \r\n\r\n til kommunalbestyrelsen. </P>  \r\n\r\n<P>Efter boligstøttelovens § 36, stk. 1, kan kommunalbestyrelsen bestemme, at  \r\n\r\n ansøgning om boligstøtte skal fremsættes på en særlig blanket. </P>  \r\n\r\n<P>Det er Bygge- og Boligstyrelsens opfattelse, at de nævnte bestemmelser i  \r\n\r\n boligstøttelovens § 35, stk. 1, og § 36, stk. 1, alene vedrører den  \r\n\r\n situation, hvor en person, der ikke i forvejen modtager boligstøtte, ansøger  \r\n\r\n om boligstøtte. </P>  \r\n\r\n<P>Bygge- og Boligstyrelsen finder ikke, at bestemmelsen i boligstøttelovens  \r\n\r\n § 39, stk. 1, om omberegning af boligstøtte kræver en ansøgning på en særlig  \r\n\r\n blanket, jfr. lovens § 35, stk. 1, sammenholdt med § 36, stk. 1. </P>  \r\n\r\n<P>På denne baggrund finder man ikke anledning til at kritisere den af  \r\n\r\n Amtsankenævnet i Ribe Amt trufne afgørelse. Dog kan omberegningen efter  \r\n\r\n styrelsens opfattelse først få virkning fra 1. februar 1989, jfr. ordlyden i  \r\n\r\n boligstøttelovens § 39, stk. 1. </P>  \r\n\r\n<P>For så vidt angår dette spørgsmål, skal man imidlertid oplyse, at det af  \r\n\r\n Folketingets Ombudsmands beretning for året 1978, sag nr. 85, fremgår, at  \r\n\r\n ombudsmanden i sager vedrørende bistandsloven finder, at hvis amtsankenævnet  \r\n\r\n inden for det område, hvor rekursmyndigheden er Den sociale Ankestyrelse, har  \r\n\r\n truffet afgørelse om udbetaling af et beløb til en klager, er kommunen  \r\n\r\n pligtig til i det omfang, ydelsen er forfalden, at udbetale det pågældende  \r\n\r\n beløb til klageren, uanset om kommunen har anket amtsankenævnets afgørelse  \r\n\r\n til Den sociale Ankestyrelse, og uanset om anken eventuelt er givet  \r\n\r\n opsættende virkning. </P>  \r\n\r\n<P>Af ombudsmandens beretning fremgår videre, at tilbagebetaling ikke kan  \r\n\r\n kræves af det udbetalte beløb, uanset om Den sociale Ankestyrelses afgørelse  \r\n\r\n måtte tilsidesætte amtsankenævnets afgørelse og i stedet stadfæste kommunens  \r\n\r\n afgørelse om, at udbetaling ikke skal ske. </P>  \r\n\r\n<P>Ombudsmanden udtaler således, at hvad enten beløbene er udbetalt, som det  \r\n\r\n skulle være sket, eller kommunen ulovligt måtte have undladt at udbetale, må  \r\n\r\n det efter ombudsmandens opfattelse gælde, at Den sociale Ankestyrelses  \r\n\r\n afgørelse kun kan få betydning dels som en principiel tilkendegivelse af,  \r\n\r\n hvad der ville have været den rigtige realitetsafgørelse af sagen, dels som  \r\n\r\n en afgørelse med praktisk virkning for ydelser, der endnu ikke er forfaldne.  \r\n\r\n</P>  \r\n\r\n<P>På denne baggrund finder Bygge- og Boligstyrelsen, at tilsvarende  \r\n\r\n synspunkter, som anført i ombudsmandens afgørelse, gør sig gældende for så  \r\n\r\n vidt angår afgørelser efter lov om individuel boligstøtte. </P>  \r\n\r\n<P>Det er herefter Bygge- og Boligstyrelsens opfattelse, at der, under hensyn  \r\n\r\n til amtsankenævnets afgørelse af 31. januar 1990, skal ske omberegning af  \r\n\r\n N.N.'s boligstøtte med virkning fra 1. januar 1989, uanset at styrelsen  \r\n\r\n finder, at det følger af boligstøttelovens § 39, stk. 1, at omberegning i den  \r\n\r\n konkrete sag først kan finde sted med virkning fra 1. februar 1989. </P>  \r\n\r\n<P>Amtsankenævnet i Ribe Amt og N.N. er orienteret om Bygge- og  \r\n\r\n Boligstyrelsens afgørelse.&#171; </P>  \r\n\r\n<P>Der henvises til skrivelse af 15. marts 1990 (j.nr. F 04-711-89). </P>  \r\n\r\n<P>De fremsendte bilag returneres. </P>  \r\n\r\n<P>Til orientering. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Se Folketingets Ombudsmands beretning for 1978, sag nr. 85 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19900400925"
        },
        {
            "displayName": "Entydig dokumentidentifikation",
            "displayValue": "CA003304"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4009"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "01/05/1990"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B5-7-113-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}