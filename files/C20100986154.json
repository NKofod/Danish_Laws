{
    "id": 138852,
    "title": "Skrivelse om Den momsmæssige behandling af spillehallers ydelser i forbindelse med spil på spilleautomater - præcisering – Styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9861 af 24/02/2010",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om Den momsmæssige behandling af spillehallers ydelser i forbindelse med spil på spilleautomater - præcisering – Styresignal</p>\r\n<p class=\"Standard\">Indledning</p>\r\n<p class=\"Standard\">Dette styresignal præciserer, at visse ydelser, der leveres af spillehaller, kiosker, restauranter m.m., som har spilleautomater opstillet, og som i henhold til SKM2009.428.SKAT bliver momspligtige 1. juli 2010, er momsfritagne, hvis de leveres i eget navn og for fremmed regning.</p>\r\n<p class=\"Standard\">Baggrund og problemstilling</p>\r\n<p class=\"Standard\">Visse ydelser, der leveres af kiosker, restauranter, spillehaller og lignende til spiludbydere (Danske Spil A/S eller virksomheder, der udbyder spil fra spilleautomater), er momsmæssigt hidtil blevet anset som en integreret del af spillet og dermed momsfritagne efter momslovens § 13, stk. 1, nr. 12.</p>\r\n<p class=\"Standard\">Som følge heraf er disse kiosker, spillehaller m.m. i dag omfattet af lønsumsafgiftspligten, jf. lønsumsafgiftsloven § 1, stk. 1.</p>\r\n<p class=\"Standard\">Imidlertid afsagde Landsskatteretten en kendelse i 2008 (SKM2008.877.LSR) om, at et spillested ikke var lønsumsafgiftspligtigt. Kendelsen henviste til en dom fra EF-domstolen (C-89/05, United Utilities plc), som afgjorde, at ydelser foretaget af en britisk virksomhed i forbindelse med registrering af væddemål, ikke er en integreret del af spillet.</p>\r\n<p class=\"Standard\">På denne baggrund udsendte SKAT i 2009 (SKM2009.428.SKAT) et styresignal som tilkendegav, at man fremover anser ydelser i relation til spil foretaget af kiosker, spillehaller og lignende for momspligtigt, hvorfor indtægten herfra (provisionen) skal momsbelægges. Denne praksisændring får imidlertid først virkning fra det tidspunkt, hvor en ny liberaliseret spillelovgivning træder i kraft - formentlig 1. juli 2010.</p>\r\n<p class=\"Standard\">Spilleautomatbranchen har efterfølgende rettet henvendelse til Skatteministeriet om den momsmæssige behandling af aftaler indgået mellem spillehallen, kiosken m.m., der har spilleautomaterne stående, og spiludbyderen, der har tilladelse til at udbyde spil.</p>\r\n<p class=\"Standard\">Det fremgår af disse kontraktforhold, at spillehallen, kiosken m.m. i stort omfang deltager i udbydelsen af spillene, og at spillehallen m.m. over for spillerne fremstår som egentlige udbydere af automatspillene. I disse tilfælde kan reglerne om formidling i eget navn og for fremmed regning anvendes. Dermed er den momsmæssige behandling af formidlingen den samme som den momsmæssige behandling af spillene.</p>\r\n<p class=\"Standard\">Retligt grundlag</p>\r\n<p class=\"Standard\">Momslovens § 4, stk. 4, fastslår, at en ydelse, der formidles i eget navn men for en andens regning, momsmæssigt skal behandles på samme måde som den formidlede ydelse, idet formidleren selv anses for at have modtaget og leveret den pågældende ydelse.</p>\r\n<p class=\"Standard\">Bestemmelsen har følgende ordlyd:</p>\r\n<p class=\"Standard\">\"Når en formidler af en ydelse handler i eget navn, men for en andens regning, anses formidleren for selv at have modtaget og leveret den pågældende ydelse.\"</p>\r\n<p class=\"Standard\">Skatteministeriets opfattelse</p>\r\n<p class=\"Standard\">Af SKM2009.428.SKAT fremgår, at de ydelser, som spillehallerne, kioskerne m.m. (i det følgende omtalt som spillesteder) leverer til spiludbyderen i form af at stille gulvplads til rådighed, leverer elektricitet, rengøre arealerne og servicere spillerne med pengeveksling m.m. er selvstændige momspligtige ydelser, der ikke kan omfattes af momsfritagelsen for spilleydelser i § 13, stk. 1, nr. 12.</p>\r\n<p class=\"Standard\">Skatteministeriet har foretaget en vurdering af de kontraktlige forhold og finder, at de nævnte ydelser, der leveres af et spillested i forbindelse med spil på spilleautomater, kan anses for at være formidlingsydelser i henhold til momslovens § 4, stk. 4. Spilleydelserne anses således for leveret af spillestederne og er dermed momsfritagne.</p>\r\n<p class=\"Standard\">Der er ved denne vurdering specielt lagt vægt på, at spillestedet har ansvaret for hele den daglige drift og varetager al kontakt til kunderne, herunder ansvaret for at vurdere, om der er grundlag for at foretage en manuel udbetaling ved fejl i spilafviklingen. Spillerne har dermed kun kontakt med spillestedet og anser derfor dette for at levere spilleydelsen.</p>\r\n<p class=\"Standard\">Spillestederne, der således kan anses for at handle i eget navn og for fremmed regning, skal ikke beregne moms af honoraret for formidlingen. Disse spillesteder er derimod omfattet af lønsumsafgiftspligten.</p>\r\n<p class=\"Standard\">For så vidt angår fx kioskers ydelser i forbindelse med salg af lotterier m.v., hvor det over for kunden fremstår, at kiosken er formidler af spillet, og udbyderen af spillet er tilladelsesindehaveren (Danske Spil A/S), udbydes spillet i modsætning til ovenstående ikke i \"eget navn\". Kioskens honorar kan således ikke omfattes af formidlingsbestemmelsen i § 4, stk. 4, og er dermed momspligtigt.</p>\r\n<p class=\"Standard\">Eksempler</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px;\">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 195 142 337;\" width=\"674\">\r\n                  <tr>\r\n                     <td style=\"border-left: 0.092cm double #808080; border-top: 0.092cm double #808080; border-bottom: 0.092cm double #808080\" width=\"195\">\r\n                        <div class=\"Standard\"> </div>\r\n                     </td>\r\n                     <td style=\"border-left: 0.092cm double #808080; border-top: 0.092cm double #808080; border-bottom: 0.092cm double #808080\" width=\"142\">\r\n                        <div class=\"Standard\"> Nugældende praksis</div>\r\n                     </td>\r\n                     <td style=\"border: 0.092cm double #808080\" width=\"337\">\r\n                        <div class=\"Standard\"> Efter ny spillelovgivning træder i kraft, evt. 1.7.2010</div>\r\n                     </td>\r\n                  </tr>\r\n                  <tr>\r\n                     <td style=\"border-left: 0.092cm double #808080; border-bottom: 0.092cm double #808080\" width=\"195\">\r\n                        <div class=\"Standard\">Kioskers (m.m.) honorar ifm. salg af tips, lotto o.lign lotterier</div>\r\n                     </td>\r\n                     <td style=\"border-left: 0.092cm double #808080; border-bottom: 0.092cm double #808080\" width=\"142\">\r\n                        <div class=\"Standard\"> Momsfrit </div>\r\n                        <div class=\"Standard\">Lønsumsafgiftspligtigt</div>\r\n                     </td>\r\n                     <td style=\"border-left: 0.092cm double #808080; border-right: 0.092cm double #808080; border-bottom: 0.092cm double #808080\" width=\"337\">\r\n                        <div class=\"Standard\">  Momspligtigt, jf. § 4, stk. 1.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 0.092cm double #808080; border-bottom: 0.092cm double #808080\" width=\"195\">\r\n                        <div class=\"Standard\">Spillesteders honorar fra spiludbyderen af spilleautomatspil</div>\r\n                     </td>\r\n                     <td style=\"border-left: 0.092cm double #808080; border-bottom: 0.092cm double #808080\" width=\"142\">\r\n                        <div class=\"Standard\"> Momsfrit</div>\r\n                        <div class=\"Standard\">Lønsumsafgiftspligtigt</div>\r\n                     </td>\r\n                     <td style=\"border-left: 0.092cm double #808080; border-right: 0.092cm double #808080; border-bottom: 0.092cm double #808080\" width=\"337\">\r\n                        <div class=\"Standard\"> Momsfrit, jf. § 4, stk. 4, og lønsumsafgiftspligtigt, jf. § 1, stk. 1, når spillet formidles i eget navn og for fremmed regning</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Standard\">SKM2010.137.SKAT</p><div class=\"Givet\" id=\"Givet\"><p class=\"Givet\" align=\"center\">, den 24. februar 2010</p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/10/2011"
        },
        {
            "displayName": "Accession",
            "displayValue": "C20100986154"
        },
        {
            "displayName": "Entydig dokumentidentifikation",
            "displayValue": "AN010898"
        },
        {
            "displayName": "Dato for førstegangsindlæggelse",
            "displayValue": "19/10/2011"
        },
        {
            "displayName": "Dato for indlæggelse",
            "displayValue": "19/10/2011"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9861"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "24/02/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin.<br />SKAT J.nr. 08-134845"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}