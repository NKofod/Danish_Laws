{
    "id": 55045,
    "title": "Cirkulæreskrivelse om anvendelse af 'almindelige betingelser for arbejder og leverancer i bygge- og anlægsvirksomhed' af 10. december 1992 (AB). ",
    "documentTypeId": "210",
    "isSagsforlobPeriodValid": false,
    "shortName": "CIS nr 21 af 05/02/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om anvendelse af  \r\n\r\n &#187;almindelige betingelser for arbejder og leverancer i bygge- og  \r\n\r\n anlægsvirksomhed&#171; af 10. december 1992 (AB). </H1>  \r\n\r\n<P></P>  \r\n\r\n<BR>  \r\n\r\n<P>Efter § 6, stk. 2 i Bygge- og Boligstyrelsens cirkulære af 10. oktober  \r\n\r\n 1991 om pris og tid på bygge- og anlægsarbejder m.v. skal statslige og  \r\n\r\n statsstøttede bygge- og anlægsarbejder udbydes på grundlag af AB. </P>  \r\n\r\n<P>Som bilag 3 til cirkulæret er indføjet cirkulæreskrivelse af 3. maj 1978  \r\n\r\n om anvendelse af AB 72. </P>  \r\n\r\n<P>I medfør af § 2 og § 8 i lov nr. 228 af 19. maj 1971 om statens  \r\n\r\n byggevirksomhed m.v. og § 33 i lov om boliger for ældre og personer med  \r\n\r\n handicap, jf. lovbekendtgørelse nr. 362 af 6. juni 1990 med senere ændringer  \r\n\r\n fastsættes herefter følgende: </P>  \r\n\r\n<P> <B>1.</B> Ved udbud indtil 1. juli 1993 anvendes AB 72. </P>  \r\n\r\n<P> <B>2.</B> Fra og med 1. juli 1993 henviser den nævnte § 6, stk. 2, i  \r\n\r\n fastpriscirkulæret til AB 92, og cirkulæreskrivelsen af 3. maj 1978 erstattes  \r\n\r\n af nærværende cirkulæreskrivelse, pkt. 4-6. </P>  \r\n\r\n<P> <B>3.</B> AB 72 kan dog anvendes ved udbud indtil udgangen af 1993. </P>  \r\n\r\n<P> <B>4.</B> AB skal som alt overvejende hovedregel lægges til grund uden  \r\n\r\n fravigelser. Der kan dog være særlige grunde til i konkrete og afgrænsede  \r\n\r\n tilfælde at fravige enkelte af AB's bestemmelser, men der må her anlægges en  \r\n\r\n restriktiv praksis. </P>  \r\n\r\n<P>Som eksempler på fravigelser, der efter omstændighederne kan være  \r\n\r\n tilladelige, kan nævnes AB 92 § 1, stk. 6, om dansk som entrepriseforholdets  \r\n\r\n sprog, § 3, stk. 5, om vedståelsesfristens længde og § 22, stk. 1, sidste  \r\n\r\n pkt., jf. stk. 11, samt § 22, stk. 10, i det omfang der er tale om en  \r\n\r\n kortvarig forlængelse - op til 5 arbejdsdage - af fristerne for bygherrens  \r\n\r\n betaling på 15 arbejdsdage. Samtidig henledes opmærksomheden på bestemmelsen  \r\n\r\n i AB § 1, stk. 3, hvoraf fremgår, at fravigelse af AB kun gælder, når det  \r\n\r\n tydeligt og udtrykkeligt angives, på hvilke punkter fravigelse skal ske. </P>  \r\n\r\n<P> <B>5.</B> En form for fravigelse af AB består i en ombrydning af AB's  \r\n\r\n systematik. Ombrydningen gør det erfaringsmæssigt vanskeligt for de bydende  \r\n\r\n at skabe sig et samlet overblik over retstilstanden i forhold til AB og giver  \r\n\r\n derfor usikkerhed ved prisfastsættelsen. Ombrydninger skal derfor undgås.  \r\n\r\n</P>  \r\n\r\n<P> <B>6.</B> Udbudsmaterialet indeholder herudover ofte bestemmelser, der  \r\n\r\n supplerer AB. Da AB er et sæt ret kortfattede og generelle bestemmelser, kan  \r\n\r\n der i varierende tilfælde være behov for supplerende bestemmelser. Det kan  \r\n\r\n også her være en fordel for parterne, såfremt der sker en standardisering af  \r\n\r\n disse supplementer, f.eks. i form af fællesbetingelser for forskellige typer  \r\n\r\n af arbejdsopgaver. </P>  \r\n\r\n<P>Det er dog væsentligt, at supplementer, som knytter sig til de enkelte  \r\n\r\n AB-bestemmelser, indskrænkes mest muligt af hensyn til klarheden i  \r\n\r\n udbudsmaterialet, og at supplementer ikke formuleres således, at de kan  \r\n\r\n opfattes som fravigelser af AB's tekst. </P>  \r\n\r\n<P>Til orientering skal yderligere nævnes: </P>  \r\n\r\n<P>- Ifølge AB skal visse krav fra bygherren være angivet i udbudsmaterialet,  \r\n\r\n hvis bygherren ønsker dem indføjet i en entrepriseaftale. </P>  \r\n\r\n<P>Der er tale om følgende forhold: </P>  \r\n\r\n<P>Sikkerhedsstillelse for udbudsmaterialet (AB § 2, stk. 5). </P>  \r\n\r\n<P>Krav om tilbudets form herunder at tilbud udfærdiges med rimelig  \r\n\r\n specifikation af tilbudssummen på dertil leverede tilbudslister (AB § 2, stk.  \r\n\r\n 6.). </P>  \r\n\r\n<P>Hvilken vægt der ved vurderingen af tilbudets samlede størrelse vil blive  \r\n\r\n tillagt de enkelte enhedspriser (AB § 2, stk. 7). </P>  \r\n\r\n<P>Delpriser kan kun betragtes som selvstændige tilbud, hvis det er  \r\n\r\n foreskrevet ved udbudet (AB § 3, stk. 2). </P>  \r\n\r\n<P>Bygherren kan bestemme, at entreprenøren skal deltage i projektgennemgang  \r\n\r\n (AB § 11, stk. 1, 1. pkt.). </P>  \r\n\r\n<P>Arten og omfanget af prøver og om den dokumentation for arbejdets  \r\n\r\n udførelse, for udførte anlæg, for anvendte materialers oprindelse og  \r\n\r\n egenskaber og for udførte prøver, som entreprenøren skal afgive (AB § 11,  \r\n\r\n stk. 1). </P>  \r\n\r\n<P>Dagbod eller anden sanktion ved forsinkelse. Er dagbod ikke aftalt, er  \r\n\r\n entreprenøren ansvarlig efter dansk rets almindelige erstatningsregler (AB §  \r\n\r\n 25, stk. 2). </P>  \r\n\r\n<P>Ved anlægsarbejder - bortset fra anlægsarbejder i tilslutning til  \r\n\r\n byggearbejder - ophører mangelsansvaret efter dansk rets almindelige regler,  \r\n\r\n medmindre andet er fastsat i udbudsmaterialet (AB § 36, stk. 3, 1. pkt.) </P>  \r\n\r\n<P>Det drejer sig i disse tilfælde om en udfyldning af AB-bestemmelser, hvor  \r\n\r\n en standardisering af formen ofte kan være hensigtsmæssig, f.eks. i form af  \r\n\r\n fællesbetingelser. </P>  \r\n\r\n<P>- I AB § 27 er det bestemt, at entreprenøren under nærmere omstændigheder  \r\n\r\n har ret til godtgørelse i tilfælde af offentlige påbud eller forbud, men ikke  \r\n\r\n i tilfælde af krig, usædvanlige naturbegivenheder o.l. Det samme vil fremgår  \r\n\r\n af organisationernes nye standardforbehold, som vil være afstemt med AB 92.  \r\n\r\n</P>  \r\n\r\n<P>Da den nævnte bestemmelse således bliver en del af entrepriseaftalerne,  \r\n\r\n kan det ikke forventes, at adgangen til at yde godtgørelse efter pris og  \r\n\r\n tidcirkulærets § 8, stk. 3, fremtidig vil kunne blive aktuel, for så vidt  \r\n\r\n angår krig, usædvanlige naturbegivenheder o.l. </P>  \r\n\r\n<P>- I AB 92 er ikke medtaget betaling efter fordelingsplan (ratebetaling).  \r\n\r\n Der kan derfor ses bort fra bemærkningerne herom i cirkulærets bilag 1,  \r\n\r\n Anvisning om indeksregulering af entreprisesummer vedrørende byggearbejder  \r\n\r\n (afsnit om Beregningsmetode). </P>  \r\n\r\n<P>Bygge- og Boligstyrelsen den 5. februar 1993 </P>  \r\n\r\n<P>H.E. Rasmussen </P>  \r\n\r\n<P>/Flemming Lethan </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/02/1993"
        },
        {
            "displayName": "Accession",
            "displayValue": "C19930002110"
        },
        {
            "displayName": "Entydig dokumentidentifikation",
            "displayValue": "CM013932"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/10/2005"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "05/02/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "B1-6214-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}