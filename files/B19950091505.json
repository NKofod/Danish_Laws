{
    "id": 54838,
    "title": "Bekendtgørelse om huseftersynsordningen ",
    "documentTypeId": "60",
    "isSagsforlobPeriodValid": false,
    "shortName": "BEK nr 915 af 30/11/1995",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Ordningens omfang</A></LI>  \r\n\r\n<LI><A HREF=\"#K2\">Kapitel 2 Ordningens forvaltning</A></LI>  \r\n\r\n<LI><A HREF=\"#K3\">Kapitel 3 Beskikkelse som bygningssagkyndig</A></LI>  \r\n\r\n<LI><A HREF=\"#K4\">Kapitel 4 Virksomheden som bygningssagkyndig.</A></LI>  \r\n\r\n<LI><A HREF=\"#K5\">Kapitel 5 Bygningsgennemgang</A></LI>  \r\n\r\n<LI><A HREF=\"#K6\">Kapitel 6 Tilstandsrapport</A></LI>  \r\n\r\n<LI><A HREF=\"#K7\">Kapitel 7 Erfaringsformidling og regnskab</A></LI>  \r\n\r\n<LI><A HREF=\"#K8\">Kapitel 8 Ikrafttræden</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om huseftersynsordningen </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4 i lov nr. 391 af 14. juni 1995 om forbrugerbeskyttelse ved  \r\n\r\n erhvervelse af fast ejendom m.v. fastsættes følgende: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ordningens omfang </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Huseftersynsordningen omfatter ejendomme som  \r\n\r\n nævnt i lovens § 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ordningens forvaltning </I> </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Huseftersynsordningen forvaltes af Bygge- og  \r\n\r\n Boligstyrelsen. Den løbende administration henlægges til sekretariatet for  \r\n\r\n huseftersyn. </P>  \r\n\r\n<P CLASS=STK> <I>Stk. 2. </I> Bygge- og Boligstyrelsen fastsætter det  \r\n\r\n maksimale vederlag for huseftersyn, gebyr for beskikkelse og fornyelse af  \r\n\r\n beskikkelse samt betaling for optagelseskursus og for  \r\n\r\n tilstandsrapportskemaer. Den fastsatte betaling fremgår af bilag til  \r\n\r\n bekendtgørelsen. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Der oprettes en følgegruppe for huseftersyn,  \r\n\r\n hvis medlemmer udpeges af Bygge- og Boligstyrelsen. Følgende organisationer  \r\n\r\n indstiller hver et medlem: Advokatrådet, Assurandørsocietetet, Byggeriets  \r\n\r\n Firkant, Dansk Ejendomsmæglerforening, Energistyrelsen, Forbrugerrådet,  \r\n\r\n Foreningen af Rådgivende Ingeniører (FRI), Håndværksrådet, Parcelhusejernes  \r\n\r\n Landsforening, Praktiserende Arkitekters Råd (PAR) og Realkreditrådet.  \r\n\r\n Herudover har Bygge- og Boligstyrelsen et medlem, som er formand. </P>  \r\n\r\n<P CLASS=STK> <I>Stk. 2. </I> Følgegruppen </P>  \r\n\r\n<UL CLASS=PLAIN-LIST>  \r\n\r\n<LI>a) følger ordningen og er rådgivende for Bygge- og Boligstyrelsen med  \r\n\r\n hensyn til bygningsgennemgang og tilstandsrapporter </LI>  \r\n\r\n<LI>b) udtaler sig efter anmodning fra Bygge- og Boligstyrelsen om  \r\n\r\n principielle spørgsmål vedrørende ordningen og beskikkelserne </LI>  \r\n\r\n<LI>c) udtaler sig over for Bygge- og Boligstyrelsen om nægtelse af  \r\n\r\n beskikkelse efter § 4, stk. 3 og om inddragelse af beskikkelser som nævnt i §  \r\n\r\n 7, stk. 1. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Bygge- og Boligstyrelsen kan fastsætte en  \r\n\r\n forretningsorden for følgegruppen. Sekretariatet for huseftersyn er også  \r\n\r\n sekretariat for følgegruppen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Beskikkelse som bygningssagkyndig </I> </P>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Bygge- og Boligstyrelsen beskikker et antal  \r\n\r\n bygningssagkyndige. Beskikkelse meddeles til personer, jf. lovens § 4, stk.  \r\n\r\n 2. For at kunne beskikkes som bygningssagkyndig, skal den pågældende opfylde  \r\n\r\n følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) En byggeteknisk grunduddannelse med eksamen fra Danmarks tekniske  \r\n\r\n Universitet eller Aalborg Universitetscenter, Danmarks Ingeniørakademi,  \r\n\r\n Ingeniørhøjskolerne (Teknika), en af statens to arkitektskoler eller  \r\n\r\n konstruktøruddannelsen ved de byggetekniske højskoler, eller </LI>  \r\n\r\n<LI>b) tilsvarende kundskaber som under a) anført, erhvervet på anden måde,  \r\n\r\n f.eks. ved risiko- og skadevurdering inden for bygningsforsikring, samt </LI>  \r\n\r\n<LI>c) mindst 5 års dokumenteret erhvervsmæssig erfaring inden for de sidste  \r\n\r\n 10 år vedrørende bygningsundersøgelser eller tilsyn med byggeri, </LI>  \r\n\r\n<LI>d) deltagelse i optagelseskursus vedrørende ordningen, </LI>  \r\n\r\n<LI>e) momsregistrering, eventuelt således, at den virksomhed, hvori den  \r\n\r\n bygningssagkyndige er ansat, er momsregistreret, </LI>  \r\n\r\n<LI>f) dokumentation af at være dækket af en professionel ansvarsforsikring,  \r\n\r\n hvis omfang og vilkår mindst svarer til, hvad der i almindelighed er  \r\n\r\n opnåeligt på forsikringsmarkedet og som dækker i mindst 5 år efter  \r\n\r\n overdragelsen til køber af en ejendom, som den bygningssagkyndige har afgivet  \r\n\r\n tilstandsrapport om, dog længst i 6 år fra rapportens datering, </LI>  \r\n\r\n<LI>g) ikke have ubetalt, forfalden gæld til det offentlige, der overstiger  \r\n\r\n 100.000 kr. Det hindrer ikke beskikkelse, at gælden til det offentlige  \r\n\r\n overstiger 100.000 kr., såfremt den pågældende for den del af gælden, der  \r\n\r\n overstiger 100.000 kr. har indgået afdragsordning med  \r\n\r\n inddrivelsesmyndigheden, eller har stillet sikkerhed, og </LI>  \r\n\r\n<LI>h) være myndig og ikke under værgemål efter værgemålslovens § 5 eller  \r\n\r\n under samværgemål efter værgemålslovens § 7. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Der kan stilles nærmere krav om dokumentation  \r\n\r\n af kundskaber som nævnt i stk. 1 b), herunder aflæggelse af en prøve. </P>  \r\n\r\n<P CLASS=STK> <I>Stk. 3. </I> Beskikkelse kan nægtes, såfremt den pågældende  \r\n\r\n i stilling eller erhverv har udvist en sådan adfærd, at der er grund til at  \r\n\r\n antage, at vedkommende ikke vil drive virksomheden som beskikket  \r\n\r\n bygningssagkyndig på forsvarlig måde. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Beskikkelsen udløber efter 3 år, men kan  \r\n\r\n fornyes. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Virksomheden som bygningssagkyndig. </I>  \r\n\r\n</P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den bygningssagkyndige skal </P>  \r\n\r\n<UL CLASS=PLAIN-LIST>  \r\n\r\n<LI>a) følge Bygge- og Boligstyrelsens retningslinier for gennemgang af  \r\n\r\n bygninger og for afgivelse af tilstandsrapport på grundlag af gennemgangen  \r\n\r\n</LI>  \r\n\r\n<LI>b) deltage i fastsatte kurser og møder om huseftersynsordningen </LI>  \r\n\r\n<LI>c) være momsregistreret, jf. § 4, stk. 1 e), og dækket af  \r\n\r\n ansvarsforsikring, jf. § 4, stk. 1 f). </LI>  \r\n\r\n<LI>d) overholde regler om vederlag for huseftersyn (bygningsgennemgang og  \r\n\r\n tilstandsrapport), jf. § 2, stk. 2 </LI>  \r\n\r\n<LI>e) ved rapporteringen benytte de skemaer, som udleveres af sekretariatet  \r\n\r\n for huseftersyn, jf. § 2, stk. 2 </LI>  \r\n\r\n<LI>f) være uvildig i den enkelte sag, således at den bygningssagkyndige skal  \r\n\r\n være uafhængig af interesser, der kan påvirke arbejdet som bygningssagkyndig  \r\n\r\n</LI>  \r\n\r\n<LI>g) undlade at betinge sit huseftersyn af, at der aftages andre ydelser  \r\n\r\n end eftersynet. </LI>  \r\n\r\n<LI>h) underrette Bygge- og Boligstyrelsen, hvis der rejses krav mod den  \r\n\r\n bygningssagkyndige i medfør af lovens § 3, stk. 1. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Overtræder den bygningssagkyndige de regler, der  \r\n\r\n er fastsat i § 6, § 10 eller §§ 14-16, eller i tilfælde af alvorlige eller  \r\n\r\n gentagne fejl i tilstandsrapporterne, kan Bygge- og Boligstyrelsen inddrage  \r\n\r\n beskikkelsen efter indhentet udtalelse fra følgegruppen. </P>  \r\n\r\n<P CLASS=STK> <I>Stk. 2. </I> Bygge- og Boligstyrelsen skal inddrage  \r\n\r\n beskikkelsen, hvis </P>  \r\n\r\n<UL CLASS=PLAIN-LIST>  \r\n\r\n<LI>a) den bygningssagkyndige har ubetalt forfalden gæld til det offentlige,  \r\n\r\n der overstiger 100.000 kr., jf. § 4, stk. 1 g) </LI>  \r\n\r\n<LI>b) den bygningssagkyndige ikke kan dokumentere at være dækket af  \r\n\r\n ansvarsforsikring som nævnt i § 4, stk. 1 f). </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Bygge- og Boligstyrelsens afgørelse om afslag på  \r\n\r\n ansøgning om beskikkelse efter § 4, stk. 3, kan ikke indbringes for anden  \r\n\r\n administrativ myndighed. </P>  \r\n\r\n<P CLASS=STK> <I>Stk. 2. </I> Afgørelse om fratagelse af beskikkelse kan af  \r\n\r\n den, som afgørelsen vedrører, forlanges indbragt for domstolene. Anmodning  \r\n\r\n herom skal fremsættes over for Bygge- og Boligstyrelsen inden 4 uger efter,  \r\n\r\n at afgørelsen er meddelt den pågældende. Bygge- og Boligstyrelsen anlægger  \r\n\r\n sag mod den pågældende i den borgerlige retsplejes former. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bygningsgennemgang </I> </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Bygningsgennemgangen tager sigte på forhold, som  \r\n\r\n en køber normalt vil tillægge betydning ved sin vurdering af bygningens  \r\n\r\n tilstand. Bygningsgennemgangen har således til formål at afklare, i hvilket  \r\n\r\n omfang den gennemgåede bygnings fysiske tilstand er ringere end tilstanden i  \r\n\r\n tilsvarende intakte bygninger af samme alder. Ved gennemgangen skal afdækkes  \r\n\r\n skader eller tegn på skader, såsom brud, lækager, deformeringer, svækkelser,  \r\n\r\n revnedannelser og ødelæggelser. Som skader eller tegn på skader regnes også  \r\n\r\n manglende bygningsdele og andre fysiske forhold, når disse forhold giver  \r\n\r\n nærliggende risiko for skader, hvis der ikke sættes ind med særlig omfattende  \r\n\r\n vedligeholdsarbejder eller andre forebyggende foranstaltninger. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bygningsgennemgangen skal foretages med  \r\n\r\n professionel omhu og med brug af den indsigt og erfaring, som kan forventes  \r\n\r\n af bygningssagkyndige. Medmindre andet aftales, skal gennemgangen være visuel  \r\n\r\n med brug af enkle tekniske hjælpemidler (håndredskaber) og orienterende  \r\n\r\n målinger, men uden destruktive indgreb. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Uden for bygningsgennemgangen falder </P>  \r\n\r\n<UL CLASS=PLAIN-LIST>  \r\n\r\n<LI>a) bagatelagtige forhold, som ikke kan antages at påvirke bygningens brug  \r\n\r\n eller værdi nævneværdigt </LI>  \r\n\r\n<LI>b) utilgængelige bygningsdele, jf. § 15 </LI>  \r\n\r\n<LI>c) bygningens funktionsforhold udover hvad der omfattes af § 9 </LI>  \r\n\r\n<LI>d) bygningens lovlighed efter offentlige forskrifter, bortset fra  \r\n\r\n åbenlyse overtrædelser af bygningslovgivningen </LI>  \r\n\r\n<LI>e) æstetiske og arkitektoniske forhold </LI>  \r\n\r\n<LI>f) påpegning af sædvanligt slid og ælde, som er normalt for bygninger af  \r\n\r\n den pågældende alder </LI>  \r\n\r\n<LI>g) indretninger uden for selve bygningen, såsom vandstik </LI>  \r\n\r\n<LI>h) løsøre, såsom hårde hvidevarer </LI>  \r\n\r\n<LI>i) bedømmelse af bygningens almindelige vedligeholdelsestilstand. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Til brug for forberedelsen af  \r\n\r\n bygningsgennemgangen skal den bygningssagkyndige anmode bygningens ejer om at  \r\n\r\n afgive foreliggende skriftlige oplysninger om bygningen, såsom tegninger,  \r\n\r\n beskrivelser og BBR-meddelelser. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Den bygningssagkyndige kan uden for  \r\n\r\n huseftersynsordningen påtage sig ydelser vedrørende bygningen ud over  \r\n\r\n bygningsgennemgangen og tilstandsrapporten, såsom overslag over omkostninger  \r\n\r\n ved udbedring. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tilstandsrapport </I> </P>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Tilstandsrapporten indeholder resultatet af  \r\n\r\n bygningsgennemgangen og afgives på særlige skemaer, jf. § 6 e). Den  \r\n\r\n bygningssagkyndige afgiver rapporten til den, der har bestilt huseftersynet,  \r\n\r\n og indsender inden 14 dage en kopi til sekretariatet for huseftersyn. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> I rapporten skal oplyses, hvilke dele af  \r\n\r\n bygningen, der har været utilgængelige og derfor ikke er omfattet af  \r\n\r\n huseftersynet. Årsagen til utilgængeligheden skal ligeledes oplyses, herunder  \r\n\r\n om, hvorfor normalt let tilgængelige bygningsdele ikke har kunnet efterses.  \r\n\r\n</P>  \r\n\r\n<P CLASS=STK> <I>Stk. 2. </I> Finder den bygningssagkyndige, at der er  \r\n\r\n usikkerhed om oplysninger, som bygningsejeren har afgivet i forbindelse med  \r\n\r\n rapportens udarbejdelse, skal dette anføres og begrundes i rapporten. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Den bygningssagkyndige kan forny sine  \r\n\r\n tilstandsrapporter og bestemmer i så tilfælde, i hvilket omfang fornyet  \r\n\r\n bygningsgennemgang er nødvendig og hvilket formindsket vederlag, der skal  \r\n\r\n betales. Fornyelsen meddeles på særligt skema til den, der har bestilt  \r\n\r\n fornyelsen, og kopi indsendes inden 14 dage til sekretariatet for  \r\n\r\n huseftersyn. Den fornyede rapport træder med virkning for fremtiden i stedet  \r\n\r\n for den oprindelige. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ved huseftersyn vedrørende ejerlejligheder skal  \r\n\r\n der foreligge tilstandsrapporter efter denne bekendtgørelse både for  \r\n\r\n ejerlejligheden og for fællesejet, jf. lovens § 2, stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Erfaringsformidling og regnskab </I> </P>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Sekretariatet for huseftersyn </P>  \r\n\r\n<UL CLASS=PLAIN-LIST>  \r\n\r\n<LI>a) udarbejder årsberetning og årsregnskab for huseftersynsordningen og  \r\n\r\n afgiver disse til Bygge- og Boligstyrelsen og følgegruppen </LI>  \r\n\r\n<LI>b) samler og formidler erfaringer fra ordningen, særlig fra  \r\n\r\n tilstandsrapporterne, til offentlig brug. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden </I> </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Denne bekendtgørelse træder i kraft den 1.  \r\n\r\n januar 1996. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Bygge- og Boligstyrelsen, den 30.  \r\n\r\n november 1995 </I> </P>  \r\n\r\n<P CLASS=UNDERSKREVET-AF ALIGN=CENTER>Rud Werborg </P>  \r\n\r\n<P CLASS=MINISTER ALIGN=RIGHT>/ Flemming Lethan </P>  \r\n\r\n</DIV>  \r\n\r\n<P> <B>Bilag </B></P>  \r\n\r\n<P>Vedr.: Vederlag til beskikkede bygningssagkyndige for huseftersyn. </P>  \r\n\r\n<P>Maksimale vederlag pr. ejendom for gennemførelse af huseftersyn og  \r\n\r\n udarbejdelse af tilstandsrapport: </P>  \r\n\r\n<P>Huseftersyn og rapport udføres pr. ejendom, og vederlagets størrelse  \r\n\r\n bestemmes af dels det samlede bygningsareal og dels af, hvornår den betydende  \r\n\r\n bygning på ejendomme - &#187;Hovedhuset&#171; - er opført, jf. nedenstående.  \r\n\r\n</P>  \r\n\r\n<P> <B>Parcelhuse, række-, kæde- eller dobbelthuse og stuehuse til  \r\n\r\n landbrugsejendom:</B>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Samlet                     &#187;Hovedhus&#171; opført efter 1940  \r\n\r\n bygningsareal   -----------------------------------------------------  \r\n\r\n (Jf. BBR-felt       Grundtakst   Administrat. Ialt       Ialt  \r\n\r\n 219)*)                           tillæg  \r\n\r\n                     excl moms    excl. moms   excl. moms incl. moms  \r\n\r\n ---------------------------------------------------------------------  \r\n\r\n Under 100 (m2)      3.000,-      315,-        3.315,-    4.143,75  \r\n\r\n 100-199 (m2)        4.000,-      315,-        4.315,-    5.393,75  \r\n\r\n 200-299 (m2)        5.000,-      315,-        5.315,-    6.643,75  \r\n\r\n ---------------------------------------------------------------------  \r\n\r\n Større huse            Vederlaget aftales individuelt  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n Samlet                     &#187;Hovedhus&#171; opført før 1940  \r\n\r\n bygningsareal   -----------------------------------------------------  \r\n\r\n (Jf. BBR-felt       Grundtakst   Administrat. Ialt       Ialt  \r\n\r\n 219)*)                           tillæg  \r\n\r\n                     excl moms    excl. moms   excl. moms incl. moms  \r\n\r\n ---------------------------------------------------------------------  \r\n\r\n Under 100 (m2)      3.450,-      315,-        3.765,-    4.706,25  \r\n\r\n 100-199 (m2)        4.600,-      315,-        4.915,-    6.143,75  \r\n\r\n 200-299 (m2)        5.750,-      315,-        6.065,-    7.581,25  \r\n\r\n ---------------------------------------------------------------------  \r\n\r\n Større huse                      Vederlaget aftales individuelt  \r\n\r\n ---------------------------------------------------------------------  \r\n\r\n *) Samlet bygningsareal er summen af etagernes arealer i ncl.  \r\n\r\n    stueetagens areal og areal af evt. mansardetage, men excl. areal  \r\n\r\n    af kælder og tagetage. Som grundlag for etagernes størrerlse  \r\n\r\n    anvendes det bebyggede areal (BBR-felt 219).  \r\n\r\n  Ejerlejligheder:  \r\n\r\n ---------------------------------------------------------------------  \r\n\r\n Samlet                     &#187;Hovedhus&#171; opført efter 1940  \r\n\r\n bygningsareal   -----------------------------------------------------  \r\n\r\n (Jf. BBR-felt       Grundtakst   Administrat. Ialt       Ialt  \r\n\r\n 219)*)                           tillæg  \r\n\r\n                     excl moms    excl. moms   excl. moms incl. moms  \r\n\r\n ---------------------------------------------------------------------  \r\n\r\n Alle størrelser     2.500,-      315,-        2.815,-    3.518,75  \r\n\r\n ---------------------------------------------------------------------  \r\n\r\n ---------------------------------------------------------------------  \r\n\r\n Samlet                     &#187;Hovedhus&#171; opført før 1940  \r\n\r\n bygningsareal   -----------------------------------------------------  \r\n\r\n (Jf. BBR-felt       Grundtakst   Administrat. Ialt       Ialt  \r\n\r\n 219)*)                           tillæg  \r\n\r\n                     excl moms    excl. moms   excl. moms incl. moms  \r\n\r\n ---------------------------------------------------------------------  \r\n\r\n Alle størrelser     2.875,-      315,-        3.190,-    3.987,50  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Andre bygninger:</B>  </P>  \r\n\r\n<P>(Herunder eftersyn af fælleseje og fællesfaciliteter vedrørende  \r\n\r\n ejerlejlighedskomplekser). </P>  \r\n\r\n<P>Vederlaget aftales individuelt. </P>  \r\n\r\n<P> <B>Fornyelse af tilstandsrapporter:</B>  </P>  \r\n\r\n<P>Ved fornyelse af tilstandsrapport aftales hvilket formindsket vederlag,  \r\n\r\n der skal betales. </P>  \r\n\r\n<P> <B>Tillæg for administrationsgebyr:</B>  </P>  \r\n\r\n<P>For hver udarbejdet tilstandsrapport og fornyelsesmeddelelse tillægges et  \r\n\r\n gebyr på Kr.: 315,- (excl. moms) jf. ovenstående oversigt. </P>  \r\n\r\n<P> <B>Ovennævnte maksimale vederlag er incl. udgifter til udlæg, kørsel,  \r\n\r\n forsikring m.v. </B></P>  \r\n\r\n<P>Regulering af vederlag: </P>  \r\n\r\n<P>Vederlagene reguleres af Bygge- og Boligstyrelsen med virkning fra den 1.  \r\n\r\n januar hvert år efter Danmarks Statistiks nettoprisindeks. Reguleringen sker  \r\n\r\n på grundlag af den årlige procentvise ændring i nettoprisindekset, beregnet  \r\n\r\n ud fra indekset i september måned. </P>  \r\n\r\n<PRE>  \r\n\r\n Gebyr for beskikkelse ............................. 1.200 kr.  \r\n\r\n Gebyr for fornyelse af beskikkelse ................   600 kr.  \r\n\r\n Betaling for optagelseskursus ..................... 2.500 kr.  \r\n\r\n</PRE>  \r\n\r\n<P>Beløbene er excl. moms. </P>  \r\n\r\n<P>Beløbene reguleres som ovenfor anført. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/12/1995"
        },
        {
            "displayName": "Accession",
            "displayValue": "B19950091505"
        },
        {
            "displayName": "Entydig dokumentidentifikation",
            "displayValue": "CM013721"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "915"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "30/11/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin., Bygge- og Boligstyrelsen 1.kt. j.nr. B1-5753-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}