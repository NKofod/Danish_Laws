{
    "id": 200950,
    "title": "Genoptagelse - lempelse for dobbeltbeskatning - styresignal",
    "documentTypeId": "200",
    "isSagsforlobPeriodValid": true,
    "shortName": "SKR nr 9280 af 21/03/2018",
    "documentHtml": "<div class=\"bjelke\">Den fulde tekst</div><p class=\"Titel2\">Genoptagelse - lempelse for dobbeltbeskatning - styresignal</p>\r\n<p class=\"KapitelOverskrift2\">SKM2018. 117. SKAT</p>\r\n<p>\r\n   <span class=\"Bold\">1.</span> <span class=\"Bold\">Sammenfatning</span></p>\r\n<p>Lønindkomst i en opsigelsesperiode er fremover omfattet af ligningslovens § 33 A, selvom personen fritstilles og opholder sig i Danmark i opsigelsesperioden, når lønindkomsten i opsigelsesperioden har direkte tilknytning til arbejdet i udlandet.</p>\r\n<p>\r\n   <span class=\"Bold\">2.</span> <span class=\"Bold\">Ændret praksis</span></p>\r\n<p>Det fremgår af Den juridiske vejledning afsnit C. F. 4.2.2.1, at fratrædelsesgodtgørelser ved stillingsophør, som beskattes efter ligningslovens § 7 U, som udgangspunkt ikke er omfattet af ligningslovens § 33 A.</p>\r\n<p>Hvis en del af en fratrædelsesgodtgørelse derimod udgør løn i en opsigelsesperiode, og dermed ikke bliver beskattet efter den særlige opgørelsesmetode i ligningslovens § 7 U, stk. 1, vil denne del af fratrædelsesgodtgørelsen dog være omfattet af ligningslovens § 33 A. Ifølge Den juridiske vejledning er det imidlertid derudover en forudsætning, at den skattepligtige opholder sig i udlandet i opsigelsesperioden.</p>\r\n<p>En konkret klagesag har givet anledning til at vurdere, om løbende lønindkomst i en opsigelsesperiode skal anses for omfattet af ligningslovens § 33 A, selvom personen fritstilles og opholder sig i Danmark i denne periode, i en situation hvor lønindkomsten i opsigelsesperioden har direkte tilknytning til arbejdet i udlandet. Sagen vedrørte konkret indkomståret 2012.</p>\r\n<p>I den konkrete sag blev det vurderet, at lønindkomst i en opsigelsesperiode var omfattet af ligningslovens § 33 A, selvom personen var fritstillet og opholdt sig i Danmark i en del af opsigelsesperioden.</p>\r\n<p>Kravet om, at den skattepligtige skal opholde sig i udlandet i opsigelsesperioden kan således ikke opretholdes.</p>\r\n<p>Dette udgør en ændring af praksis, og der er derfor behov for udsendelse af et styresignal om adgang til genoptagelse af skatteansættelser i tilsvarende sager.</p>\r\n<p>\r\n   <span class=\"Bold\">3.</span> <span class=\"Bold\">Baggrunden for ændring af praksis</span></p>\r\n<p>I den konkrete sag havde personen i 12 år været ansat i et dansk selskab. Der var tale om ansættelse i det samme selskab i hele ansættelsesperioden. I hele ansættelsesperioden havde personen været fuldt skattepligtig til Danmark ifølge kildeskattelovens §1, stk.1, nr. 1, og der var givet lempelse ifølge ligningslovens § 33 A, idet betingelserne herfor var opfyldt i hele ansættelsesperioden.</p>\r\n<p>Herefter indgav personen sin opsigelse og fratrådte endeligt 12 måneder senere. I denne periode var personen fritstillet. I fritstillingsperioden modtog personen en løbende månedsløn indtil udgangen af de 12 måneder dvs. indtil endelig fratrædelse. Personen havde opholdt sig i udlandet i en del af opsigelsesperioden for at afvikle lejlighed og bil, men havde i hovedparten af de 12 måneder opholdt sig i Danmark. Der var ikke særlige betingelser forbundet med udbetalingen af løn i opsigelsesperioden, og der var ikke krav om at personen skulle arbejde. Personen havde således ikke arbejdet i opsigelsesperioden, hverken i Danmark eller i udlandet.</p>\r\n<p>\r\n   <span class=\"Bold\">4.</span> <span class=\"Bold\">Ny praksis</span></p>\r\n<p>Lønindkomst i en opsigelsesperiode er fremover omfattet af ligningslovens § 33 A, selvom personen fritstilles og opholder sig i Danmark i opsigelsesperioden, når lønindkomsten i opsigelsesperioden har direkte tilknytning til arbejdet i udlandet.</p>\r\n<p>I den omhandlede sag havde lønindkomsten i opsigelsesperioden direkte tilknytning til arbejdet i udlandet. Personen i sagen havde således været ansat hos det samme danske selskab og udelukkende arbejdet i udlandet i hele ansættelsesperioden, ligesom betingelserne for anvendelse af ligningslovens § 33 A i øvrigt var opfyldt.</p>\r\n<p>Der kan imidlertid også være situationer, hvor personen forud for opsigelsen og modtagelse af løn i en opsigelsesperiode har arbejdet i Danmark eller på anden måde ikke har opfyldt betingelserne for anvendelse af ligningslovens § 33 A i løbet af ansættelsesperioden. I en sådan situation skal der ske en forholdsmæssig fordeling, således at kun løn i opsigelsesperioden, der vedrører udlandsopholdet kan føre til lempelse ifølge ligningslovens § 33 A.</p>\r\n<p>Eksempel</p>\r\n<p>En person har i en ansættelsesperiode på 6 år arbejdet for samme danske arbejdsgiver - først en periode i Danmark på 2 år, så en periode i udlandet på 2 år og derefter en periode i Danmark på 2 år. Der er aftalt et opsigelsesvarsel for personen på 6 måneder. I forbindelse med arbejdet i udlandet har betingelserne for at anvende ligningslovens § 33 A været opfyldt. Herefter opsiger personen sin stilling og bliver fritstillet. Der bliver udbetalt løn i opsigelsesperioden på 6 måneder, og der stilles ikke særlige krav i forbindelse med udbetalingen, herunder krav om arbejde. Personen opholder sig i Danmark i fritstillingsperioden. I denne situation skal der ske en opdeling, idet kun løn i opsigelsesperioden svarende til 2 måneders løn udbetales i anledning af arbejdet i udlandet.</p>\r\n<p>\r\n   <span class=\"Bold\">5.</span> <span class=\"Bold\">Genoptagelse</span></p>\r\n<p>\r\n   <span class=\"Bold\">5.1.</span> <span class=\"Bold\">Frister for genoptagelse</span></p>\r\n<p>\r\n   <span class=\"Bold\">5.1.1.</span> <span class=\"Bold\">Ordinær genoptagelse</span></p>\r\n<p>I henhold til skatteforvaltningslovens § 26, stk. 2, kan der ske genoptagelse, hvis anmodning herom fremsættes senest den 1. maj i det 4. år efter udløbet af det pågældende indkomstår.</p>\r\n<p>\r\n   <span class=\"Bold\">5.1.2.</span> <span class=\"Bold\">Ekstraordinær genoptagelse</span></p>\r\n<p>Hvis fristen i skatteforvaltningslovens § 26 stk. 2, er udløbet, kan der i henhold til skatteforvaltningslovens § 27, stk. 1, nr. 7, efter anmodning ske ekstraordinær genoptagelse til gunst for den skattepligtige fra og med det indkomstår, der har været til prøvelse i den første sag, der resulterede i en underkendelse af praksis eller fra og med det indkomstår, der er påbegyndt, men endnu ikke udløbet 3 år forud for underkendelse af praksis.</p>\r\n<p>Hvis betingelserne i øvrigt er opfyldt, kan der ske ekstraordinær genoptagelse af sager, der vedrører anvendelse af ligningslovens § 33 A på løn i en opsigelsesperiode, når lønindkomsten i opsigelsesperioden har direkte tilknytning til arbejdet i udlandet for indkomståret 2012 eller senere indkomstår.</p>\r\n<p>\r\n   <span class=\"Bold\">5.2.</span> <span class=\"Bold\">Reaktionsfrist</span></p>\r\n<p>Det fremgår af skatteforvaltningslovens § 27, stk. 2, at en anmodning om ekstraordinær genoptagelse skal fremsættes senest 6 måneder efter den skattepligtige er kommet til kundskab om det forhold, der begrunder fravigelse af fristen i skatteforvaltningslovens § 26 stk. 2.</p>\r\n<p>Reaktionsfristen regnes fra offentliggørelsen af dette styresignal på SKATs hjemmeside.</p>\r\n<p>\r\n   <span class=\"Bold\">5.3.</span> <span class=\"Bold\">Anmodning om genoptagelse</span></p>\r\n<p>Anmodning om genoptagelse af skatteansættelsen skal indgives til SKAT.</p>\r\n<p>Det er en betingelse for genoptagelse, at den skattepligtige fremlægger oplysninger af faktisk eller retlig karakter, der kan begrunde ændringen.</p>\r\n<p>\r\n   <span class=\"Bold\">6.0 Gyldighed</span>\r\n</p>\r\n<p>Den ændrede praksis, som er indeholdt i styresignalet, vil blive indarbejdet i Den juridiske vejledning, 2018-2, afsnit C. F. 4.2.2.1. Efter offentliggørelsen af Den juridiske vejledning 2018-2 og udløbet af reaktionsfristen i pkt. 5.2. er styresignalet ophævet.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Skatteministeriet, den 21. marts 2018</p><p class=\"Sign1\" align=\"center\">Karsten Lauritzen</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/04/2018"
        },
        {
            "displayName": "Accession",
            "displayValue": "C20180928054"
        },
        {
            "displayName": "Entydig dokumentidentifikation",
            "displayValue": "AN013385"
        },
        {
            "displayName": "Dato for førstegangsindlæggelse",
            "displayValue": "27/04/2018"
        },
        {
            "displayName": "Dato for indlæggelse",
            "displayValue": "27/04/2018"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9280"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "21/03/2018"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "17-1975253"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}