{
    "id": 155850,
    "title": "Ankestyrelsens principafgørelse U-1-96 om frit sygehusvalg - transport - udgifter til befordring i forbindelse med operation - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9325 af 15/04/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-1-96 om frit sygehusvalg - transport - udgifter til befordring i forbindelse med operation - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En skadelidt var berettiget til at få dækket udgifter til transport til og fra sygehus i et tilfælde, hvor der var foretaget operation for en anerkendt rygskade i en anden amtskommune end bopælsamtskommunen. Valget af sygehus var foretaget efter reglerne om friere sygehusvalg.</p>\r\n   <p class=\"TekstGenerel\">Transportudgifterne blev ydet i det omfang, bopælsamtskommunen ikke var forpligtet til at afholde dem.</p>\r\n   <p class=\"TekstGenerel\">Ankestyrelsen lagde vægt på, at der var tale om en følgeudgift til en nødvendig operation, og at skadelidte som følge af ændring af lov om sygehusvæsenet med indførelse af regler om friere sygehusvalg havde været berettiget til at vælge behandling på det pågældende sygehus</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sygehusvæsenet - lovbekendtgørelse nr. 604 af 13. juli 1995 - § 6, stk. 5, § 5b, stk. 1 og § 5b, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Arbejdsskadestyrelsens vejledning af april 1995 om betaling for sygehusbehandling, optræning og hjælpemidler ved arbejdsskader - afsnit 6</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En lærer havde ved en arbejdsskade pådraget sig en diskusprolaps og var anbefalet operation. En sådan operation blev ikke foretaget inden for hendes bopælsamtskommune.</p>\r\n<p>Hun anmodede om dækning af udgifter til transport til det sygehus, hun herefter i overensstemmelse med reglerne om friere sygehusvalg valgte uden for sin bopælsamtskommune. Hun havde valgt at lade sig operere på det sygehus, der havde kortest ventetid.</p>\r\n<p>Arbejdsskadestyrelsen mente ikke, der var hjemmel til at dækkeudgiften til transport til og fra det behandlende sygehus i for bindelse med operationen. Styrelsen anførte, at det ikke kunne pålægges forsikringsselskabet at betale disse transportudgifter, fordi ansøgeren valgte at blive behandlet på et andet hospital, end det der oprindelig skulle have foretaget operationen, uanset om ventetiden dér var længere. Arbejdsskadestyrelsen henviste hende til at forelægge spørgsmålet om eventuel betaling af udgifterne for sygehusforvaltningen i bopælsamtskommunen.</p>\r\n<p>Det blev oplyst, at bopælsamtet i tilfælde af operation for diskusprolaps normalt visiterede til 2 andre sygehuse end det valgte, og at amtet betalte samlet sygetransport til og fra disse 2 sygehuse.</p>\r\n<p>Ifølge Sundhedsministeriets bekendtgørelse om ydelse af befordring er amtskommunen for personer, der vælger at blive behandlet på et behandlingssted uden for bopælsamtskommunen højst forpligtet til at afholde befordringsudgifter svarende til afstanden til det behandlingssted, hvor behandlingen ville have fundet sted efter amtskommunens visitationspraksis.</p>\r\n<p>Sagen blev behandlet i principielt møde med henblik på afklaring af, hvorvidt der kunne ydes dækning af udgifter til transport i forbindelse med operation foretaget på sygehus valgt efter reglerne om friere sygehusvalg.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at der kunne ydes dækning af udgifter til transport til et sygehus, valgt efter reglerne om friere sygehusvalg i det omfang, bopælsamtskommunen ikke var forpligtet til at afholde udgiften.</p>\r\n<p>Ankestyrelsen lagde ved afgørelsen vægt på, at udgifterne til transport var en følgeudgift til en nødvendig operation, hvortil udgiften dækkedes efter reglerne i lov om sygehusvæsenet.</p>\r\n<p>Ankestyrelsen lagde endvidere vægt på, at kvinden som følge af ændring af lov om sygehusvæsenet med indførelse af regler om friere sygehusvalg havde været berettiget til at vælge behandling på det pågældende sygehus uden for hendes bopælsamtskommune.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19960932525"
        },
        {
            "displayName": "Entydig dokumentidentifikation",
            "displayValue": "BS008644"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9325"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/04/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 14560-95"
        },
        {
            "displayName": "Stikord",
            "displayValue": "U-1-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}