{
    "id": 144614,
    "title": "Afgørelse af klage - Retsvirkningen af fund af gengroning i en kartoffelmark",
    "documentTypeId": "240",
    "isSagsforlobPeriodValid": true,
    "shortName": "KEN nr 9796 af 02/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse af klage – Retsvirkningen af fund af gengroning i en kartoffelmark</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">Videncentret for Landbrug fandt ved et indledende marksyn hos en præ-basis avler af læggekartofler en gengroning på marken. Videncentret for Landbrug traf herefter afgørelse om, at avlen i marken blev nedklassificeret. Avleren klagede over afgørelsen til Fødevareministeriets Klagecenter, som hjemviste sagen til fornyet behandling hos Plantedirektoratet, da videncentret ikke havde været rette kompetente myndighed til at træffe afgørelsen.</p>\r\n   <p class=\"TekstGenerel\">Plantedirektoratet traf herefter afgørelse om, at avlen i marken skulle nedklassificeres som konsekvens af den gengroning, der var fundet ved det indledende marksyn. Denne afgørelse påklagede avleren også til klagecentret.</p>\r\n   <p class=\"TekstGenerel\">Fødevareministeriets Klagecenter ophævede Plantedirektoratets afgørelse, da klagecentret ikke fandt, at der forelå grundlag for at nedklassificere avlen. Afgørelsen er begrundet med, at gengroningen kun udgjorde 0,01 %, og at der ved et indledende marksyn af præ-basis læggekartofler er en tilladt tolerance for fremmed sort på 0,01 %.</p>\r\n</div>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"border-collapse: collapse;\" width=\"764\">\r\n                  <tr>\r\n                     <td style=\"\" width=\"467\">\r\n                        <div class=\"TabelTekst\">NN</div>\r\n                     </td>\r\n                     <td style=\"\" width=\"297\">\r\n                        <div class=\"TabelTekst\">Den 2. december 2011</div>\r\n                        <div class=\"TabelTekst\">Sagsnr.: 12512/1490</div>\r\n                        <div class=\"TabelTekst\">Ref.: lkha</div>\r\n                        <div class=\"TabelTekst\">Tlf.: 33951414</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekst\">\r\n   <span class=\"Bold\">Afgørelse om nedklassificering af avlen i mark [] til klasse A ophæves</span>\r\n</p>\r\n<p class=\"Tekst\">Du har i brev af 6. oktober 2011 klaget over afgørelse af 9. september 2011 fra Plantedirektoratet (nu: NaturErhvervstyrelsen) om nedklassificering af avlen i mark [] til klasse A.</p>\r\n<p class=\"Tekst\">Fødevareministeriets Klagecenter har behandlet klagen og ophæver NaturErhvervstyrelsens afgørelse.</p>\r\n<p class=\"Tekst\">Det betyder, at avlen i mark [] ikke er nedklassificeret.</p>\r\n<p class=\"Tekst\">\r\n   <span class=\"Bold\">Sammendrag</span>\r\n</p>\r\n<p class=\"Tekst\">Videncentret for Landbrug havde kompetence til at kontrollere for gengroninger, da de kan indplaceres i kategorien »fremmed sort« (kartoffelbekendtgørelsens, § 40, stk. 2, jf. bilag 7). Af samme bekendtgørelses bilag 7 fremgår, at der ved det indledende marksyn af præ-basis læggekartofler er en tilladt tolerance for fremmed sort på 0,01 %. Gengroningen kan rubriceres under kategorien fremmed sort, hvorfor den tilladte tolerance også gælder herfor. Da gengroningen ikke overskred den tilladte tolerance, skulle Plantedirektoratet ikke have nedklassificeret avlen.</p>\r\n<p class=\"Tekst\">Du kan læse mere om afgørelsen nedenfor.</p>\r\n<p class=\"Tekst\">\r\n   <span class=\"Bold\">Oplysninger i sagen</span>\r\n</p>\r\n<p class=\"Tekst\">\r\n   <span class=\"Italic\">1. syn – Marksynsrapport for avlskontrol af læggekartofler</span>\r\n</p>\r\n<p class=\"Tekst\">På vegne af Plantedirektoratet er Videncentret for Landbrug den 20. juni 2011 på marksyn i dit landbrug, da du er præ-basis avler af læggekartofler.</p>\r\n<p class=\"Tekst\">Under kontrollen af mark [], hvor du har læggekartofler i klasse S4, fandt kontrolløren én kartoffel, der blev vurderet at være en gengroning. Gengroningen bliver i kolonnen »Fremmed sort %« i rapporten vurderet til at udgøre 0,08 %. I kolonnen »Resultat af marksyn« fremgår »A«. Nedenunder er det præciseret: »1 gengroning i Kennebec s. 4 marken sat: kl. A«.</p>\r\n<p class=\"Tekst\">I Plantedirektoratets oversendelsesbrev til klagecentret blev det præciseret, at rapporten var udtryk for, at du fik en afgørelse om nedklassificering af avlen i linje 2 på mark [] til klasse A i forbindelse med 1. syn. Baggrunden var, at der blev fundet én gengroning i marken. Plantedirektoratet havde henvist til § 11, nr. 3, i bekendtgørelse om avl m.v. af kartofler<a class=\"FodnoteHenvisning\" name=\"Henvisning_Not1\" href=\"#Not1\">1)</a> (herefter: kartoffelavlsbekendtgørelsen).</p>\r\n<p class=\"Tekst\">\r\n   <span class=\"Italic\">2. syn – Marksynsrapport for avlskontrol af læggekartofler</span>\r\n</p>\r\n<p class=\"Tekst\">På andet marksyn den 30. juni 2011 fandt Videncentret for Landbrug ingen gengroninger på mark [].</p>\r\n<p class=\"Tekst\">\r\n   <span class=\"Italic\">Din første klage samt yderligere bemærkninger</span>\r\n</p>\r\n<p class=\"Tekst\">I brev af 21. juni 2011 klagede du over ovennævnte afgørelse om nedklassificering. Du oplyste, at der ikke havde været avlet kartofler på marken siden 1998. Du fandt det mindre sandsynligt, at der kunne være tale om en gengroning. Du fremlagde dokumentation herfor.</p>\r\n<p class=\"Tekst\">Du oplyste videre, at du havde været præ-basis avler siden 1993, og at der aldrig havde været problemer. Du håbede derfor, at det ikke skulle have så store konsekvenser, at der var fundet en enkelt kartoffel, som ikke var artsbestemt, på din mark.</p>\r\n<p class=\"Tekst\">I brev af 2. juli 2011 havde du uddybet din klage. Med klagen vedlagde du også den kartoffel, som sagen drejer sig om. Du oplyste, at kontrollørerne efter at have fundet den pågældende kartoffel, gik rundt i over en time, for at lede efter yderligere. På 1. syn og 2. syn fandt kontrolløren ikke andre gengroninger.</p>\r\n<p class=\"Tekst\">Du fandt afgørelsen meget bebyrdende, og fandt at den ikke stod i forhold til, at der kun blev fundet en kartoffel. Videre oplyste du, at du ikke havde nået at luge alle marker inden 1. syn.</p>\r\n<p class=\"Tekst\">\r\n   <span class=\"Italic\">Plantedirektoratet reviderer i marksynsrapporterne</span>\r\n</p>\r\n<p class=\"Tekst\">Plantedirektoratet blev opmærksom på, at marksynsrapporterne fra 1. - og 2. syn var fejlbehæftede, hvorfor der blev foretaget et par rettelser. Til brug for denne sag kan nævnes, at kategorien »Fremmed sort %« for mark [] Kennebek S 4 blev rettet til »0,01 %«.</p>\r\n<p class=\"Tekst\">\r\n   <span class=\"Italic\">Plantedirektoratets oversendelsesbrev</span>\r\n</p>\r\n<p class=\"Tekst\">I Plantedirektoratets oversendelsesbrev af 11. juli 2011 til Fødevareministeriets Klagecenter er sagen nærmere præciseret.</p>\r\n<p class=\"Tekst\">Plantedirektoratet oplyser bl.a., at Videncentret for Landbrug i e-mail af 5. juli 2011 har anført, at de ikke anser den ene gengroning for at udgøre et plantesundhedsmæssigt problem.</p>\r\n<p class=\"Tekst\">\r\n   <span class=\"Italic\">Vores hjemvisning af sagen til fornyet behandling</span>\r\n</p>\r\n<p class=\"Tekst\">Vi traf den 4. august 2011 afgørelse i sagen og hjemviste sagen til fornyet behandling, da det ikke var rette kompetente myndighed (Plantedirektoratet), der havde truffet afgørelse i sagen.</p>\r\n<p class=\"Tekst\">Af vores afgørelse fremgik:</p>\r\n<p class=\"Tekst\">»Videncentret for Landbrug har alene til opgave at føre kontrol med, at arealerne hos præ-basis avlere overholder afstandskravene, og at mindstekravene ved marksyn er overholdt. Da det er udtømmende reguleret i kartoffelbekendtgørelsens § 40, stk. 2, hvilke forhold Videncentret for Landbrug skal kontrollere, må en gengroning <span class=\"Italic\">enten</span> falde ind under bilag 7, med en dertil fastsat tilladt tolerance <span class=\"Italic\">eller</span> ligge udenfor Videncentret for Landbrugs kontrolkompetence.«</p>\r\n<p class=\"Tekst\">\r\n   <span class=\"Italic\">Plantedirektoratets afgørelse af 9. september 2011</span>\r\n</p>\r\n<p class=\"Tekst\">Plantedirektoratet har den 9. september 2011 truffet afgørelse om, at avlen i mark [] er nedklassificeret til klasse A, som konsekvens af den gengroning, der blev fundet ved marksyn den 20. juni 2011.</p>\r\n<p class=\"Tekst\">Afgørelsen er begrundet med følgende:</p>\r\n<p class=\"Tekst\">»…Ved marksyn skal den enkelte kartoffel linje overholde mindstekravene, der fremgår af bilag 7 i bekendtgørelse om avl m.v. af kartofler. Endvidere skal avlsarealet ifølge § 11, stk. 3 være fri for gengroninger. Plantedirektoratet har indført en praksis for håndtering af gengroninger, som fremgår af Instruks for Marksyn. I henhold til instruksen kan avlen på et avlsareal højst godkendes i klasse A ved fund af gengroninger. Endvidere skal gengroningen medtages i udregningen af den procentvise andel af fremmed sort i avlsarealet. Denne praksis er indført for ikke at skulle kassere avlen i de tilfælde, hvor der findes under 0,01 % gengroninger.</p>\r\n<p class=\"Tekst\">Baggrunden for indførte praksis om nedklassificering er, at i præ-basis avlen er det uhyre vigtigt, at standarden for sortsrenhed er opfyldt. Præ-basis kartofler bliver opformeret i adskillige generationer inden salg til den endelige forbruger.«</p>\r\n<p class=\"Tekst\">\r\n   <span class=\"Italic\">Din klage over afgørelsen</span>\r\n</p>\r\n<p class=\"Tekst\">Du har klaget over afgørelsen i brev af 6. oktober 2011. Du finder, at afgørelsen er uproportional henset til, at landskonsulenten fra Videncentret for Landbrug har oplyst, at den ene gengroning ikke udgør et sundhedsmæssigt problem, og at marken er sortsren.</p>\r\n<p class=\"Tekst\">Du oplyser, at marken havde ligget brak i flere år, og at en eventuel gengroning derfor ville være uddød på grund af rodfiltssvamp. Du oplyser, at når jorden er for hård udryddes spirerne, så en eventuel kartoffel ikke kan sætte knolde. Du mener derfor, at det må være en krage, som er kommet med kartoflen.</p>\r\n<p class=\"Tekst\">\r\n   <span class=\"Bold\">Fødevareministeriets Klagecenters begrundelse for afgørelsen</span>\r\n</p>\r\n<p class=\"Tekst\">Vi finder, at der ikke forelå grundlag for at nedklassificere avlen i din mark [] til klasse A, hvorfor vi ophæver NaturErhvervstyrelsens afgørelse.</p>\r\n<p class=\"Tekst\">Da Videncentret for Landbrug var på indledende marksyn i mark [], blev der fundet en kartoffel, som blev vurderet at være en gengroning. Gengroningen udgjorde 0,01 %.</p>\r\n<p class=\"Tekst\">Videncentret for Landbrug havde kompetence til at kontrollere for gengroninger, da de kan indplaceres i kategorien »fremmed sort« (kartoffelbekendtgørelsens, § 40, stk. 2, jf. bilag 7). Af samme bekendtgørelses bilag 7 fremgår, at der ved det indledende marksyn af præ-basis læggekartofler er en tilladt tolerance for fremmed sort på 0,01 %. Gengroningen kan rubriceres under kategorien fremmed sort, hvorfor den tilladte tolerance også gælder herfor. Da gengroningen ikke overskred den tilladte tolerance, skulle Plantedirektoratet ikke have nedklassificeret avlen.</p>\r\n<p class=\"Tekst\">Af Instruks for Marksyn af arealer med læggekartofler, punkt 4.2.2., som Plantedirektoratet har henvist til, fremgår, at hvis »der konstateres gengroninger på et avlsareal (linje) anvendes tolerancerne for fremmed sort. Arealet kan max. godkendes i klasse A, og det kasseres til egen anvendelse«. Vi kan hertil bemærke, at nedklassificeringen til maksimalt klasse A i den foreliggende situation, ikke findes at have hjemmel.</p>\r\n<p class=\"Tekst\" style=\"text-align: center;\">***</p>\r\n<p class=\"Tekst\">Du kan ikke klage over Fødevareministeriets Klagecenters afgørelse til anden administrativ myndighed.</p>\r\n<p class=\"Tekst\">Venlig hilsen</p>\r\n<p class=\"Tekst\">Line Kirketoft Justesen</p>\r\n<p class=\"Tekst\">Fuldmægtig, cand.jur.</p>\r\n<p class=\"Tekst\">NaturErhvervstyrelsen modtager kopi af denne afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Not1\" href=\"#Henvisning_Not1\">1)</a> Bekendtgørelse nr. 450 af 16. maj 2011 om avl m.v. af kartofler.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/12/2012"
        },
        {
            "displayName": "Accession",
            "displayValue": "W20110979625"
        },
        {
            "displayName": "Entydig dokumentidentifikation",
            "displayValue": "AH004786"
        },
        {
            "displayName": "Dato for indlæggelse",
            "displayValue": "13/12/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9796"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "02/12/2011"
        },
        {
            "displayName": "Administrerende myndighed",
            "displayValue": "Fødevareministeriets Klagecenter"
        },
        {
            "displayName": "Ressortministeriets journalnummer",
            "displayValue": "Fødevaremin.,<br /> Fødevareministeriets Klagecenter, Sagsnr. 12512/1490"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}