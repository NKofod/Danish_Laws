{
    "id": 72400,
    "title": "Cirkulære til biskopperne angående anvendelse af ny retskrivning ved ministerialbøgernes førelse og ved udfærdigelse af attester efter disse. ",
    "documentTypeId": "140",
    "isSagsforlobPeriodValid": false,
    "shortName": "CIR nr 317 af 30/12/1949",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære til biskopperne angående anvendelse af  \r\n\r\n ny retskrivning ved ministerialbøgernes førelse og ved udfærdigelse af  \r\n\r\n attester efter disse. </H1>  \r\n\r\n<P></P>  \r\n\r\n<BR>  \r\n\r\n<P>Efter at det ved statsministeriets bekendtgørelse af 2. juli 1948 er  \r\n\r\n fastsat, at det ved undervisningsministeriets bekendtgørelse af 22. marts  \r\n\r\n 1948 indførte nye retskrivningssystem for de under sidstnævnte ministerium  \r\n\r\n hørende skoler m.v. vil være at anvende i statstjenesten fra den 1. oktober  \r\n\r\n 1948 at regne, har der mellem statsministeriet, justitsministeriet og  \r\n\r\n kirkeministeriet været ført forhandling om det nye retskrivningssystems  \r\n\r\n anvendelse ved ministerialbøgernes førelse og ved udfærdigelse af attester  \r\n\r\n efter disse. </P>  \r\n\r\n<P>Med statsministeriets tilslutning fastsættes tidspunktet for det nye  \r\n\r\n retskrivningssystems indførelse ved ministerialbøgernes førelse herefter til  \r\n\r\n den 1. januar 1950. </P>  \r\n\r\n<P>Idet man iøvrigt henviser til de i fornævnte bekendtgørelse af 22. marts  \r\n\r\n 1948 indeholdte regler, skal man meddele følgende nærmere forskrifter med  \r\n\r\n hensyn til skrivemåden af personnavne og stednavne. </P>  \r\n\r\n<P>- I. Personnavne: </P>  \r\n\r\n<P>Personnavne vil fremdeles være at skrive med stort begyndelsesbogstav. I  \r\n\r\n stedet for aa vil der kunne anvendes å efter nedenstående regler. </P>  \r\n\r\n<P>A. Hvor - navngivelse (ved dåb, eventuelt ved fremstilling i kirken efter  \r\n\r\n hjemmedåb, eller ved borgerlig navngivelse) allerede - har fundet sted med et  \r\n\r\n navn - fornavn eller familienavn -, hvori der fremkommer et aa eller å, bør  \r\n\r\n der ikke ske rettelse i <B> ministerialbøgerne</B>  fra aa til å eller  \r\n\r\n omvendt. Attester, der udstedes efter ministerialbøgerne, skal affattes med  \r\n\r\n anvendelse af den i kirkebogen benyttede skrivemåde, dog at attester - på -  \r\n\r\n<B> begæring - kan udfærdiges med anvendelse af aa eller å såvel i  \r\n\r\n navnerubrikken som i forældrerubrikken med hensyn til angivelsen af  \r\n\r\n forældrenes navne efter vedkommendes ønske, uanset kirkebogens udvisende, og  \r\n\r\n uanset om navngivelse har fundet sted før eller efter den 1. januar 1950.  \r\n\r\n</B></P>  \r\n\r\n<P>B. Ved <B>fremtidige navngivelser</B> skal det være overladt til  \r\n\r\n vedkommende indehaver af forældremyndigheden, eller, hvis der er flere, den  \r\n\r\n af dem, der har ansvaret for anmeldelsen til præsten, at afgøre, om  \r\n\r\n<B>fornavne</B> , hvori der forekommer et aa eller å, skal skrives med aa  \r\n\r\n eller å, og der bør i hvert enkelt tilfælde afæskes den eller de pågældende  \r\n\r\n en erklæring med hensyn til, hvorledes sådanne navne ønskes skrevet. Sådan  \r\n\r\n erklæring kan afgives mundtligt, men der bør i ministerialbøgernes  \r\n\r\n anmærkningsrubrik foretages notering om erklæringen med angivelse af, under  \r\n\r\n hvilken dato og af hvem den er afgivet. </P>  \r\n\r\n<P>Ligeledes vil forældremyndighedens indehaver kunne bestemme, at et i  \r\n\r\n faderens (moderens) <B>familienavn</B> forekommende aa i barnets familienavn  \r\n\r\n skal anføres med å, og at samme skrivemåde skal anvendes ved angivelse af  \r\n\r\n faderens (moderens) familienavn i forældrerubrikken. Herom vil der være at  \r\n\r\n foretage notering i anmærkningsrubrikken på tilsvarende måde som foran  \r\n\r\n anført. </P>  \r\n\r\n<P>Attester må herefter alene udfærdiges med den i ministerialbogen anvendte  \r\n\r\n skrivemåde. </P>  \r\n\r\n<P>Det bemærkes herved, at den skrivemåde af <B>familienavnet</B> , som  \r\n\r\n herefter finder anvendelse, vil være at anvende også ved dåb og navngivelse  \r\n\r\n af yngre søskende. </P>  \r\n\r\n<P> <B>II. Stednavne:</B>  </P>  \r\n\r\n<P>Stednavne skrives fremdeles med stort begyndelsesbogstav. Dette gælder  \r\n\r\n også, hvor navnet består af flere adskilte ord, f.eks. Kirke Helsinge, Gevnø  \r\n\r\n Mark, <B>Davids Sogn,</B> Kalundborg Købstads Landdistrikt. </P>  \r\n\r\n<P>Endvidere vil betegnelserne By, Sogn, Herred og Amt være at skrive med  \r\n\r\n stort begyndelsesbogstav. </P>  \r\n\r\n<P>Det fornødne antal eksemplarer af nærværende cirkulære vedlægges til  \r\n\r\n omdeling blandt stiftets præster. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Kirkeministeriet, den 30. december 1949.  \r\n\r\n</I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>Th.Thomsen. </P>  \r\n\r\n<P ALIGN=CENTER>M. G. Petersen </P>  \r\n\r\n<P ALIGN=CENTER>Eksp.sekr. </P>  \r\n\r\n<P ALIGN=CENTER>(Tilsvarende cirkulære er den 30. december 1949 udsendt til  \r\n\r\n<P CLASS=MINISTER ALIGN=RIGHT>amtmændene og Københavns magistrat til  \r\n\r\n fordeling blandt præsterne </P>  \r\n\r\n for de <B>anerkendte trossamfund.</B> ) </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kirkeministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/01/1950"
        },
        {
            "displayName": "Accession",
            "displayValue": "C19490031709"
        },
        {
            "displayName": "Entydig dokumentidentifikation",
            "displayValue": "CM031594"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "24/06/2005"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "317"
        },
        {
            "displayName": "År for udstedelse",
            "displayValue": "1949"
        },
        {
            "displayName": "Dato for underskrift",
            "displayValue": "30/12/1949"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}