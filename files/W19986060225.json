{
    "id": 157452,
    "title": "Ankestyrelsens principafgørelse O-70-98 om opholdskommune - lignende behandlingsinstitution - § 105-institution - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 60602 af 15/06/1998",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-70-98 om opholdskommune - lignende behandlingsinstitution - § 105-institution - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Et optagelseshjem, der var en § 105-institution, var omfattet af begrebet lignende behandlingsinstitution.</p>\r\n   <p class=\"TekstGenerel\">Der var derfor grundlag for refusion fra tidligere opholdskommune.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 11, stk. 1, nr. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 43 af 31. marts 1995 om bistandslovens bestemmelser om institutioner m.v. til midlertidigt ophold for personer med særlige sociale vanskeligheder - pkt. 38</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand havde før 5. april 1973 folkeregisteradresse i A kommune. I perioden 5. april 1973 til 15. marts 1996 havde manden ophold på et optagelseshjem i B kommune. Indflytningen var sket uden medvirken fra anden kommune eller offentlig myndighed.</p>\r\n<p>Optagelseshjemmet havde oplyst, at hjemmet var en § 105-institution på linie med amtskommunale forsorgshjem, men med driftsoverenskomst med Socialministeriet. Der var et behandlingstilbud i form af medicinsk behandling, som blev varetaget af hjemmets sygeplejerske i samråd med praktiserende læger. Desuden var der fire socialmedarbejder, som hovedsagelig tog sig af sociale problemer. Optagelseshjemmet brugte i udstrakt grad distriktspsykiatrien og havde et nært samarbejde med de psykiatriske afdelinger på to sygehuse. Gennem hjemmets sygeplejerske blev al medicin til beboerne administreret på hjemmet.</p>\r\n<p>Ankenævnet havde telefonisk fået oplyst til hjemmet, at der ikke var tilknyttet læge, psykolog eller anden behandler til hjemmet. En sygeplejerske hjalp med medicinen.</p>\r\n<p>Ankenævnet fandt, at den tidligere opholdskommune A kommune ikke var forpligtet til at meddele refusionstilsagn. Nævnet lagde vægt på, at det ifølge SM O-28-93 var en forudsætning, at der til en institution, for at den kunne anses for omfattet af § 11, stk.1, nr 2, var tilknyttet behandlere i form af læger, psykologer eller lignende.</p>\r\n<p>Nævnet havde ved opringning til optagelseshjemmet fået oplyst, at der ikke til institutionen var tilknyttet behandlere.</p>\r\n<p>Da forholdet således ikke var omfattet af § 11, stk. 1, nr. 2, forudsatte refusionspligten, at der havde foreligget medvirken fra den tidligere opholdskommune, jf. § 11, stk. 1, nr.1.</p>\r\n<p>Nævnet lagde til grund, at mandens optagelse i institutionen ikke skete ved medvirken fra anden kommune eller offentlig myndighed.</p>\r\n<p>Sagen blev behandlet i principielt møde med henblik på afklaring af, hvorvidt optagelseshjemmet kunne anses for \"lignende behandlingsinstitution\".</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at B kommune havde ret til refusion fra A kommune i henhold til bistandsloven, som var ydet i forbindelse med mandens ophold på optagelseshjemmet.</p>\r\n<p>Begrundelsen var, at optagelseshjemmet var en institution, der var omfattet af bistandslovens § 105.</p>\r\n<p>Ankestyrelsen fandt derfor, at optagelseshjemmet var omfattet af begrebet \"lignende behandlingsinstitution\".</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19986060225"
        },
        {
            "displayName": "Entydig dokumentidentifikation",
            "displayValue": "BS010238"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60602"
        },
        {
            "displayName": "År for udstedelse",
            "displayValue": "1998"
        },
        {
            "displayName": "Dato for underskrift",
            "displayValue": "15/06/1998"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201264-97"
        },
        {
            "displayName": "Stikord",
            "displayValue": "O-70-98"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}