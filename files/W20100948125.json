{
    "id": 133282,
    "title": "Pressenævnets kendelse i sag nr. 2010-6-1018",
    "documentTypeId": "240",
    "isSagsforlobPeriodValid": true,
    "shortName": "KEN nr 9481 af 30/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2010-6-1018</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div>Øllingegaard Mejeri klagede over artiklen ”Fandt afføring i øko-fløde” på bt.dk.</div>\n        </p>\n        <p class=\"Tekst2\">\n          <div><span class=\"Bold\">Pressenævnets begrundelse og afgørelse:</span></div>\n        </p>\n        <p class=\"Tekst2\">\n          <div><span class=\"Bold\">Det følger af de vejledende regler for god presseskik, at det er massemediernes opgave at bringe korrekt og hurtig information.</span> <span class=\"Bold\">Så langt det er muligt, bør det kontrolleres, at de oplysninger, der gives, er korrekte, jf. punkt A.1.</span></div>\n        </p>\n        <p class=\"Tekst2\">\n          <div><span class=\"Bold\">Efter det oplyste lægges det til grund, at der hos Øllingegaard Mejeri var rapporteret om et fund af coliforme bakterier, som kan være til stede i andre miljøer end menneskers og dyrs tarmflora, for eksempel i jord.</span> <span class=\"Bold\">Sådan som sagen foreligger oplyst, har nævnet ikke mulighed for at tage stilling til, hvorvidt den rapporterede forekomst var under den tilladte grænseværdi.</span> <span class=\"Bold\">Nævnet finder på denne baggrund, at bt.dk – som erkendt - fejlagtigt har oplyst, at der var afføring i Øllingegaard Mejeris fløde.</span> <span class=\"Bold\">Nævnet finder, at bt.dk har tilsidesat god presseskik ved ikke at kontrollere artiklens konklusion om fund af afføring, hvorved bt.dk bragte meget skadelige og forkerte oplysninger om klagers produkt.</span> <span class=\"BoldItalic\">Nævnet udtaler sin alvorlige kritik.</span></div>\n        </p>\n        <p class=\"Tekst2\">\n          <div><span class=\"Bold\">I medfør af medieansvarsloven § 49 pålægger Pressenævnet herefter den ansvarshavende redaktør af bt.dk at offentliggøre et kendelsesresume.</span></div>\n        </p>\n        <p class=\"Tekst2\">\n          <div>Pressenævnet bemærker, at nævnet i sin årsberetning for 2005 præciserede praksis vedrørende offentliggørelse på internettet. En kendelse bør bringes i mediet i en periode, der svarer til den tid, i hvilken den påklagede artikel har været bragt.</div>\n        </p>\n      </div>\n      <p class=\"Tekst\" style=\"text-align: Left;\">Advokat Vibeke Borberg har på vegne af Øllingegaard Mejeri klaget til Pressenævnet over en artikel på bt.dk den 12. juni 2010, idet mejeriet mener, at god presseskik er tilsidesat.</p>\n      <p class=\"Tekst\" style=\"text-align: Left;\">Klagen er modtaget i Pressenævnet den 14. juni 2010, hvorefter nævnet ved brev af 15. juni 2010 anmodede bt.dk om en udtalelse til sagen.</p>\n      <p class=\"Tekst\" style=\"text-align: Left;\"><span class=\"BoldUnderline\">1 Sagsfremstilling</span></p>\n      <p class=\"Tekst\" style=\"text-align: Left;\">Bt.dk bragte den 12. juni 2010 kl. 11.43 en artikel under overskriften ”<span class=\"Italic\">Fandt afføring i øko-fløde</span>” og underoverskrifterne ”<span class=\"Italic\">Populært økomejeri politianmeldt for dårlig rengøring</span>” og ”<span class=\"Italic\">Der er så møgbeskidt på det økologiske mejeri, Øllingegaard, at fødevaremyndighederne har taget det drastiske skridt at politianmelde mejeriet for dårlig rengøring</span>”. Samme dag kl. 17.40 blev overskriften rettet til ”<span class=\"Italic\">Fandt jord i øko-fløde</span>”, ligesom avisen også korrigerede brødteksten. Af artiklen fremgik følgende:</p>\n      <p class=\"Tekst\" style=\"text-align: Left;\">”- Når sager er politianmeldt, må vi ikke længere udtale os om dem, siger souschef Janus Lodahl fra Fødevareregion Øst til bt.dk.</p>\n      <p class=\"Tekst\" style=\"text-align: Left;\">Mejeriets produkter er kendt fra kølediskene i SuperBest, DøgnNetto og 7-Eleven og vandt sidste år den årlige danske fødevarepris - overrakt af Ritt Bjerregaard. Men på mejeriet er de altså ikke helt lige så gode til at skrubbe i hjørnerne, som de er til at lave kakaomælk og yoghurt.</p>\n      <p class=\"Tekst\" style=\"text-align: Left;\">Fødevareregion Øst politianmeldte mejeriet efter et kontrolbesøg 2. juni, hvor kontrolløren ifølge den netop offentliggjorte kontrolrapport så at gulvet var 'snavset'. 'Tappemaskiner fremstod meget snavsede' og der var 'sorte belægninger' på centrifugen og overliggende rør.</p>\n      <p class=\"Tekst\" style=\"text-align: Left;\">Mejeriets smørpakkemaskine fremstod desuden med snavsede overflader. Netop smørret fra Øllingegaard er ellers to gange kåret som verdens bedste smør.</p>\n      <p class=\"Tekst\" style=\"text-align: Left;\">Fødevarekontrollørerne opdagede også, at virksomheden 18. maj havde fået resultater fra et laboratorium, der viste 'coliforme bakterier' – altså afføring [efterfølgende rettet til”- der er en jordbakterie”] – i fløden. Alligevel havde mejeriet ikke gjort noget ved det.</p>\n      <p class=\"Tekst\" style=\"text-align: Left;\">Politianmeldelsen for rengøringen kom i går bag på mejeriets direktør.</p>\n      <p class=\"Tekst\" style=\"text-align: Left;\">- Jeg forstår det ikke. Vi gør rent og rent og rent. Og det skal da være i orden. Da jeg ikke selv har den nødvendige viden, har vi hyret en dyrlæge til at hjælpe - og vi var bestemt ikke enige i alt fødevarekontrollen sagde, siger direktør [A] fra Øllingegaard Mejeri til bt.dk.</p>\n      <p class=\"Tekst\" style=\"text-align: Left;\">[Herudover blev følgende afsnit tilføjet artiklen, ligesom afsnittet blev bragt i den løbende nyhedsstrøm under overskriften ”B.T. beklager” den 16. juni 2010:]</p>\n      <p class=\"Tekst\" style=\"text-align: Left;\">I en artikel d. 12. juni 2010 på bt.dk om Øllingegaard Mejeri skrev vi, at en laboratorieundersøgelse havde vist fund af \"coliforme bakterier, altså afføring, i fløden\".</p>\n      <p class=\"Tekst\" style=\"text-align: Left;\">Coliforme bakterier er dog i dette tilfælde ikke afføring, men bakterier, der forekommer naturligt i jord, forrådnede plantedele, etc.</p>\n      <p class=\"Tekst\" style=\"text-align: Left;\">B.T. beklager fejlen, der blev rettet samme dag i artiklen.</p>\n      <p class=\"Tekst\" style=\"text-align: Left;\">Chefredaktionen”</p>\n      <p class=\"Tekst\" style=\"text-align: Left;\">Til artiklen var indsat et billede med følgende billedtekst:</p>\n      <p class=\"Tekst\" style=\"text-align: Left;\">”Øllingegaard Mejeri fandt afføring [rettet til ”jordbakterier”] i sine økologiske produkter uden at reagere. Mejeriet er nu blevet politianmeldt for dårlig rengøring.</p>\n      <p class=\"Tekst\" style=\"text-align: Left;\">Af Fødevarestyrelsens kontrolrapport af 2. juni 2010 (ændret den 29. juni 2010) fremgår følgende bl.a. vedrørende Øllingegaard Mejeris behandling af fødevarer:</p>\n      <p class=\"Tekst\" style=\"text-align: Left;\">”Virksomheden har den 18. maj 2010 modtaget analyserapport for fløde 38 %, resultatet viste forekomst af coliforme bakterier og virksomheden kunne ikke fremvise fejlrapport eller dokumentation for korrigerende handling.”</p>\n      <p class=\"Tekst\" style=\"text-align: Left;\"><span class=\"BoldUnderline\">2 Parternes synspunkter</span></p>\n      <p class=\"Tekst\" style=\"text-align: Left;\"><span class=\"Bold\">2.1 Øllingegaard Mejeris synspunkter</span></p>\n      <p class=\"Tekst\" style=\"text-align: Left;\">Advokat Vibeke Broberg har anført, at coliforme bakterier forekommer naturligt i jord, forrådnende plantedele og overfladevand, og som intet har at gøre med E. coli I-bakterien, der findes i menneskers og dyrs tarmflora. Bt.dk har fastholdt læserne det indtryk, at fløden var sundhedsskadelig eller beskidt. Det var der imidlertid ikke belæg for at gøre, for det omtalte fund af coliforme bakterier overskred ikke de tilladte grænseværdier og gav derfor hverken anledning til påtale eller andre reaktioner fra fødevarekontrollens side. Det er således ikke korrekt, når avisen anfører, at man har taget udgangspunkt i Fødevarestyrelsens kontrolrapporter, for i så fald ville det ikke have været muligt at skrive de pågældende artikler med et indhold som sket. De for Øllingegaard Mejeri skadelige og tabsgivende historier og først lort og siden jord i økofløden var således begge uden hold i både kontrolrapporter og virkeligheden, og fejlen kunne let være undgået, hvis avisens journalist havde udvist den fornødne omhu ved læsningen af rapporterne og/eller fået sin fejlopfattelse efterprøvet hos fagpersoner med forstand på området.</p>\n      <p class=\"Tekst\" style=\"text-align: Left;\">Bt.dk har tilsidesat sin pligt om kontradiktion, idet der ikke er foretaget en reel høring af Øllingegaards direktør. Han blev således - som grundlag for sine udtalelser til bt.dk – ikke forelagt oplysningen om, at bt.dk ville udlægge fundet af coliforme bakterier som fund af ”afføring i fløden”. Direktøren henviste avisen til at søge svar på spørgsmål om bakteriefund og kontrolrapporter hos Øllingegaards fødevaresikkerhedskonsulent, hvilket avisen imidlertid ikke gjorde.</p>\n      <p class=\"Tekst\" style=\"text-align: Left;\">Herudover har advokaten anført, at den korrekte beklagelse først blev bragt, efter at der var klaget til Pressenævnet, mens den første rettelse ikke levede op til medieansvarslovens krav. Ordvalget i artiklen er blot ændret, men der er ikke gjort opmærksom på den faktiske fejl, som den oprindelige omtale var baseret på.</p>\n      <p class=\"Tekst\" style=\"text-align: Left;\"><span class=\"Bold\">2.2 Bt.dk’s synspunkter</span></p>\n      <p class=\"Tekst\" style=\"text-align: Left;\">Bt.dk har anført, at man tog udgangspunkt i Fødevarestyrelsens kontrolrapporter, som avisen er i besiddelse af, og avisen har konfronteret direktøren med indholdet af rapporterne. Det er avisens opfattelse, at det ville have været tilstrækkeligt at basere historien på kontrolrapporten, men i denne sag tages det ekstra, sikrende skridt ved at opnå kontakt med mejeridirektøren. Direktøren er blevet konfronteret med kritikken, fremsat af Fødevarestyrelsen, og han har besvaret denne kritik ved at afvise dens rigtighed.</p>\n      <p class=\"Tekst\" style=\"text-align: Left;\">Bt.dk bragte den beklagelige og forkerte version – ”Fandt afføring i økofløde”, der blev rettet i en ny version, straks fejlen var bekræftet. Den blev udsendt klokken 17.40 og rettelsen ligeledes sendt via citattjenesten til Ritzau. Fejlen blev ligeledes direkte beklaget på bt.dk og senere vedhæftet den rettede artikel. Det er avisens opfattelse, at man har taget alle nødvendige skridt til at beklage urigtigheden og til at sikre, at beklagelsen blev så tydelig som mulig. Fejlen skyldes en fejllæsning og fejlfortolkning af ordet ”coli”.</p>\n      <p class=\"Tekst\" style=\"text-align: Left;\"><span class=\"BoldUnderline\">3 Pressenævnets begrundelse og afgørelse</span>:</p>\n      <p class=\"Tekst\" style=\"text-align: Left;\">I sagens behandling har følgende nævnsmedlemmer deltaget:</p>\n      <p class=\"Tekst\" style=\"text-align: Left;\">Axel Kierkegaard, Hans Peter Blicher, Lene Sarup og John Meinert Jacobsen.</p>\n      <p class=\"Tekst\" style=\"text-align: Left;\">Det følger af de vejledende regler for god presseskik, at det er massemediernes opgave at bringe korrekt og hurtig information. Så langt det er muligt, bør det kontrolleres, at de oplysninger, der gives, er korrekte, jf. punkt A.1.</p>\n      <p class=\"Tekst\" style=\"text-align: Left;\">Efter det oplyste lægges det til grund, at der hos Øllingegaard Mejeri var rapporteret om et fund af coliforme bakterier, som kan være til stede i andre miljøer end menneskers og dyrs tarmflora, for eksempel i jord. Sådan som sagen foreligger oplyst, har nævnet ikke mulighed for at tage stilling til, hvorvidt den rapporterede forekomst var under den tilladte grænseværdi. Nævnet finder på denne baggrund, at bt.dk – som erkendt - fejlagtigt har oplyst, at der var afføring i Øllingegaard Mejeris fløde. Nævnet finder, at bt.dk har tilsidesat god presseskik ved ikke at kontrollere artiklens konklusion om fund af afføring, hvorved bt.dk bragte megetskadelige og forkerte oplysninger om klagers produkt. <span class=\"Italic\">Nævnet udtaler sin alvorlige kritik.</span></p>\n      <p class=\"Tekst\" style=\"text-align: Left;\">I medfør af medieansvarsloven § 49 pålægger Pressenævnet herefter den ansvarshavende redaktør af bt.dk at offentliggøre følgende:</p>\n      <p class=\"Tekst\" style=\"text-align: Left;\"><span class=\"Bold\">”Kritik fra Pressenævnet</span></p>\n      <p class=\"Tekst\" style=\"text-align: Left;\">Bt.dk bragte den 12. juni 2010 artiklen ”Fandt afføring i øko-fløde”. Af artiklen fremgik det, at der var fundet afføring i Øllingegaard Mejeris fløde. Dette var imidlertid en fejl og skyldtes, at bt.dk fejlagtigt havde forvekslet ”coliforme” bakterier (som skrevet i en kontrolrapport fra Fødevarestyrelsen) med E. coli-I-bakterien. Coliforme bakterier stammer <span class=\"Italic\">ikke </span>fra dyr eller menneskers tarmflora, men forekommer naturligt i blandt andet jord. Overskriften og artiklen blev rettet samme dag.</p>\n      <p class=\"Tekst\" style=\"text-align: Left;\">Mejeriet har klaget til Pressenævnet.</p>\n      <p class=\"Tekst\" style=\"text-align: Left;\">Pressenævnet finder, at bt.dk har tilsidesat god presseskik ved ikke at kontrollere artiklens konklusioner inden offentliggørelse, hvorved avisen bragte forkerte og megetskadelige oplysninger om mejeriet. Nævnet har derfor udtalt sin alvorligekritik af bt.dk.</p>\n      <p class=\"Tekst\" style=\"text-align: Left;\">Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på nævnets hjemmeside: pressenaevnet.dk.”</p>\n      <p class=\"Tekst\" style=\"text-align: Left;\">Pressenævnet bemærker, at nævnet i sin årsberetning for 2005 præciserede praksis vedrørende offentliggørelse på internettet. En kendelse bør bringes i mediet i en periode, der svarer til den tid, i hvilken den påklagede artikel har været bragt.</p>\n      <p class=\"Tekst\" style=\"text-align: Left;\">Afgjort den 30. august 2010</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/09/2010"
        },
        {
            "displayName": "Accession",
            "displayValue": "W20100948125"
        },
        {
            "displayName": "Entydig dokumentidentifikation",
            "displayValue": "AA005605"
        },
        {
            "displayName": "Dato for indlæggelse",
            "displayValue": "01/09/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9481"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "30/08/2010"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2010-6-1018"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}