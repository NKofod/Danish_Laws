{
    "id": 107501,
    "title": "1985 BTB 36   BETÆNKNING OVER FORSLAG TIL FOLKETINGSBESLUTNING OM UDDANNELSESLØN    NR B 36 1985-86, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1985/1 BTB 36",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 36 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om uddannelsesløn <BR>  \r\n\r\n Nr B 36 1985-86, 1. samling </P>  \r\n\r\n<P></P>  \r\n\r\n<P>Afgivet af uddannelsesudvalget </P>  \r\n\r\n<P></P>  \r\n\r\n<P>Afgivet: 19860430 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til undervisningsministeren, som denne </P>  \r\n\r\n<P>har besvaret skriftligt. </P>  \r\n\r\n<P>Udvalget har endvidere modtaget mundtlig henvendelse fra Dansk </P>  \r\n\r\n<P>Journalistforbund. </P>  \r\n\r\n<P>Herefter indstiller et mindretal (det konservative folkepartis, </P>  \r\n\r\n<P>venstres, centrum-demokraternes og kristeligt folkepartis medlemmer </P>  \r\n\r\n<P>af udvalget) forslaget til forkastelse ved 2. (sidste) behandling. </P>  \r\n\r\n<P>Mindretallet er enig med forslagsstillerne i, at en reform af </P>  \r\n\r\n<P>uddannelsesstøtten er hårdt tiltrængt, ikke mindst fordi den </P>  \r\n\r\n<P>nuværende ordning er bygget op efter nogle efter mindretallets </P>  \r\n\r\n<P>opfattelse uretfærdige principper. Samtidig deler mindretallet </P>  \r\n\r\n<P>forslagsstillernes ønske om at komme de gældsramte studerende til </P>  \r\n\r\n<P>hjælp. </P>  \r\n\r\n<P>Imidlertid finder mindretallet ikke, at det foreliggende </P>  \r\n\r\n<P>beslutningsforslag løser de eksisterende problemer på en </P>  \r\n\r\n<P>tilfredsstillende måde. Derimod bakker mindretallet op om </P>  \r\n\r\n<P>undervisningsministerens netop fremsatte lovforslag, hvis </P>  \r\n\r\n<P>hovedelementer er en nedsættelse af forældreafhængighedsgrænsen fra </P>  \r\n\r\n<P>de nuværende 22 år til 20 år samt en internationalisering af </P>  \r\n\r\n<P>uddannelsesstøtten. </P>  \r\n\r\n<P>Dette forslag betragter mindretallet imidlertid kun som 1. etape af </P>  \r\n\r\n<P>en større uddannelsesstøttereform, hvor mindretallet forventer at </P>  \r\n\r\n<P>se næste etape til efteråret. Mindretallet har gennem de seneste </P>  \r\n\r\n<P>folketingsdebatter om uddannelsesstøtte tilkendegivet sine ønsker </P>  \r\n\r\n<P>for en sådan reforms hovedlinjer. </P>  \r\n\r\n<P>Samtidig har såvel undervisnings- som finansministeren bebudet en </P>  \r\n\r\n<P>række initiativer til gavn for de studiegældsplagede </P>  \r\n\r\n<P>færdiguddannede. Mindretallet vil følge disse initiativer med stor </P>  \r\n\r\n<P>interesse, samtidig med at man finder det naturligt, at hele </P>  \r\n\r\n<P>gældsproblematikken inddrages i næste etape af </P>  \r\n\r\n<P>uddannelsesstøttereformen. </P>  \r\n\r\n<P>På denne baggrund ønsker mindretallet ikke at støtte det </P>  \r\n\r\n<P>foreliggende beslutningsforslag. </P>  \r\n\r\n<P>Et andet mindretal (socialdemokratiets medlemmer af udvalget) </P>  \r\n\r\n<P>indstiller forslaget til vedtagelse uændret, specielt fordi det er </P>  \r\n\r\n<P>det eneste foreliggende forslag om en hurtig og effektiv </P>  \r\n\r\n<P>gældssanering for de mange studiegældsramte, som er ved at lide </P>  \r\n\r\n<P>rentedøden. </P>  \r\n\r\n<P>Forslagets overgangsregler giver dem mulighed for at ombytte deres </P>  \r\n\r\n<P>bankkredit med humankredit. Derved stoppes yderligere </P>  \r\n\r\n<P>rentetilskrivning. Der vil kun skulle svares gældsafdrag </P>  \r\n\r\n<P>(lønafkortning) med halvdelen af det beløb, hvormed indkomsten </P>  \r\n\r\n<P>overstiger de maksimale dagpenge på ca. 107.000 kr. årligt, og ved </P>  \r\n\r\n<P>opgørelsen af den skattepligtige indkomst ses der bort fra (ydes </P>  \r\n\r\n<P>fradrag for) det lønafkortede beløb (gældsafdraget). Det betyder i </P>  \r\n\r\n<P>realiteten, at studiegælden halveres. Dertil kommer så, at der </P>  \r\n\r\n<P>sættes en overgrænse på 10 år for den tid, hvori der skal afdrages </P>  \r\n\r\n<P>på studiegælden. Statsfinansielt muliggøres dette ved, at </P>  \r\n\r\n<P>uddannelseslønnen er skattepligtig. </P>  \r\n\r\n<P>De ekstra penge, som det offentlige herigennem får ind, opvejer det </P>  \r\n\r\n<P>tab af skattepenge, som det offentlige lider, når de lønafkortede </P>  \r\n\r\n<P>beløb holdes uden for den skattepligtige indkomst. Der er således </P>  \r\n\r\n<P>ingen statsfinansiel undskyldning for at lade de mange </P>  \r\n\r\n<P>studiegældsramte i stikken. At der er mange, illustreres bl.a. af, </P>  \r\n\r\n<P>at Hypotekbanken i dag har måttet indfri statens </P>  \r\n\r\n<P>kautionsforpligtelser over for banker og sparekasser ved at </P>  \r\n\r\n<P>overtage ca. 30.000 studielån. </P>  \r\n\r\n<P>Disse 30.000 mennesker, der ikke kunne klare deres forpligtelser over </P>  \r\n\r\n<P>for banker og sparekasser, ser nu deres gæld vokse kraftigt med </P>  \r\n\r\n<P>Hypotekbankens voldsomme rentetilskrivning. Derfor er der brug for </P>  \r\n\r\n<P>en effektiv gældssanering nu. </P>  \r\n\r\n<P>Et tredje mindretal (socialistisk folkepartis medlemmer af udvalget) </P>  \r\n\r\n<P>indstiller ligeledes forslaget til vedtagelse uændret. </P>  \r\n\r\n<P>Mindretallet bemærker, at socialistisk folkeparti i en årrække har </P>  \r\n\r\n<P>fremsat forslag til en reform af Statens Uddannelsesstøtte ud fra </P>  \r\n\r\n<P>ideelle betragtninger. Det er SFs opfattelse, at uddannelsesstøtten </P>  \r\n\r\n<P>på længere sigt udelukkende bør tildeles i form af stipendier. Det </P>  \r\n\r\n<P>er for SF vigtigt, at der hurtigt opnås forbedringer af </P>  \r\n\r\n<P>studiestøtten, som forbedrer de studerendes levevilkår, og som </P>  \r\n\r\n<P>modvirker de urimeligt store gældsbyrder, vi i dag oplever. </P>  \r\n\r\n<P>Socialdemokratiets beslutningsforslag er et skridt i denne retning. </P>  \r\n\r\n<P>SF kan støtte en total afskaffelse af banklånene. SF ønsker en </P>  \r\n\r\n<P>egentlig forældreuafhængig uddannelsesløn efter det 18. år. </P>  \r\n\r\n<P>Satserne i det foreliggende beslutningsforslag opfatter SF som for </P>  \r\n\r\n<P>små. SF forestiller sig, at der i de første 5 år efter en reform af </P>  \r\n\r\n<P>studiestøtten gives en uddannelsesløn på 26.000 kr. årligt, </P>  \r\n\r\n<P>hvorefter beløbet over en 5-årig periode hæves til 40.000 kr. </P>  \r\n\r\n<P>årligt. </P>  \r\n\r\n<P>SF kan støtte ideen om forskudsløn, således at en uddannelsessøgende </P>  \r\n\r\n<P>kan få udbetalt op til 60.000 kr. (inklusive uddannelseslønnen) pr. </P>  \r\n\r\n<P>år i studietiden, mod at lønnen efter endt studietid afkortes </P>  \r\n\r\n<P>tilsvarende. </P>  \r\n\r\n<P>SF er af den opfattelse, at afkortningen kun må vare i 10 år, og at </P>  \r\n\r\n<P>den kun må udgøre halvdelen af det beløb, hvormed indkomsten </P>  \r\n\r\n<P>overstiger 105.000 kr. (svarende til den maksimale dagpengesats). </P>  \r\n\r\n<P>Hvis den uddannede kun får dagpenge, sker der således ingen </P>  \r\n\r\n<P>afkortning. </P>  \r\n\r\n<P>Med disse bemærkninger kan mindretallet støtte forslaget. </P>  \r\n\r\n<P>Et fjerde mindretal (det radikale venstres medlem af udvalget) </P>  \r\n\r\n<P>indstiller forslaget til forkastelse ved 2. (sidste) behandling. </P>  \r\n\r\n<P>Det radikale venstre finder, at en afgørende svaghed i </P>  \r\n\r\n<P>beslutningsforslaget er tankerne om en tilbagebetalingspligtig </P>  \r\n\r\n<P>&#187;forskudsløn&#171; (indekseret lånefinansieret uddannelsesstøtte).  \r\n\r\n</P>  \r\n\r\n<P>Hidtidige overvejelser (bl.a. i forbindelse med skitser til en </P>  \r\n\r\n<P>reform af uddannelsesstøtten, udarbejdet af den tidligere </P>  \r\n\r\n<P>socialdemokratiske undervisningsminister Ritt Bjerregaard) peger </P>  \r\n\r\n<P>entydigt på, at en sådan konstruktion ikke vil kunne fungere i </P>  \r\n\r\n<P>praksis. Forslaget indebærer, at færdiguddannede, som opnår </P>  \r\n\r\n<P>beskæftigelse, i en periode på op til 10 år skal give afkald på en </P>  \r\n\r\n<P>meget betydelig del af den indkomst, som ligger ud over </P>  \r\n\r\n<P>dagpengemaksimum. Typisk vil der være tale om, at skat plus </P>  \r\n\r\n<P>tilbagebetaling samlet vil beslaglægge mere end 80 pct. af </P>  \r\n\r\n<P>indkomsten over dagpengeniveau, og indkomststigninger vil blive </P>  \r\n\r\n<P>&#187;beskattet&#171; med en marginalskatteprocent på mellem 80 og 90 pct.  \r\n\r\n</P>  \r\n\r\n<P>Dette er en meget voldsom belastning for nyuddannede, som normalt </P>  \r\n\r\n<P>samtidig vil have meget betydelige personlige etableringsudgifter, </P>  \r\n\r\n<P>og det indebærer desuden en meget ringe tilskyndelse til at finde </P>  \r\n\r\n<P>beskæftigelse. </P>  \r\n\r\n<P>Forslaget har desuden den svaghed, at tilbagebetalingsbyrden helt </P>  \r\n\r\n<P>overvejende bæres af uddannelsessøgende inden for de videregående </P>  \r\n\r\n<P>uddannelser. For disse er der adgang til uddannelsesløn de første </P>  \r\n\r\n<P>to studieår og derefter alene tilbagebetalingspligtig forskudsløn. </P>  \r\n\r\n<P>Langvarigt uddannede vil således også fremover kunne pådrage sig en </P>  \r\n\r\n<P>meget betydelig gældsbyrde, og denne vil oven i købet blive </P>  \r\n\r\n<P>indeksreguleret. Forslaget løser således efter det radikale </P>  \r\n\r\n<P>venstres mening ikke uddannelsesstøtteproblemerne inden for de </P>  \r\n\r\n<P>videregående uddannelser. </P>  \r\n\r\n<P>Det radikale venstre er enig med forslagsstillerne i, at det i </P>  \r\n\r\n<P>forbindelse med en meget påkrævet reform og forbedring af Statens </P>  \r\n\r\n<P>Uddannelsesstøtte samtidig er nødvendigt at løse problemerne for </P>  \r\n\r\n<P>den store gruppe færdiguddannede, som allerede i dag tynges af </P>  \r\n\r\n<P>gældsbyrder, som de pågældende har lille eller ingen udsigt til at </P>  \r\n\r\n<P>frigøre sig fra. På det radikale venstres foranledning blev den </P>  \r\n\r\n<P>eksisterende gældsssaneringsordning forbedret i foråret 1985, </P>  \r\n\r\n<P>således at rentetilskuddet nu er lovbestemt svarende til </P>  \r\n\r\n<P>renteniveauet for statsgaranterede lån. Dette bremser væksten i </P>  \r\n\r\n<P>gældsbyrden, men løser ikke problemet. Det er derfor efter det </P>  \r\n\r\n<P>radikale venstres opfattelse nødvendigt, at der snarest gennemføres </P>  \r\n\r\n<P>en egentlig gældssanering for studiegæld svarende til de ordninger, </P>  \r\n\r\n<P>som i de seneste år er gennemført for andre gældstyngede </P>  \r\n\r\n<P>erhvervsgrupper. </P>  \r\n\r\n<P>Eva Møller (KF) fmd. Karen Højte Jensen (KF) Kirkegaard (KF) </P>  \r\n\r\n<P>Per Stig Møller (KF) Povl Brøndsted (V) Helge Sander (V) Bente </P>  \r\n\r\n<P>Juncker (CD) nfmd. Steffensen (KrF) Jytte Andersen (S) J. K. </P>  \r\n\r\n<P>Hansen (S) Lykketoft (S) Nørgaard-Sørensen (S) Erling Olsen </P>  \r\n\r\n<P>(S) Søgaard (S) Stillinger (SF) Hanne Thanning Jacobsen (SF) </P>  \r\n\r\n<P>Ole Vig Jensen (RV) </P>  \r\n\r\n<P>Partierne VS, FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851DA00036"
        },
        {
            "displayName": "Entydig dokumentidentifikation",
            "displayValue": "CL005786"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "36"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}