{
    "id": 60802,
    "title": "Vejledning om tilvejebringelse af oplysninger om fremmed ret. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 311 af 06/11/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om tilvejebringelse af oplysninger om  \r\n\r\n fremmed ret. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Efter at Danmark har ratificeret den europæiske  \r\n\r\n konvention om oplysninger om fremmed ret, der er optaget som bilag (* 1) til  \r\n\r\n denne vejledning, vil der i sager, som her i landet behandles af domstolene,  \r\n\r\n justitsministeriet, eller anklagemyndigheden, og i hvilke oplysninger om  \r\n\r\n fremmed ret er af betydning, kunne tilvejebringes oplysninger herom på den i  \r\n\r\n konventionen fastsatte måde fra de andre stater, der som nedenfor nævnt har  \r\n\r\n ratificeret konventionen, eller som senere ratificerer denne. </P>  \r\n\r\n<P CLASS=PUNKT> <B>2.</B> Konventionen omfatter alene tilvejebringelse af  \r\n\r\n oplysninger om fremmed ret og procesmåde på civile og handelsmæssige områder  \r\n\r\n samt om domstolenes organisation. Der kan således efter konventionen  \r\n\r\n fremsættes anmodning om oplysninger om bl.a. person-, familie- og  \r\n\r\n arveretlige, ejendomsretlige, obligationsretlige og handelsretlige regler  \r\n\r\n m.v. Også om sø- og luftretlige, selskabsretlige, ophavsretlige og  \r\n\r\n arbejdsretlige regler vil oplysninger kunne tilvejebringes efter  \r\n\r\n konventionens bestemmelser i det omfang, der ikke er tale om regler, der må  \r\n\r\n anses for at være af offentligretlig karakter. Endvidere vil der kunne  \r\n\r\n fremsættes anmodning om oplysninger om processuelle, skrifteretlige og  \r\n\r\n konkursretlige regler m.v. </P>  \r\n\r\n<P>Herudover kan en anmodning om oplysninger omfatte strafferetlige og andre  \r\n\r\n offentligretlige spørgsmål, når disse har tilknytning til de hovedspørgsmål,  \r\n\r\n som er angivet i anmodningen. </P>  \r\n\r\n<P CLASS=PUNKT> <B>3.</B> Anmodningen kan kun fremsættes, når sagens  \r\n\r\n behandling er påbegyndt hos en judiciel myndighed. Ved anvendelsen af  \r\n\r\n konventionen vil justitsministeriet anse domstolene, justitsministeriet og  \r\n\r\n anklagemyndigheden for judicielle myndigheder, jfr. konventionens art. 3,  \r\n\r\n stk. 2. </P>  \r\n\r\n<P>Hvis vedkommende myndighed ikke selv udarbejder anmodningen, men  \r\n\r\n eksempelvis overlader dette til sagens parter eller en af disse, skal  \r\n\r\n anmodningen eller dens fremsættelse være godkendt af myndigheden, og dette  \r\n\r\n skal fremgå af anmodningen eller af bilag, som vedlægges denne. </P>  \r\n\r\n<P CLASS=PUNKT> <B>4.</B> Anmodningen skal angive sagens art og den stat, om  \r\n\r\n hvis ret der ønskes oplysninger. Er der flere retssystemer i den pågældende  \r\n\r\n stat, må det tillige anføres, hvilket af disse anmodningen gælder. </P>  \r\n\r\n<P>I anmodningen skal der så nøjagtigt og konkret som muligt gøres rede for  \r\n\r\n de spørgsmål, angående hvilke der ønskes oplysninger om fremmed ret, såvel  \r\n\r\n som for de faktiske omstændigheder i den foreliggende sag, der er nødvendige  \r\n\r\n for en rigtig forståelse af anmodningen og for en nøjagtig og fuldstændig  \r\n\r\n besvarelse af denne. Kopier af dokumenter kan vedlægges, når det er  \r\n\r\n nødvendigt for at klargøre anmodningens rækkevidde. </P>  \r\n\r\n<P>Såvel anmodningen som eventuelle bilag skal være affattet på sproget i den  \r\n\r\n stat, hvorfra oplysninger ønskes, eller på et af vedkommende stats officielle  \r\n\r\n sprog. Dette gælder dog ikke forespørgsler om finsk, islandsk, norsk eller  \r\n\r\n svensk ret, der kan affattes på dansk. </P>  \r\n\r\n<P>Anmodningen indsendes til justitsministeriet, hvorfra den vil blive  \r\n\r\n videresendt til vedkommende fremmede stat til besvarelse. </P>  \r\n\r\n<P CLASS=PUNKT> <B>5.</B> Besvarelsen vil som oftest blive udarbejdet  \r\n\r\n vederlagsfrit af et statsligt eller officielt organ i den stat, hvorfra  \r\n\r\n oplysninger ønskes. Der er dog efter konventionen adgang for vedkommende stat  \r\n\r\n til at lade besvarelsen udarbejde af en privat institution eller af en  \r\n\r\n kvalificeret jurist; hvis dette vil medføre omkostninger, vil der forinden  \r\n\r\n blive givet den myndighed fra hvilken anmodningen er udgået, oplysning om  \r\n\r\n størrelsen af de sandsynlige omkostninger og adgang til at frafalde  \r\n\r\n anmodningen. </P>  \r\n\r\n<P>Det fastsættes i konventionen, at besvarelsen skal være objektiv og  \r\n\r\n uvildig, og den vil således ikke indeholde nogen angivelse af, hvorledes det  \r\n\r\n konkrete problem, som har givet anledning til forespørgselen, bør løses,  \r\n\r\n eller noget forslag herom. Derimod vil besvarelsen, som ikke er bindende for  \r\n\r\n den myndighed, fra hvilken anmodningen om oplysninger er udgået indeholde de  \r\n\r\n retsregler og retsafgørelser, som er af betydning, og i fornødent omfang være  \r\n\r\n ledsaget af supplerende dokumenter, f. eks. uddrag af retsvidenskabelige  \r\n\r\n værker og lovmotiver, ligesom forklarende bemærkninger vil kunne medfølge.  \r\n\r\n</P>  \r\n\r\n<P>Hvis udarbejdelsen af besvarelsen kræver lang tid, skal der efter  \r\n\r\n konventionen gives den myndighed, fra hvilken anmodningen om oplysninger er  \r\n\r\n udgået, meddelelse herom samt så vidt muligt oplysninger om den dato, da  \r\n\r\n besvarelsen sandsynligvis vil blive afsendt. </P>  \r\n\r\n<P CLASS=PUNKT> <B>6.</B> Konventionen er indtil nu foruden af Danmark  \r\n\r\n ratificeret af Cypern, Island, Malta, Norge, Schweiz, Storbritannien og  \r\n\r\n Sverige. Der vil ved senere ratifikationer af konventionen blive udsendt  \r\n\r\n meddelelse herom. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>JUSTITSMINISTERIET, DEN 6. NOVEMBER  \r\n\r\n 1970. </I> </P>  \r\n\r\n<P CLASS=UNDERSKREVET-AF ALIGN=CENTER>Knud Thestrup. </P>  \r\n\r\n<P CLASS=MINISTER ALIGN=RIGHT>/Gersing. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Konventionen, der er optaget i Lovtidende C, 1970 hæfte 3, nr. 50  \r\n\r\n side 280, udelades her (U. a.). </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/01/1971"
        },
        {
            "displayName": "Accession",
            "displayValue": "C19700031160"
        },
        {
            "displayName": "Entydig dokumentidentifikation",
            "displayValue": "CM019768"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "311"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "06/11/1970"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Justitsmin.L.A. 1968-6401-3-1."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}