{
    "id": 80300,
    "title": "VEJLEDNING til ansøgning om tilskud i henhold til lov om midlertidige statstilskud til visse strukturforbedringer m.m. inden for fiskeriet, paragrafferne 2-3 foranstaltninger om bord på fiskerfartøjer. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 7004 af 10/04/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>VEJLEDNING til ansøgning om tilskud i henhold  \r\n\r\n til lov om midlertidige statstilskud til visse strukturforbedringer m.m.  \r\n\r\n inden for fiskeriet, paragrafferne 2-3 foranstaltninger om bord på  \r\n\r\n fiskerfartøjer. </H1>  \r\n\r\n<P></P>  \r\n\r\n<BR>  \r\n\r\n<P>HVEM KAN SØGE </P>  \r\n\r\n<P>Tilskud ydes kun til fartøjer over 5 BRT, der den 14. maj 1984 var  \r\n\r\n registrerede som fiskerfartøjer i Danmark. Fartøjets alder må på  \r\n\r\n ansøgningstidspunktet ikke være mere end 30 år. (Aldersbegrænsningen gælder  \r\n\r\n ikke for tilskud til udskiftning af glødehoved, og semidieselmotor). </P>  \r\n\r\n<P>Det er desuden nødvendigt for behandling af ansøgninger, at der til  \r\n\r\n fiskeriministeriet er indsendt fartøjs- og fangstudstyrsskema for det  \r\n\r\n pågældende fartøj i henhold til bekendtgørelse nr. 487 af 2. september 1981  \r\n\r\n med senere ændringer. </P>  \r\n\r\n<P>EJERFORHOLD </P>  \r\n\r\n<P>Tilskud ydes kun til ejere, der i saltvandsfiskerilovens forstand er  \r\n\r\n erhvervsfiskere, d.v.s. hvis indkomst ved personlig virksomhed for mindst 3/5  \r\n\r\n vedkommende hidrører fra fiskeri. Tilskud ydes tillige kun, såfremt mindst  \r\n\r\n 3/5 af fartøjet er ejet af erhvervsfiskere og da kun til de medejende  \r\n\r\n erhvervsfiskere. I tilfælde hvor fartøjet er ejet af et selskab, er det en  \r\n\r\n forudsætning for ydelse af tilskud, at selskabet er registreret af  \r\n\r\n fiskeriministeriet som berettiget til at drive erhvervsmæssigt fiskeri. </P>  \r\n\r\n<P>HVAD KAN DER YDES TILSKUD TIL </P>  \r\n\r\n<P>A. Investeringer om bord på fiskerfartøjer, der ØGER PRODUKTIVITETEN VED  \r\n\r\n FANGSTENS BEHANDLING, d.v.s. forskellige typer af udstyr og installationer,  \r\n\r\n som dels kan øge behandlingsgraden af fangsterne om bord på fartøjerne, dels  \r\n\r\n bevare fangsterne bedre. Til følgende ydes tilskud med indtil 20 % af de  \r\n\r\n godkendte udgifter: 1. Sorteringsanlæg for konsumfisk. 2. Anlæg til rensning  \r\n\r\n og skylning af konsumfisk. 3. Anlæg til løft og transport af fisk om bord på  \r\n\r\n fartøjet. 4. Isolering af lastrum. Køleanlæg med henblik på bedre bevaring af  \r\n\r\n fangsterne. 5. Indretning af lastrum med køletanke samt udstyr til kontrol  \r\n\r\n med køling af disse. 6. Synkronanlæg med henblik på automatisk styring af  \r\n\r\n wiretræk. Til følgende ydes tilskud med indtil 15 % af de godkendte udgifter:  \r\n\r\n 7. Maskineri til frasortering af konsumegnede bifangster og rensning af disse  \r\n\r\n fangster samt isning af fisken. Der kan højst ydes tilskud til en udgift på  \r\n\r\n 200.000 kr. 8. Hvalbak og shelterdæk. Der kan højst ydes tilskud til en  \r\n\r\n udgift på 200.000 kr. 9. Garnhaler. </P>  \r\n\r\n<P>B. Investeringer om bord på fiskerfartøjer med henblik på en væsentlig  \r\n\r\n bedre energiudnyttelse. Til følgende ydes tilskud med indtil 15 % af  \r\n\r\n materialeudgifterne. Installationsomkostninger støttes ikke, men såvel  \r\n\r\n materiale- som installationsomkostninger skal fremgå af tilbud og overslag  \r\n\r\n m.v. 1. Skrueblade, -hoved, -aksel og gear. Gear dog kun i forbindelse med  \r\n\r\n skrueanlæg. Der kan højst ydes tilskud til en udgift på 700.000 kr. 2.  \r\n\r\n Skruedyse. Der kan højst ydes tilskud til en udgift på 80.000 kr. 3.  \r\n\r\n Omstyringsenhed til skruen. Til følgende ydes I 1985-UANSET FARTØJETS ALDER  \r\n\r\n tilskud med indtil 25 % af udgifterne til såvel anskaffelse som installation:  \r\n\r\n 4. Udskiftning af semidieselmotorer eller glødehovedmotorer til dieselmotorer  \r\n\r\n med tilsvarende eller mindre motorkraft, dog kan motorkraften forøges med ca.  \r\n\r\n 10 %. Der kan højst ydes tilskud til en udgift på 600.000. Skal  \r\n\r\n motorudskiftningen foretages i fartøjer med en tonnage på 20 BRT eller  \r\n\r\n derover, vedlægges kopi af nationalitetsbeviset. Er motorens effekt ændret  \r\n\r\n siden udfærdigelse af nævnte dokument, vedlægges ansøgningen ligeledes kopi  \r\n\r\n af skibstilsynets skrivelse vedrørende motorændringen. Brændstofforbruget i  \r\n\r\n den motor der anskaffes, må højst være 160 g pr. effektiv HK pr. time med et  \r\n\r\n udsving på 5 %. Fiskeriministeriet kan kræve dokumentation for  \r\n\r\n brændstofforbruget. Til følgende ydes tilskud med 40 % af udgifterne til  \r\n\r\n såvel anskaffelse som installation. 5. Bulbstævn. Ansøgninger om tilskud til  \r\n\r\n de under 1, 2, 3, 4, og 5 nævnte investeringer skal vedlægges erklæring fra  \r\n\r\n en teknisk konsulent. Henvendelse om konsulentbistand kan rettes til den  \r\n\r\n lokale fiskeriforening eller til Dansk Fiskeriforening, (01) 12 68 04 eller  \r\n\r\n Danmarks Havfiskeriforening (05) 13 09 28 Til følgende ydes tilskud med  \r\n\r\n indtil 25 % af de godkendte udgifter: 6. Omrigning fra side- til hæktrawling.  \r\n\r\n Der vil kun kunne ydes tilskud til udgifter, der direkte vedrører  \r\n\r\n omrigningen. Afledte udgifter støttes ikke. 7. Installation af  \r\n\r\n brændstofmåler, der registrerer det øjeblikkelige brændstofforbrug og  \r\n\r\n eventuelt I FORBINDELSE HERMED fartmåler. Der kan højst ydes tilskud til en  \r\n\r\n samlet udgift på 20.000 kr. Tilskud til særlig store investeringer og til  \r\n\r\n investeringer, der i forhold til fartøjets værdi udgør en betydelig andel,  \r\n\r\n vil kunne reduceres. Kun faste installationer om bord er tilskudsberettigede.  \r\n\r\n Tilskud ydes IKKE til redskaber o.lign. eller til udstyr, som anvendes i  \r\n\r\n land. Tilskud ydes endvidere IKKE til reparations- og  \r\n\r\n vedligeholdelsesarbejder samt til simpel udskiftning af nedslidt udstyr, med  \r\n\r\n mindre det nye materiel, hvad angår konstruktion og virkemåde, er væsentligt  \r\n\r\n forbedret. Fiskeriministeriet forbeholder sig i øvrigt ret til at fastsætte  \r\n\r\n nærmere betingelser for udbetaling af tilskud, samt til at besigtige  \r\n\r\n installationer, hvortil der er modtaget tilskud. </P>  \r\n\r\n<P>PÅBEGYNDELSE AF ARBEJDET OG UDBETALING AF TILSKUD </P>  \r\n\r\n<P>Arbejdet må ikke påbegyndes, før fiskeriministeriet har givet tilladelse  \r\n\r\n hertil. Dette gælder dog ikke forberedende arbejde, der er nødvendigt for  \r\n\r\n udarbejdelse af ansøgningen. Hvis der tillige søges om EF-støtte til  \r\n\r\n projektet, må arbejdet ikke påbegyndes, før EF-kommissionen skriftligt har  \r\n\r\n anerkendt modtagelsen af ansøgningen. </P>  \r\n\r\n<P>Tilskuddet vil kunne udbetales, når der er indsendt dokumentation for, at  \r\n\r\n udgifterne er afholdt. Dette vil normalt kunne ske gennem fremsendelse af  \r\n\r\n kvitterede regninger. Det må af disse klart fremgå, at de enkelte delarbejder  \r\n\r\n i udførelse og pris svarer til det tilbudsmateriale, der var vedlagt  \r\n\r\n ansøgningen. </P>  \r\n\r\n<P>Ved udbetaling af tilskud til udskiftning af hovedmotor skal vedlægges  \r\n\r\n dokumentation fra Direktoratet for Statens Skibstilsyn for den nye motors  \r\n\r\n ydeevne (hestekraftydelse). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19860700460"
        },
        {
            "displayName": "Entydig dokumentidentifikation",
            "displayValue": "CM039513"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7004"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/04/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}