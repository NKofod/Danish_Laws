{
    "id": 52376,
    "title": "Cirkulære om kommunernes låntagning og meddelelse af garantier m.v. (Til samtlige kommunalbestyrelser, amtsråd og tilsynsråd) ",
    "documentTypeId": "140",
    "isSagsforlobPeriodValid": false,
    "shortName": "CIR nr 24 af 07/03/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om kommunernes låntagning og  \r\n\r\n meddelelse af garantier m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser,  \r\n\r\n amtsråd og tilsynsråd) </P>  \r\n\r\n<BR>  \r\n\r\n<P>Indenrigsministeren har ved bekendtgørelse nr. 683 af 20. december 1982  \r\n\r\n fastsat regler om kommunernes låntagning og meddelelse af garantier m.v. </P>  \r\n\r\n<P>Bekendtgørelsens kap. 1 fastlægger, i hvilket omfang kommunerne i det hele  \r\n\r\n taget har mulighed for at optage lån. I kap. 2 er der herefter angivet, på  \r\n\r\n hvilke vilkår lånene kan optages. Desuden er der anført betingelserne for  \r\n\r\n afgivelse af garantier og tilsagn om regelmæssige ydelser. Kap. 3 angiver de  \r\n\r\n særlige tilfælde, hvor det er muligt at anvende indeksfinansiering. Endelig  \r\n\r\n er der i kap. 4 fastsat visse muligheder for at dispensere fra bestemmelserne  \r\n\r\n om omfanget af og vilkårene for kommunernes låntagning. </P>  \r\n\r\n<P>Bekendtgørelsens bestemmelser er stort set en ajourføring af de tidligere  \r\n\r\n gældende regler (bekendtgørelse nr. 177 af 14. april 1981 og bekendtgørelse  \r\n\r\n nr. 359 af 1. juli 1982). Det skal dog fremhæves, at bestemmelserne om  \r\n\r\n kommunernes adgang til optagelse af lån ikke længere er tidsbegrænset.  \r\n\r\n Kommunerne vil derfor i langtidsplanlægningen i højere grad kunne tage højde  \r\n\r\n for eventuelle lånemuligheder. </P>  \r\n\r\n<P>I det følgende uddybes de enkelte bestemmelser på baggrund af den  \r\n\r\n hidtidige praksis for administrationen af reglerne om kommunernes låntagning  \r\n\r\n og meddelelse af garantier m.v. </P>  \r\n\r\n<P>Til § 1. </P>  \r\n\r\n<P>Samtlige de i § 5 nævnte kommunale dispositioner skal rummes inden for den  \r\n\r\n låneadgang, som den enkelte kommune i henhold til §§ 2-4 samt 16 måtte have.  \r\n\r\n Det skal bemærkes, at meddelelse af kommunal garanti kun omfattes af  \r\n\r\n lånebegrænsningerne i de i § 5, litra e, nævnte tilfælde. I alle andre  \r\n\r\n tilfælde kan en kommune - forudsat, at der er tale om et lovligt kommunalt  \r\n\r\n formål - således frit meddele garanti, uanset om den har en låneadgang i  \r\n\r\n henhold til ovennævnte paragraffer. Ved garanti for lån skal vilkårene, som  \r\n\r\n fastsat i §§ 9 og 14, dog være opfyldt. </P>  \r\n\r\n<P>Til § 2. </P>  \r\n\r\n<P>En kommunes adgang til at optage lån er som hovedregel betinget af, at  \r\n\r\n kommunen afholder udgifter af den i § 2, stk. 1, nævnte art. Herudover er der  \r\n\r\n kun mulighed for at optage de i stk. 2 nævnte lån samt lån, hvortil der er  \r\n\r\n meddelt dispensation i henhold til § 16. </P>  \r\n\r\n<P>Låneadgangen efter stk. 1 er ikke betinget af, lånebeløbene direkte  \r\n\r\n anvendes til betaling af de udgifter, som har givet adgang til låneoptagelse.  \r\n\r\n Lånene kan frit indgå i den samlede finansiering af kommunens samlede  \r\n\r\n udgifter. Det er dog en betingelse, at de udgifter, der har betinget  \r\n\r\n låneadgangen, er afholdt i samme regnskabsår, som lånet hjemtages. For  \r\n\r\n udgifter, der afholdes sidst på året, vil låntagning dog kunne finde sted i  \r\n\r\n det følgende år, blot hjemtagelsen af lånet sker inden udløbet af  \r\n\r\n supplementsperioden for det gamle regnskabsår. </P>  \r\n\r\n<P>Af de i stk. 2 nævnte lån bemærkes, at der i litra d nu også er mulighed  \r\n\r\n for lånefinansiering af de i byggeperioden påløbne renter på byggelån.  \r\n\r\n Endvidere er der som ny bestemmelse i litra f givet adgang til overtagelse af  \r\n\r\n indestående prioriteter i forbindelse med erhvervelse af fast ejendom,  \r\n\r\n såfremt ejendommen erhverves af kommunen som ufyldestgjort panthaver på en  \r\n\r\n tvangsauktion. Det er i denne forbindelse en betingelse, at kommunen søger  \r\n\r\n ejendommen afhændet. Såfremt ejendommen overgår til kommunalt formål, skal  \r\n\r\n prioriteterne indfries, medmindre kommunen har en uudnyttet låneadgang. </P>  \r\n\r\n<P>Til § 5. </P>  \r\n\r\n<P>Litra c. </P>  \r\n\r\n<P>Udtrykket &#187;og lignende&#171; omfatter bl.a. aktieselskaber og  \r\n\r\n anpartsselskaber. Hvis en kommune deltager i et sådant selskab, skal  \r\n\r\n selskabets låntagning altså forholdsmæssigt henregnes til kommunen, uanset  \r\n\r\n hvilke aktiviteter selskabet udfører. Dette gælder således også for  \r\n\r\n selskaber, hvori en kommune deltager som led i et jobskabelsesprojekt. </P>  \r\n\r\n<P>Bestemmelsen indebærer, at en kommunes andel af et selskabs/fællesskabs  \r\n\r\n lån kun kan optages, såfremt kommunen har en uudnyttet låneadgang. I modsat  \r\n\r\n fald må kommunen dække sin del af selskabets/fællesskabets kapitalbehov ved  \r\n\r\n kontant indskud, eventuelt i form af udlån til selskabet, jfr. nedenfor.  \r\n\r\n Eventuel ansøgning om dispensation til optagelse af lån kan indgives af  \r\n\r\n selskabet/fællesskabet på de deltagende kommuners vegne. </P>  \r\n\r\n<P>Opmærksomheden henledes på, at lån, som ydes et selskab/fællesskab af en  \r\n\r\n af dettes (kommunale) deltagere til dækning af den pågældende deltagers andel  \r\n\r\n af selskabets/fællesskabets finansieringsbehov, anses for selvfinansiering.  \r\n\r\n Sådanne lån omfattes derfor ikke af lånebegrænsningen. </P>  \r\n\r\n<P>Litra d. Institutionens lån regnes som lån optaget af den kommune, med  \r\n\r\n hvilken institutionen har overenskomst. Hvis flere kommuner benytter  \r\n\r\n institutionen, vil låntagningen kunne opdeles på disse kommuner efter den  \r\n\r\n forholdsmæssige andel af pladserne. </P>  \r\n\r\n<P>Litra e. Som tidligere nævnt inddrages garantistillelse alene under  \r\n\r\n lånebegrænsningen i de her nævnte tilfælde. </P>  \r\n\r\n<P>Lån, der efter bestemmelsen i § 5, litra e, henføres til kommunens  \r\n\r\n låntagning, vil dog være omfattet af låneadgangen i § 2, stk. 1, litra c,  \r\n\r\n såfremt der er tale om lån til energibesparende foranstaltninger af den type,  \r\n\r\n der er nævnt i § 1 i byggestyrelsens bekendtgørelse nr. 422 ad 14. juli 1982  \r\n\r\n om begrænsning af energiforbruget i bygninger. </P>  \r\n\r\n<P>Litra g. Bestemmelsen omfatter leje og leasing af ejendomme, lokaler og  \r\n\r\n andre genstande, som ved anskaffelse efter reglerne i &#187;Budget og  \r\n\r\n regnskabssystem for kommuner og amtskommuner&#171; ville skulle konteres som  \r\n\r\n anlægsudgift. </P>  \r\n\r\n<P>Udvidelse eller forbedring af det lejede, som medfører forøgelse af  \r\n\r\n lejeudgiften, skal ligeledes sidestilles med kommunal lånoptagelse. </P>  \r\n\r\n<P>Indgåelse af en rent midlertidig lejeaftale, hvor alternativet normalt  \r\n\r\n ikke ville være afholdelse af en kommunal anlægsudgift, sidestilles derimod  \r\n\r\n ikke med låntagning. </P>  \r\n\r\n<P>Til § 6. </P>  \r\n\r\n<P>Den i stk. 2 fastsatte kursværdi anvendes af praktiske grunde, og har  \r\n\r\n alene betydning for opgørelse af udnyttelsen af låneadgangen, herunder  \r\n\r\n eventuelt dispensationsbehov. </P>  \r\n\r\n<P>Træk på kassekreditter m.v. medregnes kun i låneomfanget,såfremt trækket  \r\n\r\n ved udgangen af året overstiger det beløb, der var trukket på kreditten ved  \r\n\r\n årets begyndelse. Et større træk på kassekreditten ved årets udgang end ved  \r\n\r\n årets begyndelse forudsætter således, at kommunen har en låneadgang, som kan  \r\n\r\n udnyttes til formålet. Derimod vil udsving inden for året ikke belaste  \r\n\r\n kommunens låneadgang. Kassekreditten må imidlertid ikke på noget tidspunkt  \r\n\r\n overstige det fastsatte maksimumbeløb pr. indbygger, jfr. § 7, stk. 2 og  \r\n\r\n eventuelt § 15. </P>  \r\n\r\n<P>Ved den i stk. 4 fastsatte værdiansættelse kan for nyopførte ejendomme  \r\n\r\n anvendes den samlede anlægsudgift og for ældre ejendomme den seneste  \r\n\r\n ejendomsvurdering. Ved forbedringer eller udvidelser kan tilsvarende anvendes  \r\n\r\n den hertil afholdte anlægsudgift. Hvor ejendomme m.v. kun delvis lejes af  \r\n\r\n kommunen, foretages værdiansættelsen efter de ovennævnte retningslinier i  \r\n\r\n forhold til det lejedes andel af den samlede ejendom. </P>  \r\n\r\n<P>Til § 7. </P>  \r\n\r\n<P>Bestemmelserne i § 7 angiver, hvike former for lån en kommune kan optage,  \r\n\r\n forudsat at kommunen har en adgang til at optage lån efter bestemmelserne i  \r\n\r\n kap. 1. </P>  \r\n\r\n<P>Det skal derfor understreges, at bestemmelsen i stk. 2 ikke er en  \r\n\r\n låneadgang. F.eks. kan en primærkommune således ikke uden videre optage en  \r\n\r\n kassekredit på 300 kr. pr. indbygger i kommunen, idet det beløb, der er  \r\n\r\n trukket på kassekreditten ved årets udgang udover det ved årets begyndelse  \r\n\r\n trukne beløbi henhold til § 6, stk. 3, skal medregnes ved opgørelsen af  \r\n\r\n kommunens låntagning det pågældende år. Det kassekredittræk,der er opgjort på  \r\n\r\n denne måde, skal være dækket ind af en uudnyttet låneadgang i henhold til § 2  \r\n\r\n eller en dispensation. Som ovenfor nævnt kan træk på kassekredit inden for  \r\n\r\n året dog foregå inden for de i § 7, stk. 2, nævnte beløbsgrænser, uden at  \r\n\r\n kommunen har en låneadgang, blot kreditten ved årets udgang er nedbragt til  \r\n\r\n samme beløb, som ved årets begyndelse. </P>  \r\n\r\n<P>Til § 8. </P>  \r\n\r\n<P>Det skal understreges, at finansministerens samtykke til optagelse af et  \r\n\r\n lån i udlandet ikke i sig selv er en låneadgang, men at kommunen på forhånd  \r\n\r\n må have en låneadgang i henhold til §§ 2-4 eller 16, når finansministerens  \r\n\r\n samtykke til optagelse af lån i udlandet søges. Der skal ikke ske  \r\n\r\n underretning af indenrigsministeriet i forbindelse med ansøgninger til  \r\n\r\n finansministeriet om optagelse af lån i udlandet. </P>  \r\n\r\n<P>Til § 9. </P>  \r\n\r\n<P>Forudsat, at der er tale om et lovligt kommunalt formål, kan en kommune  \r\n\r\n uden samtykke fra tilsynsmyndigheden meddele garanti for lån med de  \r\n\r\n begrænsninger, der følger af § 9. I de i § 5, litra e, nævnte tilfælde er  \r\n\r\n meddelelse af garanti for lån dog undergivet den almindelige lånebegrænsning,  \r\n\r\n jfr. bemærkningerne til § 1. </P>  \r\n\r\n<P>Bestemmelsen i § 9 indebærer, at der ikke uden dispensation kan meddeles  \r\n\r\n kommunal garanti for en kassekredit. Derimod er der ved bestemmelsen i § 14  \r\n\r\n gjort en generel undtagelse fra den i § 9 fastsatte bestemmelse om meddelelse  \r\n\r\n af garantier, således at kommunerne også kan garantere for indeksregulerede  \r\n\r\n realkreditlån eller for indeksregulerede lån optaget i Kreditforeningen af  \r\n\r\n kommuner i Danmark, uanset at kommunerne almindeligvis ikke selv har adgang  \r\n\r\n til at optage sådanne lån. </P>  \r\n\r\n<P>Til § 10. </P>  \r\n\r\n<P>Under forudsætning af at kommunalbestyrelsen forfølger et lovligt  \r\n\r\n kommunalt formål, kan kommunalbestyrelsen med tilsynsmyndighedens samtykke  \r\n\r\n retligt forpligte sig til at erlægge fremtidige økonomiske ydelser, som  \r\n\r\n kommunen ikke efter loven er forpligtet til at præstere. Samtykkekravet er  \r\n\r\n opretholdt i disse tilfælde, idet en præcisering af de minimumskrav til  \r\n\r\n indsigt i modtagerens økonomiske forhold og dispositioner samt til kontrol  \r\n\r\n med regnskabsaflæggelse og revision, som kommunalbestyrelsen skal stille som  \r\n\r\n vilkår for tilsagnet, ikke kan foretages generelt, men må fastlægges i hvert  \r\n\r\n enkelt tilfælde under hensyn til den konkrete modtagers forhold. </P>  \r\n\r\n<P>Det centrale område for bestemmelsen i § 10 er tilsagn til lokale  \r\n\r\n foreninger, selvejende institutioner og lignende om underskudsdækning over en  \r\n\r\n vis periode. De fremtidige ydelser vil i disse tilfælde være ukendte på  \r\n\r\n tidspunktet for afgivelsen af tilsagnet. Samtykkekravet i § 10 gælder  \r\n\r\n imidlertid også, selv om såvel antallet som størrelsen af de af tilsagnet  \r\n\r\n omfattede ydelser på forhånd er fastlagt. Dog anses tilsagn om ydelse af et  \r\n\r\n fast tilskud i op til 3 år for et engandstilskud med ratevis afvikling frem  \r\n\r\n for et tilsagn om en &#187;regelmæssig ydelse&#171;. Samtykke hertil vil  \r\n\r\n således være ufornødent. </P>  \r\n\r\n<P>Til § 11. </P>  \r\n\r\n<P>Hensigten med § 11 er, at en kommune i samme omfang som hidtil skal have  \r\n\r\n tilsynsmyndighedens forudgående samtykke til indtræden i et fællesskab, der  \r\n\r\n påfører kommunen økonomiske forpligtelser, men som ikke er omfattet af  \r\n\r\n styrelseslovens § 60, fordi fællesskabet har andre deltagere end kommuner,  \r\n\r\n eller fordi fællesskabet ikke medfører indskrænkninger i de deltagende  \r\n\r\n kommuners beføjelser efter styrelsesloven. </P>  \r\n\r\n<P>Som eksempler på dispositioner, som vil kræve samtykke efter § 11, kan  \r\n\r\n nævnes indtræden i et interessentskab eller i et andelsselskab med ubegrænset  \r\n\r\n ansvar, når der i sådanne selskaber deltager andre end kommuner. </P>  \r\n\r\n<P>Herudover omfatter § 11 en kommunes indtræden i en forening, et selskab  \r\n\r\n eller lignende, hvor kommunen forpligtes til at præstere eventuelle  \r\n\r\n fremtidige ydelser i overensstemmelse med de beslutninger, der træffes af  \r\n\r\n foreningens kompetente organer. Også her er det forudsat, at fællesskabet  \r\n\r\n ikke er omfattet af godkendelseskravet efter styrelseslovens § 60. </P>  \r\n\r\n<P>Samtykke efter lovens § 60 er som hidtil nødvendigt ved indgåelse af  \r\n\r\n aftaler om samarbejde udelukkende mellem kommuner, der vil medføre  \r\n\r\n indskrænkning i de deltagende kommunalbestyrelsers beføjelser efter  \r\n\r\n styrelsesloven. </P>  \r\n\r\n<P>Til §§ 12 og 13. </P>  \r\n\r\n<P>Bortset fra de i disse paragraffer nævnte tilfælde kan kommunerne ikke  \r\n\r\n optage indekslån. Det skal understreges, at bestemmelsen i § 13 alene var  \r\n\r\n gældende for året 1983. </P>  \r\n\r\n<P>Til § 15. </P>  \r\n\r\n<P>Der er ikke meddelt bemyndigelse til tilsynsrådene til at udøve den i  \r\n\r\n paragraffen fastsatte dispensationsbeføjelse. </P>  \r\n\r\n<P>Til § 16. </P>  \r\n\r\n<P>Den i stk. 1 nævnte ramme vil sædvanligvis blive fastsat i god tid inden  \r\n\r\n fristen for kommunernes budgetvedtagelse for det pågældende år, og der vil i  \r\n\r\n forbindelse med budgetlægningen være mulighed for at indhente en  \r\n\r\n forhåndstilkendegivelse fra indenrigsministeriet om muligheden for  \r\n\r\n dispensation til optagelse af lån, således at låntagning med dispensation kan  \r\n\r\n indgå i budgettet. I forbindelse med meddelelse om dispensationspuljen er der  \r\n\r\n givet nærmere oplysninger om den administrative praksis ved meddelelse af  \r\n\r\n dispensation, jfr. senest indenrigsministeriets skrivelse af 9. juni 1983 med  \r\n\r\n orientering om den kommunaløkonomiske situation. </P>  \r\n\r\n<P>Til § 17. </P>  \r\n\r\n<P>Bestemmelsen har først og fremmest tjent statistiske formål i ministeriet.  \r\n\r\n Da der imidlertid ikke længere er behov for en detaljeret opgørelse af  \r\n\r\n udnyttelsen af de enkelte låneadgange, vil indenrigsministeriet ved  \r\n\r\n førstkommende ændring af bekendtgørelsen ophæve § 17. Indtil da vil  \r\n\r\n inderigsministeriet imidlertid ikke forlange indberetning som anført i § 17,  \r\n\r\n og kommunerne kan derfor se bort fra bestemmelsen. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 7. marts 1984  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Britta Schall Holberg </P>  \r\n\r\n<P CLASS=MINISTER ALIGN=RIGHT>/Jette Mersing </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/06/1984"
        },
        {
            "displayName": "Accession",
            "displayValue": "C19840002409"
        },
        {
            "displayName": "Entydig dokumentidentifikation",
            "displayValue": "CM011209"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "24"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "07/03/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsminin. 4.k.kt. j.nr. 1502-15/1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}