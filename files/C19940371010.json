{
    "id": 80847,
    "title": "At-cirkulæreskrivelse nr. 7/1994, henvisning til At-meddelelsessystemets gruppe 4 Brug af ikke-flygtige afvaskningsmidler i offset-trykkerier ",
    "documentTypeId": "210",
    "isSagsforlobPeriodValid": false,
    "shortName": "CIS nr 3710 af 19/09/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>At-cirkulæreskrivelse nr. 7/1994, henvisning til  \r\n\r\n At-meddelelsessystemets gruppe 4 Brug af ikke-flygtige afvaskningsmidler i  \r\n\r\n offset-trykkerier </H1>  \r\n\r\n<P></P>  \r\n\r\n<BR>  \r\n\r\n<P> <B>I. Orientering</B>  </P>  \r\n\r\n<P>Den grafiske branche har gennem de senere år arbejdet på at erstatte  \r\n\r\n afvaskningsmidler indeholdende organiske opløsningsmidler med ikke-flygtige  \r\n\r\n afvaskningsmidler, fx vegetabilske, ved arbejde med afvaskning af  \r\n\r\n offset-trykmaskiner. Resultaterne har været gode både for produktionen,  \r\n\r\n arbejdsmiljøet og det ydre miljø. </P>  \r\n\r\n<P>Overgang til brug af ikke-flygtige afvaskningsmidler på  \r\n\r\n offset-trykmaskiner vil ikke bare nedsætte forbruget af organiske  \r\n\r\n opløsningsmidler, og dermed sygdomsrisikoen, men den vil også have  \r\n\r\n indflydelse på behovet for ventilation. Kapaciteten af ventilationen kan  \r\n\r\n nedsættes, men det er et spørgsmål, der skal vurderes konkret i hvert enkelt  \r\n\r\n tilfælde. Tilsammen betyder en overgang til brug af ikke-flygtige  \r\n\r\n afvaskningsmidler, at risikoen for sygdom falder, at udledningen til det ydre  \r\n\r\n miljø af organiske opløsningsmidler mindskes, og at energiforbruget til  \r\n\r\n ventilation falder. </P>  \r\n\r\n<P>Man skal være opmærksom på, at de afvaskningsmidler, der erstattes med, fx  \r\n\r\n de vegetabilske afvaskningsmidler, kan indeholde organiske opløsningsmidler  \r\n\r\n eller andre sundhedsskadelige stoffer. Det er derfor vigtigt at undersøge  \r\n\r\n indholdet af de markedsførte afvaskningsmidler, således at det sikres, at det  \r\n\r\n afvaskningsmiddel, man tænker på at bruge, så vidt muligt ikke indeholder  \r\n\r\n sundhedsskadelige stoffer. Kodenummereringen kan være en hjælp ved  \r\n\r\n vurderingen. </P>  \r\n\r\n<P>De ikke-flygtige afvaskningsmidler kan bruges til afvaskning i næsten alle  \r\n\r\n tilfælde. Dog kan det i særlige situationer være nødvendigt at bruge  \r\n\r\n afvaskningsmidler med organiske opløsningsmidler; fx kan der ikke i alle  \r\n\r\n automatiske gummidugsafvaskere bruges ikke-flygtige afvaskningsmidler, og til  \r\n\r\n nogle UV-farver kan kun anvendes afvaskningsmidler med organiske  \r\n\r\n opløsningsmidler. I disse tilfælde skal der bruges så små mængder som muligt.  \r\n\r\n</P>  \r\n\r\n<P> <B>II. Instruktion</B>  </P>  \r\n\r\n<P>Kredsene skal i forbindelse med det almindelige tilsynsarbejde påbyde, at  \r\n\r\n der ved afvaskning af offset-trykmaskiner sker substitution af organiske  \r\n\r\n opløsningsmidler, dog med de forbehold der er nævnt ovenfor. </P>  \r\n\r\n<P>Kredsene skal samtidig vejlede om, at ikke-flygtige afvaskningsmidler, fx  \r\n\r\n vegetabilske, kan anvendes i stedet. </P>  \r\n\r\n<P>Kredsene afgør i hvert enkelt tilfælde, om der skal gives virksomhederne  \r\n\r\n en frist til at overgå til afvaskning med ikke-flygtige afvaskningsmidler.  \r\n\r\n</P>  \r\n\r\n<P>Kredsene kan efter en konkret vurdering give påbud om dokumentation for  \r\n\r\n virksomhedens oplysninger om, at afvaskningsmidler indeholdende organiske  \r\n\r\n opløsningsmidler ikke kan erstattes med ikke-flygtige afvaskningsmidler. </P>  \r\n\r\n<P>Påbud gives med hjemmel i bekendtgørelse nr. 302 af 13. maj 1993 om  \r\n\r\n arbejde med kodenummerede produkter § 12. </P>  \r\n\r\n<P> <B>III. Ikrafttræden</B>  </P>  \r\n\r\n<P>Straks. </P>  \r\n\r\n<P CLASS=PUNKT> <B>19.</B> september 1994 </P>  \r\n\r\n<P>Erik Andersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19940371010"
        },
        {
            "displayName": "Entydig dokumentidentifikation",
            "displayValue": "CM040090"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3710"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "19/09/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}