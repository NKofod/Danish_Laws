{
    "id": 120604,
    "title": "Bekendtgørelse om ændring af bekendtgørelse om prøver og eksamen i folkeskolen og i de almene og studieforberedende ungdoms- og voksenuddannelser\\n(10.-klasse-prøver, folkeskolens afgangsprøver i ungdomsskolen, frie grundskoler og frie kostskoler samt fritagelse for aflæggelse af folkeskolens afgangsprøver)",
    "documentTypeId": "80",
    "isSagsforlobPeriodValid": true,
    "shortName": "BEK nr 720 af 02/07/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\">Bilag 1</a></p>\r\n      <p class=\"Indholdsfortegnelse\"><a href=\"#Bil2\">Bilag 2</a></p>\r\n      <p class=\"Indholdsfortegnelse\"><a href=\"#Bil3\">Bilag 3</a></p><div class=\"bjelke\">Den fulde tekst</div><p class=\"Titel2\">Bekendtgørelse om ændring af bekendtgørelse om prøver og eksamen i folkeskolen og i de almene og studieforberedende ungdoms- og voksenuddannelser</p>\r\n      <p class=\"UnderTitel2\">(10.-klasse-prøver, folkeskolens afgangsprøver i ungdomsskolen, frie grundskoler og frie kostskoler samt fritagelse for aflæggelse af folkeskolens afgangsprøver)</p>\r\n      <p class=\"CentreretParagraf\">§ 1</p>\r\n      <p class=\"Tekst2\">I bekendtgørelse nr. 351 af 19. maj 2005 om prøver og eksamen i folkeskolen og i de almene og studieforberedende ungdoms- og voksenuddannelser, som ændret ved bekendtgørelse nr. 678 af 30. juni 2005, bekendtgørelse nr. 752 af 30. juni 2006 og bekendtgørelse nr. 1216 af 1. december 2006, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> I bekendtgørelsens <span class=\"Italic\">titel</span> indsættes efter »folkeskolen«: »m.v.«. </p>\r\n      <p class=\"AendringMedNummer\"><span class=\"AendringNr\">2.</span> I <span class=\"Italic\">indledningen</span> affattes <span class=\"Italic\">nr. 3</span> således: </p>\r\n      <p class=\"Liste1\"><span class=\"Liste1Nr\">»3)</span> § 14, stk. 4 og 5, og § 19 f, stk. 3, i lov om folkeskolen, jf. lovbekendtgørelse nr. 1049 af 28. august 2007, som ændret ved lov nr. 208 af 31. marts 2008, lov nr. 369 af 26. maj 2008 og lov nr. 476 af 17. juni 2008,«</p>\r\n      <p class=\"AendringMedNummer\"><span class=\"AendringNr\">3.</span> I <span class=\"Italic\">indledningen</span> ændres i <span class=\"Italic\">nr. 6</span> »(hf-loven) og« til: »(hf-loven),«, og i <span class=\"Italic\">nr. 7</span> udgår »fastsættes:«. </p>\r\n      <p class=\"AendringMedNummer\"><span class=\"AendringNr\">4.</span> I <span class=\"Italic\">indledningen</span> indsættes som <span class=\"Italic\">nr. 8, 9 og 10:</span></p>\r\n      <p class=\"Liste1\"><span class=\"Liste1Nr\">»8)</span> § 8 a, stk. 8, i lov om friskoler og private grundskoler m.v., jf. lovbekendtgørelse nr. 891 af 8. juli 2007, som ændret ved lov nr. 559 af 6. juni 2007, lov nr. 560 af 6. juni 2007, lov nr. 208 af 31. marts 2008, lov nr. 388 af 26. maj 2008 og lov nr. 543 af 17. juni 2008,</p>\r\n      <p class=\"Liste1\"><span class=\"Liste1Nr\">9)</span> § 5 a, stk. 6, i lov om folkehøjskoler, efterskoler, husholdningsskoler og håndarbejdsskoler (frie kostskoler), jf. lovbekendtgørelse nr. 1149 af 21. november 2006, som ændret ved lov nr. 559 af 6. juni 2007, lov nr. 560 af 6. juni 2007, lov nr. 208 af 31. marts 2008 og lov nr. 388 af 26. maj 2008, og</p>\r\n      <p class=\"Liste1\"><span class=\"Liste1Nr\">10)</span> § 3 a, stk. 2, i lov om ungdomsskoler, jf. lovbekendtgørelse nr. 997 af 8. oktober 2004, som ændret ved lov nr. 577 af 9. juni 2006 og lov nr. 208 af 31. marts 2008, fastsættes:«</p>\r\n      <p class=\"AendringMedNummer\"><span class=\"AendringNr\">5.</span> I <span class=\"Italic\">§ 1, stk. 3,</span> indsættes efter »folkeskolen,«: »friskoler og private grundskoler m.v., frie kostskoler,«. </p>\r\n      <p class=\"AendringMedNummer\"><span class=\"AendringNr\">6.</span> Efter § 17 a indsættes:</p>\r\n      <p class=\"Paragraf\"><span class=\"ParagrafNr\">»§ 17 b.</span> Elever i en ungdomsskole, der giver heltidsundervisning på 9. klassetrin, fritages for at aflægge én eller flere af folkeskolens obligatoriske afgangsprøver, når prøvedeltagelse ikke skønnes hensigtsmæssig, fordi eleven</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> på grund af omfattende personlige eller sociale vanskeligheder ikke har modtaget alderssvarende undervisning i længere perioder eller</p>\r\n          <p class=\"Liste1\"><span class=\"Liste1Nr\">2)</span> har modtaget eller deltaget i ungdomsskolens heltidsundervisning i en så kort periode, at det ikke har været muligt at bringe elevens faglige udvikling op på et alderssvarende niveau.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Skolens leder træffer beslutning om elevens fritagelse for prøveaflæggelse. Inden der tages beslutning om fritagelse, skal der være taget stilling til, om eleven vil kunne aflægge prøve på særlige vilkår, jf. § 17. Beslutningen træffes på baggrund af en pædagogisk psykologisk vurdering sammen med eleven efter samråd med elevens forældre, og der tages i givet fald samtidig stilling til, hvordan elevens udbytte af undervisningen evalueres på anden vis.</p>\r\n      <p class=\"Stk2\"><span class=\"StkNr\">Stk. 3.</span> Skolens leder skal registrere og opbevare oplysninger om fritagelse for prøver i henhold til stk. 2.</p>\r\n      <p class=\"Stk2\"><span class=\"StkNr\">Stk. 4.</span> De nærmere regler om prøvefritagelse efter stk. 1 er fastsat i bilag 4.«</p>\r\n      <p class=\"AendringMedNummer\"><span class=\"AendringNr\">7.</span> I <span class=\"Italic\">§ 35, stk. 2,</span> indsættes efter »§ 17 a«: »og § 17 b«. </p>\r\n      <p class=\"AendringMedNummer\"><span class=\"AendringNr\">8.</span> Efter § 52 indsættes i <span class=\"Italic\">kapitel 11:</span></p>\r\n      <p class=\"Paragraf\"><span class=\"ParagrafNr\">»§ 52 a.</span> Friskoler og private grundskoler, efterskoler, husholdningsskoler og håndarbejdsskoler, der underviser elever på 8.-9., henholdsvis 10. klassetrin, samt ungdomsskoler for så vidt angår ungdomsskolens heltidsundervisning, skal senest den 15. juni give meddelelse til Undervisningsministeriet, hvis skolen ikke afholder folkeskolens afgangsprøver i det eller de følgende skoleår. Skolen skal senest den 15. juni give meddelelse til Undervisningsministeriet, hvis skolen fremover (på ny) vil afholde folkeskolens afgangsprøver.</p>\r\n      <p class=\"Stk2\"><span class=\"StkNr\">Stk. 2.</span> Friskoler og private grundskoler med en afdeling, der er godkendt til at undervise på et andet undervisningssprog end dansk, skal senest den 15. juni give meddelelse til Undervisningsministeriet, hvis skolen ikke afholder folkeskolens afgangsprøver i det eller de følgende skoleår for elever på disse afdelinger. Skolen skal senest den 15. juni give meddelelse til Undervisningsministeriet, hvis skolen fremover (på ny) vil afholde folkeskolens afgangsprøver på disse afdelinger.</p>\r\n      <p class=\"Stk2\"><span class=\"StkNr\">Stk. 3.</span> Friskoler, private grundskoler og afdelinger på friskoler og private grundskoler, der er godkendt til at undervise på et andet undervisningssprog end dansk, og som har meddelt Undervisningsministeriet, at skolen eller en afdeling på skolen ikke afholder folkeskolens afgangsprøver, skal senest den 15. juni meddele Undervisningsministeriet, hvilke elever der det følgende år skal deltage i folkeskolens afgangsprøver i dansk, jf. § 8 a, stk. 2, i friskoleloven.</p>\r\n      <p class=\"Paragraf\"><span class=\"ParagrafNr\">§ 52 b.</span> Friskoler og private grundskoler, efterskoler, husholdningsskoler og håndarbejdsskoler skal senest den 15. juni give Undervisningsministeriet meddelelse, hvis skolen på grund af sit værdigrundlag ikke giver undervisning i kristendomskundskab og dermed ikke afholder prøve i dette fag i det eller de følgende skoleår. Skolen skal senest den 15. juni give meddelelse til Undervisningsministeriet, hvis skolen fremover (på ny) vil give undervisning og dermed afholde prøve i kristendomskundskab.</p>\r\n      <p class=\"Paragraf\"><span class=\"ParagrafNr\">§ 52 c.</span> Friskoler og private grundskoler, efterskoler, husholdningsskoler og håndarbejdsskoler, der ikke ønsker at afholde afgangsprøve i historie, skal senest den 15. juni give Undervisningsministeriet meddelelse om, at skolen ikke afholder den pågældende afgangsprøve i det eller de følgende skoleår, da det er uforeneligt med skolens værdigrundlag. Skolen skal senest den 15. juni give meddelelse til Undervisningsministeriet, hvis skolen fremover (på ny) vil afholde den pågældende prøve.</p>\r\n      <p class=\"Stk2\"><span class=\"StkNr\">Stk. 2.</span> Friskoler og private grundskoler, efterskoler, husholdningsskoler og håndarbejdsskoler, som har meddelt, at de ikke ønsker at aflægge folkeskolens afgangsprøve i historie, jf. stk. 1, skal senest den 5. september til Undervisningsministeriet indsende dokumentation for, at undervisningen i faget for det forudgående år er givet på et niveau, der leder frem mod skolens slutmål i historie. Dokumentationen skal indeholde en redegørelse for den gennemførte undervisning i historie med angivelse af undervisningens indhold, tilrettelæggelse og omfang.</p>\r\n      <p class=\"Paragraf\"><span class=\"ParagrafNr\">§ 52 d.</span> Friskoler og private grundskoler, der ønsker at afholde folkeskolens afgangsprøve i historie ved afslutningen af 8. klasse, skal senest den 15. juni give Undervisningsministeriet meddelelse herom gældende for det eller de følgende skoleår. Skolen skal senest den 15. juni give meddelelse til Undervisningsministeriet, hvis skolen vil ændre prøvetidspunktet til ved afslutningen af 9. klasse.«</p>\r\n      <p class=\"AendringMedNummer\"><span class=\"AendringNr\">9.</span> <span class=\"Italic\">Bilag 1</span> affattes som bilag 1 til denne bekendtgørelse. </p>\r\n      <p class=\"AendringMedNummer\"><span class=\"AendringNr\">10.</span> <span class=\"Italic\">Bilag 4</span> affattes som bilag 2 til denne bekendtgørelse. </p>\r\n      <p class=\"AendringMedNummer\"><span class=\"AendringNr\">11.</span> <span class=\"Italic\">Bilag 5</span> affattes som bilag 3 til denne bekendtgørelse. </p>\r\n      <p class=\"CentreretParagraf\">§ 2</p>\r\n      <p class=\"Stk2\"><span class=\"StkNr\"></span> Bekendtgørelsen træder i kraft den 1. august 2008 og har virkning for folkeskolens afgangsprøver og 10.-klasse-prøver, der afholdes efter den 1. august 2008.</p>\r\n      <p class=\"Stk2\"><span class=\"StkNr\">Stk. 2.</span> De hidtil gældende regler finder anvendelse på afviklingen af sygeprøver i vinterterminen 2008/09 for elever, der har gået i 10. klasse i skoleåret 2007/08.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Undervisningsministeriet, den 2. juli 2008</I></P><P CLASS=SIGN1 ALIGN=\"CENTER\">P.M.V.<BR>Peter Grønnegård<BR>Afdelingschef</P><P CLASS=SIGN2 ALIGN=\"RIGHT\">/ Louise Ebbe Jørgensen</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">»Adgang til aflæggelse af prøve samt tilmelding, jf. § 7, stk. 3</p>\r\n      <p class=\"Bilagstekst\"><span class=\"Bold\">1.</span> <span class=\"Bold\">Folkeskolens afgangsprøver</span></p>\r\n      <p class=\"Bilagstekst\"><span class=\"Bold\">1.1.</span> Ved afslutningen af 9. klassetrin aflægger eleverne folkeskolens afgangsprøver, der gennemføres efter de nærmere regler herom i følgende fag: Dansk, engelsk, kristendomskundskab, historie, samfundsfag, matematik, geografi, biologi, fysik/kemi samt tilbudsfaget tysk eller fransk.</p>\r\n      <p class=\"Bilagstekst\"><span class=\"Bold\">1.2.</span> Hver elev skal aflægge 2 prøver i faget dansk og 1 prøve i hvert af fagene matematik, engelsk og fysik/kemi (bundne prøver). Herudover skal hver elev aflægge 2 prøver, som bestemmes af Undervisningsministeriet ved udtrækning blandt fagene engelsk, kristendomskundskab, historie, samfundsfag, geografi, biologi og tysk eller fransk som tilbudsfag.</p>\r\n      <p class=\"Bilagstekst\"><span class=\"Bold\">1.3.</span> Eleven kan endvidere indstille sig til folkeskolens afgangsprøver i de prøveforberedende valgfag tysk, fransk, håndarbejde, sløjd og hjemkundskab.</p>\r\n      <p class=\"Bilagstekst\"><span class=\"Bold\">1.4.</span> Ved afslutningen af 8. klassetrin eller senere kan en elev i hvert af fagene håndarbejde, sløjd og hjemkundskab aflægge folkeskolens afgangsprøve i maj-juni prøvetermin. Det er en betingelse, at eleven efter 7. klassetrin har fulgt undervisningen i et omfang, så undervisningens indhold opfylder kravene til prøven. Afgørelse om aflæggelse af prøve i valgfagene træffes af eleven efter samråd med forældrene, jf. folkeskolelovens § 54, og skolen. Elevens meddelelse om, hvorvidt der ønskes aflagt prøve i valgfagene, skal ske inden den 1. februar.</p>\r\n      <p class=\"Bilagstekst\"><span class=\"Bold\">1.5.</span> For så vidt angår de bundne prøver, jf. pkt. 1.2, kan eleverne aflægge prøve i december-januar prøveterminen, hvis faget afsluttes i denne prøvetermin. Ligeledes kan eleverne aflægge sygeprøver i december-januar prøveterminen. En elev kan dog kun gennemføre prøve i et fag én gang i et skoleår.</p>\r\n      <p class=\"Bilagstekst\"><span class=\"Bold\">2.</span> <span class=\"Bold\">Folkeskolens afgangsprøver i friskoler og private grundskoler, efterskoler, husholdningsskoler og håndarbejdsskoler</span></p>\r\n      <p class=\"Bilagstekst\"><span class=\"Bold\">2.1.</span> Eleverne aflægger folkeskolens afgangsprøver, jf. pkt. 1, medmindre skolen i henhold til § 52 a, stk. 1 og 2, har meddelt Undervisningsministeriet, at den ikke afholder prøverne. Elever på skoler eller afdelinger, der ikke afholder folkeskolens afgangsprøver, jf. § 52 a, stk. 1 og 2, kan aflægge afgangsprøver som privatister, jf. pkt. 6.</p>\r\n      <p class=\"Bilagstekst\"><span class=\"Bold\">2.2.</span> Eleverne kan endvidere indstille sig til folkeskolens afgangsprøver i de prøveforberedende valgfag tysk, fransk, håndarbejde, sløjd og hjemkundskab.</p>\r\n      <p class=\"Bilagstekst\"><span class=\"Bold\">2.3.</span> Elever på friskoler og private grundskoler, der alene afholder folkeskolens afgangsprøver i dansk, jf. § 52 a, stk. 3, kan aflægge afgangsprøverne i dansk uden at skulle aflægge folkeskolens øvrige afgangsprøver. Eleverne kan aflægge de øvrige afgangsprøver som privatister, jf. pkt. 6.</p>\r\n      <p class=\"Bilagstekst\"><span class=\"Bold\">2.4.</span> Ved skoler, der i henhold til bekendtgørelsens § 52 b har meddelt Undervisningsministeriet, at skolen ikke giver undervisning i kristendomskundskab og dermed ikke afholder prøve i faget, aflægger eleverne prøve i et andet fag, der udtrækkes inden for den humanistiske fagblok.</p>\r\n      <p class=\"Bilagstekst\"><span class=\"Bold\">2.5.</span> Ved skoler, der i henhold til bekendtgørelsens § 52 c, stk. 1, har meddelt Undervisningsministeriet, at skolen ikke afholder prøve i historie, aflægger eleven prøve i et andet fag, der udtrækkes inden for den humanistiske fagblok.</p>\r\n      <p class=\"Bilagstekst\"><span class=\"Bold\">2.6.</span> Ved skoler, der i henhold til bekendtgørelsens § 52 d har meddelt Undervisningsministeriet, at prøve i historie afholdes ved afslutningen af 8. klasse i stedet for ved afslutningen af 9. klasse, udtrækkes den anden prøve, som eleverne skal aflægge ved afslutningen af 9. klasse for både den humanistiske og den naturfaglige fagblok.</p>\r\n      <p class=\"Bilagstekst\"><span class=\"Bold\">3.</span> <span class=\"Bold\">Folkeskolens afgangsprøver i ungdomsskolens heltidsundervisning</span></p>\r\n      <p class=\"Bilagstekst\"><span class=\"Bold\">3.1.</span> Eleverne aflægger folkeskolens afgangsprøver, jf. pkt. 1, medmindre skolen i henhold til § 52 a, stk. 1, har meddelt Undervisningsministeriet, at den ikke afholder prøverne.</p>\r\n      <p class=\"Bilagstekst\"><span class=\"Bold\">3.2.</span> Elever på skoler, der ikke afholder folkeskolens afgangsprøver, kan aflægge prøve som privatister, jf. pkt. 6.</p>\r\n      <p class=\"Bilagstekst\"><span class=\"Bold\">4.</span> <span class=\"Bold\">Folkeskolens afgangsprøver i ungdomsskolen i øvrigt</span></p>\r\n      <p class=\"Bilagstekst\"><span class=\"Bold\">4.1.</span> Elever, der undervises i de prøveforberedende valgfag tysk, fransk, håndarbejde, sløjd og hjemkundskab på ungdomsskolen, jf. folkeskolelovens § 22, stk. 7, kan indstille sig til folkeskolens afgangsprøver i hvert af de pågældende fag. Prøverne i håndarbejde, sløjd og hjemkundskab kan gennemføres ved afslutningen af 8. klassetrin, hvis ungdomsskolens leder vurderer, at eleverne har fulgt undervisningen i et sådant omfang, at prøvekravene kan opfyldes.</p>\r\n      <p class=\"Bilagstekst\"><span class=\"Bold\">4.2.</span> Elever, der undervises i enkelte prøveforberedende fag i ungdomsskolen, kan indstille sig til folkeskolens afgangsprøver i hvert af de pågældende fag.</p>\r\n      <p class=\"Bilagstekst\"><span class=\"Bold\">4.3.</span> Elever, der undervises i enkelte prøveforberedende fag på ungdomsskoler, der ikke afholder folkeskolens afgangsprøver, kan aflægge prøve i de pågældende fag som privatister, jf. pkt.6.</p>\r\n      <p class=\"Bilagstekst\"><span class=\"Bold\">5.</span> <span class=\"Bold\">Folkeskolens 10.-klasse-prøver</span></p>\r\n      <p class=\"Bilagstekst\"><span class=\"Bold\">5.1.</span> Elever i 10. klasse kan indstille sig til 10.-klasse-prøver i et eller flere af fagene dansk, matematik, engelsk, tysk, fransk og fysik/kemi, jf. folkeskolelovens § 19 f, eller indstille sig til at aflægge en eller flere af folkeskolens bundne afgangsprøver.</p>\r\n      <p class=\"Bilagstekst\"><span class=\"Bold\">5.2.</span> En elev kan vælge at kombinere prøverne, således at eleven vælger at aflægge 10.-klasse-prøver i et eller flere fag og afgangsprøver i andre. Hvis prøven i et fag består af både en mundtlig og en skriftlig del, kan eleven vælge at aflægge den ene del og fravælge den anden del. Ligeledes kan eleven vælge at kombinere niveauet i fag, hvor der både er en skriftlig og en mundtlig prøve.</p>\r\n      <p class=\"Bilagstekst\"><span class=\"Bold\">5.3.</span> Elevens overvejelser omkring aflæggelse af prøver skal fremgå af uddannelsesplanen, der udarbejdes forud for påbegyndelsen af 10. klassetrin.</p>\r\n      <p class=\"Bilagstekst\"><span class=\"Bold\">5.4.</span> En elev på 10. klassetrin kan indstille sig til prøve enten i december-januar prøveterminen eller i maj-juni prøveterminen. En elev kan kun indstille sig til prøve i et fag, når eleven har fulgt undervisningen i faget frem til prøveafviklingen.</p>\r\n      <p class=\"Bilagstekst\"><span class=\"Bold\">5.5.</span> En elev kan kun gennemføre prøve i et fag én gang i et skoleår.</p>\r\n      <p class=\"Bilagstekst\"><span class=\"Bold\">5.6.</span> Indstilling til prøve skal ske inden den 1. oktober forud for december-januar prøveterminen og inden den 1. december forud for maj-juni prøveterminen.</p>\r\n      <p class=\"Bilagstekst\"><span class=\"Bold\">6.</span> <span class=\"Bold\">Privatister</span></p>\r\n      <p class=\"Bilagstekst\"><span class=\"Bold\">6.1.</span> Adgang til at aflægge folkeskolens afgangsprøve som privatist efter folkeskolelovens § 14, stk. 5, er betinget af, at eleven aflægger det antal prøver, som er fastsat i folkeskolelovens § 14, stk. 2. Kommunalbestyrelsen beslutter, ved hvilken skole prøve skal aflægges, herunder hvilken 9. klasse i kommunen den pågældende skal følge med hensyn til udtræk af prøver. Elever, der aflægger folkeskolens afgangsprøver som privatister modtager enkeltfagsbevis eller afgangsbevis herfor.</p>\r\n      <p class=\"Bilagstekst\"><span class=\"Bold\">6.2.</span> Elever, der ønsker at aflægge 10.-klasse-prøver som privatister, kan aflægge prøverne enkeltvis eller samlet og modtage enkeltfagsbevis eller afgangsbevis herfor.</p>\r\n      <p class=\"Bilagstekst\"><span class=\"Bold\">6.3.</span> Indstilling til prøve som privatist skal ske inden den 1. september forud for december-januar prøveterminen og inden den 1. februar forud for maj-juni prøveterminen.</p>\r\n      <p class=\"Bilagstekst\"><span class=\"Bold\">7.</span> <span class=\"Bold\">Elever, der opfylder undervisningspligten i medfør af folkeskolelovens § 9, stk. 4, eller § 33, stk. 4-7</span></p>\r\n      <p class=\"Bilagstekst\"><span class=\"Bold\">7.1.</span> En elev, der tilbydes et undervisningsforløb i medfør af § 9, stk. 4, skal aflægge folkeskolens afgangsprøver i de fag, hvori eleven har modtaget undervisning. En elev, der opfylder undervisningspligten i medfør af § 9, stk. 4, skal som minimum undervises i dansk, matematik, engelsk og fysik/kemi og skal dermed som minimum aflægge folkeskolens afgangsprøver heri.</p>\r\n      <p class=\"Bilagstekst\"><span class=\"Bold\">7.2.</span> En elev, der deltager i et særskilt tilrettelagt forløb i medfør af folkeskolelovens § 33, stk. 5, skal undervises og aflægge folkeskolens afgangsprøver i dansk og matematik. Derudover kan skolens leder efter aftale med eleven og forældrene beslutte, om eleven skal undervises i andre af folkeskolens fag, herunder om eleven skal aflægge prøve i de pågældende fag.</p>\r\n      <p class=\"Bilagstekst\"><span class=\"Bold\">7.3.</span> En elev, der opfylder undervisningspligten delvist ved erhvervsmæssig uddannelse i medfør af folkeskolelovens § 33, stk. 6, skal undervises og aflægge folkeskolens afgangsprøver i dansk og matematik. Derudover kan skolens leder efter aftale med eleven og forældrene beslutte, om eleven skal undervises i andre af folkeskolens fag, herunder om eleven skal aflægge prøve i de pågældende fag. Der er ikke krav om aflæggelse af folkeskolens afgangsprøver for elever, der opfylder undervisningspligten helt ved erhvervsmæssig uddannelse.</p>\r\n      <p class=\"Bilagstekst\"><span class=\"Bold\">7.4.</span> For elever, der opfylder undervisningspligten delvist ved erhvervsmæssig beskæftigelse i medfør af folkeskolelovens § 33, stk. 7, beslutter skolens leder med inddragelse af eleven, forældrene og Ungdommens Uddannelsesvejledning, hvilken undervisning eleven skal deltage i, herunder om eleven skal aflægge prøve i de pågældende fag. Der er ikke krav om aflæggelse af folkeskolens afgangsprøver for elever, der opfylder undervisningspligten helt ved erhvervsmæssig beskæftigelse.«</p><a name=\"Bil2\"><hr class=\"BilagStreg\"></a><p class=\"Bilag\">Bilag 2</p>\r\n      <p class=\"BilagTekst\">»Fritagelse for aflæggelse af folkeskolens afgangsprøver, jf. § 17 a og § 17 b</p>\r\n      <p class=\"Bilagstekst\"><span class=\"Bold\">1.</span> <span class=\"Bold\">Fritagelse på grund af betydelig funktionsnedsættelse</span></p>\r\n      <p class=\"Bilagstekst\"><span class=\"Bold\">1.1.</span> Skolens leder kan beslutte, at en elev i særlige tilfælde kan fritages for at aflægge prøve i et eller flere fag, hvis det vurderes, at prøveaflæggelse, herunder prøveaflæggelse på særlige vilkår jf. § 17, ikke er hensigtsmæssig.</p>\r\n      <p class=\"Bilagstekst\"><span class=\"Bold\">1.2.</span> Det er en forudsætning for fritagelse, at der er taget stilling til, om eleven vil kunne aflægge prøven på særlige vilkår, jf. bilag 3, og at der samtidig tages stilling til, hvordan elevens udbytte af undervisningen evalueres.</p>\r\n      <p class=\"Bilagstekst\"><span class=\"Bold\">1.3.</span> Antager klasselæreren, i samråd med elevens øvrige lærere og pædagogisk-psykologisk rådgivning, at en elevs prøveaflæggelse ikke vil være hensigtsmæssig, orienteres eleven og dennes forældre om muligheden for fritagelse for prøveaflæggelse i en eller flere prøver eller delprøver. I forbindelse med orienteringen stilles der forslag om, hvordan elevens udbytte af undervisningen i stedet evalueres.</p>\r\n      <p class=\"Bilagstekst\"><span class=\"Bold\">1.4.</span> Ønsker eleven efter samråd med forældrene at blive fritaget for prøveaflæggelse på disse vilkår, afgiver klasselæreren en indstilling herom til skolens leder.</p>\r\n      <p class=\"Bilagstekst\"><span class=\"Bold\">1.5.</span> Fritagelse kan kun besluttes, hvis eleven efter samråd med forældrene er enig heri, og når der foreligger en aktuel pædagogisk-psykologisk udtalelse om, at eleven på grund af sine særlige vanskeligheder ikke på hensigtsmæssig måde kan aflægge prøven, herunder aflægge prøven på særlige vilkår. Udtalelsen afgives på grundlag af en pædagogisk-psykologisk vurdering, hvori andre sagkyndige kan inddrages.</p>\r\n      <p class=\"Bilagstekst\"><span class=\"Bold\">1.6.</span> En udtalelse jf. pkt. 1.5 er dog ikke nødvendig, hvis der allerede foreligger en aktuel pædagogisk-psykologisk vurdering vedrørende elevens vanskeligheder, hvori spørgsmålet om prøvefritagelse er vurderet.</p>\r\n      <p class=\"Bilagstekst\"><span class=\"Bold\">1.7.</span> Overvejelse om prøvefritagelse og aflæggelse af prøve på særlige vilkår, jf. pkt. 1.1, skal fremgå af elevens uddannelsesplan. Beslutning om prøvefritagelse træffes på 9. klassetrin og skal være truffet inden den 1. december. Samtidig med beslutningen om prøvefritagelse træffer skolen efter samråd med eleven og dennes forældre beslutning om, på hvilket andet grundlag elevens udbytte af undervisningen skal evalueres. Den evaluering, der skal træde i stedet for afgangsprøven, finder sted i løbet af den pågældende prøvetermin. På afgangsbeviset indgår alene oplysninger om prøvefritagelse i de fag eller dele af et fag, som enten er obligatoriske for alle elever, eller som er udtrukket for den pågældende klasse eller det pågældende hold.</p>\r\n      <p class=\"Bilagstekst\">Hvis en elev er fritaget for prøve i et fag, som ikke bliver udtrukket til prøve, skal evalueringen således ikke gennemføres.</p>\r\n      <p class=\"Bilagstekst\"><span class=\"Bold\">1.8.</span> Skolens leder træffer efter indstilling fra klasselæreren og i samråd med eleven og dennes forældre, pædagogisk-psykologisk rådgivning og lærerne i de berørte fag beslutning om, hvordan elevens udbytte af undervisningen i stedet evalueres.</p>\r\n      <p class=\"Bilagstekst\"><span class=\"Bold\">2.</span> <span class=\"Bold\">Fritagelse på grund af utilstrækkelige danskkundskaber</span></p>\r\n      <p class=\"Bilagstekst\"><span class=\"Bold\">2.1.</span> Skolens leder kan beslutte, at en elev, som ankommer til Danmark sent i skoleforløbet, fritages for at aflægge prøve i et eller flere fag, hvis det vurderes, at prøveaflæggelse, herunder prøveaflæggelse på særlige vilkår, jf. § 17, ikke er hensigtsmæssig på grund af elevens utilstrækkelige danskkundskaber.</p>\r\n      <p class=\"Bilagstekst\"><span class=\"Bold\">2.2.</span> Det er en forudsætning for fritagelse, at der er taget stilling til, om eleven vil kunne aflægge prøven på særlige vilkår, jf. bilag 3, og at der samtidig tages stilling til, hvordan elevens udbytte af undervisningen i stedet evalueres.</p>\r\n      <p class=\"Bilagstekst\">Procedure i forbindelse med fritagelse er som beskrevet ovenfor under pkt. 1.</p>\r\n      <p class=\"Bilagstekst\"><span class=\"Bold\">3.</span> <span class=\"Bold\">Fritagelse i ungdomsskolens heltidsundervisning på grund af utilstrækkelig skolegang</span></p>\r\n      <p class=\"Bilagstekst\"><span class=\"Bold\">3.1.</span> Skolens leder kan beslutte, at prøveaflæggelse, herunder prøveaflæggelse på særlige vilkår, jf. § 17 b, ikke skønnes hensigtsmæssig, fordi eleven</p>\r\n      <p>\r\n        <p class=\"Liste1\"><span class=\"Liste1Nr\">1)</span> på grund af omfattende personlige eller sociale vanskeligheder ikke har modtaget alderssvarende undervisning i længere perioder eller</p>\r\n        <p class=\"Liste1\"><span class=\"Liste1Nr\">2)</span> har modtaget eller deltaget i ungdomsskolens heltidsundervisning i så kort tid, at det ikke har været muligt at bringe elevens faglige udvikling op på et alderssvarende niveau.</p>\r\n      </p>\r\n      <p class=\"Bilagstekst\"><span class=\"Bold\">3.2.</span> Det er en forudsætning for fritagelse efter § 17 b, at det trods omfattende indsats og særligt tilrettelagt undervisning ikke har været muligt i ungdomsskolens heltidsundervisning at bringe elevens faglige udvikling op på et alderssvarende niveau.</p>\r\n      <p class=\"Bilagstekst\"><span class=\"Bold\">3.3.</span> Det er endvidere en forudsætning for fritagelse, at der</p>\r\n      <p>\r\n        <p class=\"Liste1\"><span class=\"Liste1Nr\">1)</span> er taget stilling til, om eleven vil kunne aflægge prøven på særlige vilkår, jf. bilag 3,</p>\r\n        <p class=\"Liste1\"><span class=\"Liste1Nr\">2)</span> tages stilling til, hvordan elevens udbytte af undervisningen i stedet evalueres, og</p>\r\n        <p class=\"Liste1\"><span class=\"Liste1Nr\">3)</span> udarbejdes en plan for elevens videre uddannelsesforløb. Planen kan fx rette sig mod, at eleven på 10. klassetrin kan aflægge folkeskolens afgangsprøver.</p>\r\n      </p>\r\n      <p class=\"Bilagstekst\"><span class=\"Bold\">3.4.</span> Proceduren i forbindelse med fritagelse er som beskrevet ovenfor under pkt. 1.</p>\r\n      <p class=\"Bilagstekst\"><span class=\"Bold\">4.</span> <span class=\"Bold\">Registrering og opbevaring af oplysninger om prøvefritagelse</span></p>\r\n      <p class=\"Bilagstekst\"><span class=\"Bold\">4.1.</span> Skolens leder skal registrere og opbevare oplysninger om prøvefritagelse. Registrering sker på elevniveau med oplysning om årsagen til fritagelse, fra hvilke fag der er sket fritagelse, og hvordan elevens udbytte af undervisningen i stedet evalueres. Efter Undervisningsministeriets anmodning herom skal oplysningerne indsendes til ministeriet.</p>\r\n      <p class=\"Bilagstekst\"><span class=\"Bold\">4.2.</span> Når registreringen omfatter fortrolige og personfølsomme oplysninger, er registreringen omfattet af anmeldelsespligten efter persondataloven og bekendtgørelsen om sikkerhedsforanstaltninger ved beskyttelse af personoplysninger, som behandles af den offentlige forvaltning.«</p><a name=\"Bil3\"><hr class=\"BilagStreg\"></a><p class=\"Bilag\">Bilag 3</p>\r\n      <p class=\"BilagTekst\">»Afgangsbevis for folkeskolen, jf. § 34, stk. 1</p>\r\n      <p class=\"Bilagstekst\"><span class=\"Bold\">Afgangsbevis for folkeskolen m.v.</span></p>\r\n      <p class=\"Bilagstekst\">Skolen udfærdiger afgangsbevis for de elever, der udskrives af skolen efter 7. klassetrin eller senere. Det fremgår af de af ministeriet godkendte blanketter, jf. § 34, stk. 1, hvilke oplysninger der skal fremgå af beviset, herunder følgende:</p>\r\n      <p class=\"Bilagstekst\"><span class=\"Bold\">1.</span> <span class=\"Bold\">Folkeskolens afgangsprøver</span></p>\r\n      <p class=\"Bilagstekst\">a) Elevens seneste standpunktskarakterer, jf. dog pkt. c, i de obligatoriske fag dansk, engelsk, kristendomskundskab, historie, samfundsfag, matematik, geografi, biologi og fysik/kemi samt tysk eller fransk som tilbudsfag eller valgfag. Endvidere elevens seneste standspunktskarakterer i valgfagene håndarbejde, sløjd og hjemkundskab med angivelse af, på hvilke klassetrin karaktererne er givet. For elever, der udskrives af skolen i et skoleår, påføres lærerens bedømmelse af elevens faglige standpunkt ved udskrivningstidspunktet.</p>\r\n      <p class=\"Bilagstekst\">b) Karakterer ved folkeskolens afgangsprøver.</p>\r\n      <p class=\"Bilagstekst\">c) Hvis karaktergivning i et eller flere fag i henhold til bekendtgørelse om folkeskolens specialundervisning og anden socialpædagogisk bistand er erstattet af en skriftlig udtalelse om elevens standpunkt, skal denne medtages på elevens afgangsbevis.</p>\r\n      <p class=\"Bilagstekst\">d) Den seneste udtalelse i faget idræt.</p>\r\n      <p class=\"Bilagstekst\">e) Eventuelle skriftlige udtalelser og/eller karakterer for den obligatoriske projektopgave.</p>\r\n      <p class=\"Bilagstekst\">f) Eventuelle skriftlige udtalelser og/eller karakterer for den fri, selvvalgte opgave i 9. klasse.</p>\r\n      <p class=\"Bilagstekst\">g) Eventuelle skriftlige vurderinger i andre fag end prøvefagene.</p>\r\n      <p class=\"Bilagstekst\">For elever, der er fritaget for at aflægge en eller flere prøver eller delprøver i henhold til § 17 a eller § 17 b, skal der tages stilling til, hvordan elevens udbytte af undervisningen i de fag, hvor eleven er fritaget for prøve, skal evalueres på anden vis.</p>\r\n      <p class=\"Bilagstekst\">På afgangsbeviset anføres, i hvilke fag eleven er fritaget for prøveaflæggelse. For hver prøve, der er givet fritagelse for, udarbejder skolen en kort redegørelse for, på hvilket andet grundlag elevens udbytte af undervisningen er evalueret. I redegørelsen indgår en beskrivelse af elevens standpunkt i det fag eller dele af fag (delprøve), der er givet fritagelse for, en beskrivelse af evalueringsformen samt resultaterne af denne evaluering. Redegørelsen medtages på elevens afgangsbevis.</p>\r\n      <p class=\"Bilagstekst\"><span class=\"Bold\">2.</span> <span class=\"Bold\">Folkeskolens 10.-klasse-prøver</span></p>\r\n      <p class=\"Bilagstekst\">a) Elevens seneste standpunktskarakterer, jf. dog pkt. c, i fagene dansk, matematik, engelsk, tysk, fransk og fysik/kemi. For elever, der har aflagt en eller flere af folkeskolens afgangsprøver i 10. klasse, anføres de enkelte prøvekarakterer i særskilte rubrikker.</p>\r\n      <p class=\"Bilagstekst\">b) Karakterer ved folkeskolens 10.-klasse-prøver.</p>\r\n      <p class=\"Bilagstekst\">c) Hvis karaktergivning i et eller flere fag i henhold til bekendtgørelse om folkeskolens specialundervisning og anden socialpædagogisk bistand er erstattet af en skriftlig udtalelse om elevens standpunkt, skal denne medtages på elevens afgangsbevis.</p>\r\n      <p class=\"Bilagstekst\">d) Eventuelle skriftlige vurderinger i andre fag end prøvefagene.</p>\r\n      <p class=\"Bilagstekst\">e) Eventuelle skriftlige udtalelser og/eller karakter for den obligatoriske selvvalgte opgave.</p>\r\n      <p class=\"Bilagstekst\">f) Gennemførte brobygnings- og praktikforløb med angivelse af indhold og tidsmæssigt omfang af forløbene.</p>\r\n      <p class=\"Bilagstekst\">Sidste standpunktskarakter i 10. klasse skal afspejle det valgte prøveniveau.</p>\r\n      <p class=\"Bilagstekst\"><span class=\"Bold\">3.</span> <span class=\"Bold\">Fælles regler for folkeskolens afsluttende prøver</span></p>\r\n      <p class=\"Bilagstekst\">Skolen udfærdiger enkeltfagsbevis eller afgangsbevis til de personer, der har aflagt prøve i henhold til folkeskolelovens § 14, stk. 5, jf. punkt 7 i bilag 1.«</p>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/07/2008"
        },
        {
            "displayName": "Accession",
            "displayValue": "B20080072005"
        },
        {
            "displayName": "Entydig dokumentidentifikation",
            "displayValue": "AT003463"
        },
        {
            "displayName": "Dato for førstegangsindlæggelse",
            "displayValue": "05/07/2008"
        },
        {
            "displayName": "Dato for indlæggelse",
            "displayValue": "05/07/2008"
        },
        {
            "displayName": "Dokumenttype",
            "displayValue": "Ændringsbekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "720"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "02/07/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Undervisningsmin - Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin., sagsnr. 101.209.021"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}