{
    "id": 183118,
    "title": "Bekendtgørelse om bekæmpelse af kæmpebjørneklo",
    "documentTypeId": "60",
    "isSagsforlobPeriodValid": true,
    "shortName": "BEK nr 871 af 27/06/2016",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om bekæmpelse af kæmpebjørneklo</p>\r\n<p class=\"Indledning2\">I medfør af § 10, stk. 2 og stk. 3, 1. pkt., §§ 12-14, § 16 og § 18, stk. 2, i lov om drift af landbrugsjorder, jf. lovbekendtgørelse nr. 191 af 12. marts 2009, fastsættes efter bemyndigelse i henhold til § 2, stk. 1, i bekendtgørelse nr. 350 af 26. marts 2016 om henlæggelse af opgaver og beføjelser til Naturstyrelsen:</p>\r\n<p class=\"Paragraf\" id=\"idf571f2b9-fcd8-4c32-91e1-5a664ede2fb0\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Kommunen kan i henhold til en endeligt vedtaget og offentliggjort indsatsplan pålægge ejere eller brugere af arealer, hvor der findes kæmpebjørneklo, at bekæmpe planten.</p>\r\n<p class=\"Stk2\">\r\n   <span class=\"StkNr\" id=\"idf50c2a81-7fb3-44a8-a649-6a4b00d0ab40\">Stk. 2.</span> Har kommunen offentliggjort en endeligt vedtaget indsatsplan, har ejere eller brugere af de i stk. 1 nævnte arealer pligt til at bekæmpe planten effektivt i overensstemmelse med indsatsplanen.</p>\r\n<p class=\"Stk2\">\r\n   <span class=\"StkNr\" id=\"id7e80e3f9-d046-4b1b-9abe-6464408c8d5e\">Stk. 3.</span> Pligten til at bekæmpe planten i overensstemmelse med indsatsplanen gælder også for offentlige myndigheder.</p>\r\n<p class=\"Paragraf\" id=\"idc66d520c-3b08-4b95-8cab-f73e1fd70ae3\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Bekæmpelse af kæmpebjørneklo skal medføre, at den enkelte plante inden for indsatsområdet dør. Bekæmpelsen skal endvidere udføres på en sådan måde, at den enkelte plante på intet tidspunkt i indsatsperioden reproducerer sig selv.</p>\r\n<p class=\"Stk2\">\r\n   <span class=\"StkNr\" id=\"idcae12049-4a8e-4684-a0fa-9931eff50b8d\">Stk. 2.</span> Indsatsplanen, jf. § 1, skal indeholde angivelse af indsatsområdet og en eller flere frister, inden for hvilke bekæmpelse hvert år skal have fundet sted, samt vejledning i hvilke bekæmpelsesmetoder, der hensigtsmæssigt kan anvendes.</p>\r\n<p class=\"Paragraf\" id=\"id43fde57d-fc6a-4c83-8c0b-13601ae9fd9e\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Forslag til indsatsplan offentliggøres efter kommunalbestyrelsens vedtagelse. Ved offentliggørelsen skal der oplyses om fristen nævnt i stk. 2.</p>\r\n<p class=\"Stk2\">\r\n   <span class=\"StkNr\" id=\"id6b89ed85-df5e-4946-991a-f152e07650ca\">Stk. 2.</span> Kommunalbestyrelsen fastsætter en frist på mindst 8 uger for fremsættelse af indsigelser m.v. mod forslaget til indsatsplan.</p>\r\n<p class=\"Stk2\">\r\n   <span class=\"StkNr\" id=\"id4ac2640b-f7e8-4a1c-a06a-6581bf404ca3\">Stk. 3.</span> Efter udløbet af fristen nævnt i stk. 2 kan kommunalbestyrelsen vedtage og offentliggøre indsatsplanen endeligt.</p>\r\n<p class=\"Paragraf\" id=\"id24fc2426-d0c4-4d59-aace-90e2f23ef419\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kommunen foretager kontrol for at sikre overholdelse af indsatsplanen og påbud udstedt i medfør af § 5.</p>\r\n<p class=\"Stk2\">\r\n   <span class=\"StkNr\" id=\"ide54cc0c3-e535-4e7b-81cd-cf32b8f4cc51\">Stk. 2.</span> Kommunen har efter § 13, stk. 2, i lov om drift af landbrugsjorder, til enhver tid mod behørig legitimation adgang til arealer omfattet af en indsatsplan med henblik på gennemførelse af kontrol eller bekæmpelse.</p>\r\n<p class=\"Paragraf\" id=\"id4c838610-81c0-4fd4-a1de-b7cfe36005ab\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Hvis indsatsplanens bestemmelser om bekæmpelse af kæmpebjørneklo ikke overholdes, kan kommunen påbyde den pågældende ejer eller bruger at foretage bekæmpelsen. Ejeren eller brugeren skal gives en frist på ikke under 14 dage til at foretage bekæmpelsen.</p>\r\n<p class=\"Stk2\">\r\n   <span class=\"StkNr\" id=\"id7674d67e-5fdb-4390-87d0-edb8f0394937\">Stk. 2.</span> Det skal fremgå af påbuddet, at kommunen kan foretage bekæmpelsen, hvis påbuddet ikke efterkommes. Det skal endvidere fremgå, hvornår kommunen vil foretage kontrol af, om påbuddet er efterkommet, idet det samtidig skal fremgå, at bekæmpelse ved kommunens foranstaltning ved samme lejlighed kan iværksættes. Herudover skal det fremgå, at ejeren eller brugeren kan straffes, jf. § 7, hvis det konstateres, at påbuddet ikke er efterkommet.</p>\r\n<p class=\"Stk2\">\r\n   <span class=\"StkNr\" id=\"id79ad06d7-c564-4ba8-ba2a-e9632b45b1bf\">Stk. 3.</span> Når kommunen foretager bekæmpelse, skal der tages størst muligt hensyn til landbrugsdriften i indsatsområdet som berøres af bekæmpelsen, herunder skal det sikres, at den valgte bekæmpelsesmetode ikke er til skade for økologiske bedrifter eller er i modstrid med anden regulering for arealet, samt at der ved valg af bekæmpelsesmetode tages størst muligt hensyn til det omgivende miljø.</p>\r\n<p class=\"Paragraf\" id=\"id1a6432ce-80cf-488d-b600-20c8a3f70ec9\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Indsatsplanens overensstemmelse med de i § 2 angivne indholdsmæssige krav samt kommunens afgørelser efter § 5, stk. 1, kan påklages til Styrelsen for Vand- og Naturforvaltning. Landbrug og Fødevarer, samt Danmarks Naturfredningsforening og Friluftsrådet ved deres hovedorganisationer er klageberettiget.</p>\r\n<p class=\"Stk2\">\r\n   <span class=\"StkNr\" id=\"idbf628bf2-fedd-4965-a989-5589a95a4724\">Stk. 2.</span> Klage indgives til kommunen, der videresender klagen til Styrelsen for Vand- og Naturforvaltning med kommunens bemærkninger. Ved videresendelse skal kopi af indsatsplanen vedlægges.</p>\r\n<p class=\"Stk2\">\r\n   <span class=\"StkNr\" id=\"ida2bc1841-fc42-44f1-8ce5-f4ee386a426f\">Stk. 3.</span> Klage skal indgives inden fire uger fra datoen for modtagelse af afgørelsen eller inden fire uger fra datoen for den i § 3, stk. 3, nævnte offentliggørelse af den endeligt vedtagne indsatsplan.</p>\r\n<p class=\"Stk2\">\r\n   <span class=\"StkNr\" id=\"id8ece4e48-ef72-4fdc-897e-60a4bd8a512f\">Stk. 4.</span> Styrelsen for Vand- og Naturforvaltnings afgørelser kan ikke indbringes for anden administrativ myndighed.</p>\r\n<p class=\"Paragraf\" id=\"idbd22678a-238f-42a3-8c40-8a7a9d7b871d\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Undladelse af at efterkomme et påbud meddelt i medfør af § 5, stk. 1, straffes med bøde.</p>\r\n<p class=\"Stk2\">\r\n   <span class=\"StkNr\" id=\"id5477e79f-4178-4010-984a-de685a604e12\">Stk. 2.</span> Der kan efter § 18, stk. 3, i lov om drift af landbrugsjorder, pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"id6889d3cf-b709-4a9f-a070-5bc02e7bb288\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Bekendtgørelsen træder i kraft den 1. juli 2016.</p>\r\n<p class=\"Stk2\">\r\n   <span class=\"StkNr\" id=\"idc685d060-6107-4405-a94c-a6deee4f75f2\">Stk. 2.</span> Bekendtgørelse nr. 862 af 10. september 2009 om bekæmpelse af kæmpebjørneklo ophæves.</p>\r\n<p class=\"Stk2\">\r\n   <span class=\"StkNr\" id=\"idf5d281e4-c5b0-48f4-a92b-bceb8484fa4f\">Stk. 2.</span> Endelige indsatsplaner, som er blevet vedtaget og offentliggjort inden den 21. januar 2006, gennemføres efter reglerne i bekendtgørelse nr. 889 af 26. august 2004, og bevarer deres gyldighed i den resterende del af deres indsatsperiode.</p>\r\n<p class=\"Stk2\">\r\n   <span class=\"StkNr\" id=\"id5ee0157f-64da-48e1-9bb2-23ab52336dae\">Stk. 3.</span> Endelige indsatsplaner, som er blevet vedtaget og offentliggjort efter 21. januar 2006, men inden den 15. september 2009 i henhold til bekendtgørelse nr. 17 af 13. januar 2006, bevarer deres gyldighed i den resterende del af deres indsatsperiode.</p><div class=\"Givet\" id=\"Givet\"><p class=\"Givet\" align=\"center\">Naturstyrelsen, den 27. juni 2016</p><p class=\"Sign1\" align=\"center\">Hanne Kristensen</p><p class=\"Sign2\" align=\"right\">/ Anne-Marie Vægter Rasmussen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2016"
        },
        {
            "displayName": "Accession",
            "displayValue": "B20160087105"
        },
        {
            "displayName": "Entydig dokumentidentifikation",
            "displayValue": "CK000819"
        },
        {
            "displayName": "Dato for førstegangsindlæggelse",
            "displayValue": "29/06/2016"
        },
        {
            "displayName": "Dato for indlæggelse",
            "displayValue": "29/06/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "871"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "27/06/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Vand- og Naturforvaltning"
        },
        {
            "displayName": "Ressortministeriets journalnummer",
            "displayValue": "Miljø- og Fødevaremin.,<br />Naturstyrelsen, j.nr. 010-00222"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}