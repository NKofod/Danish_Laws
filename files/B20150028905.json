{
    "id": 169169,
    "title": "Bekendtgørelse om indhentelse af børneattest ved ansættelse og beskæftigelse af personer i myndigheder, institutioner, foreninger m.v. inden for Kulturministeriets ressortområde",
    "documentTypeId": "60",
    "isSagsforlobPeriodValid": true,
    "shortName": "BEK nr 289 af 18/03/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om indhentelse af børneattest ved ansættelse og beskæftigelse af personer i myndigheder, institutioner, foreninger m.v. inden for Kulturministeriets ressortområde</p>\r\n<p class=\"Indledning2\">I medfør af § 2, stk. 1 og 4, i lov om indhentelse af børneattest i forbindelse med ansættelse af personale m.v., jf. lovbekendtgørelse nr. 362 af 2. april 2014, fastsættes:</p>\r\n<p class=\"Paragraf\" id=\"id4b8fffcf-c01d-4c1d-9b19-c2e603f95e59\">\r\n   <span id=\"P1\"/>\r\n<span class=\"ParagrafNr\" id=\"Par1\">§ 1.</span> Myndigheder, institutioner, foreninger m.v. inden for Kulturministeriets ressortområde skal indhente børneattest, inden de ansætter eller beskæftiger personer, der som led i udførelsen af deres opgaver skal have direkte kontakt med børn under 15 år samt personer, der som led i udførelsen af deres opgaver færdes fast blandt børn under 15 år og derved har mulighed for at opnå direkte kontakt med disse børn, jf. § 2.</p>\r\n<p class=\"Stk2\">\r\n   <span class=\"StkNr\" id=\"idb44deb7c-bae0-4b37-a4af-90189fd37058\">Stk. 2.</span> Indhentelse af børneattest skal ske i overensstemmelse med de regler, der gælder for sådanne attester i § 36 i bekendtgørelse om behandling af personoplysninger i Det Centrale Kriminalregister (Kriminalregisteret), herunder at den, oplysningerne angår, har meddelt skriftligt samtykke til indhentelsen.</p>\r\n<p class=\"Paragraf\" id=\"id0cf644ca-e62b-48ad-b15a-e6b8653518c2\">\r\n   <span id=\"P2\"/>\r\n<span class=\"ParagrafNr\" id=\"Par2\">§ 2.</span> Følgende myndigheder, institutioner, foreninger m.v. har pligt til at indhente børneattest for personer, jf. § 1, der skal fungere som trænere, instruktører, holdledere, lærere, børnepassere, formidlere, pedeller, samaritter, lektiehjælpere og andet teknisk personale, herunder assistenter, vikarer, afløsere og studerende i praktik, såfremt der er tale om en fast tilknytning, jf. lovens § 2, stk. 1:</p>\r\n<p class=\"Liste1\">\r\n   <span class=\"Liste1Nr\" id=\"id4bf56de7-3143-4a4a-b427-a6bcd9f64775\">1)</span> Idrætsforeninger samt forbund og andre foreninger, hvor der foregår en fysisk aktivitet for udøveren.</p>\r\n<p class=\"Liste1\">\r\n   <span class=\"Liste1Nr\" id=\"idb9e9a25a-7766-4dfa-9324-c8cf8f33f3ce\">2)</span> Foreninger og andre forbund, hvor der foregår tankesport eller e-sport.</p>\r\n<p class=\"Liste1\">\r\n   <span class=\"Liste1Nr\" id=\"id47713bc0-11a3-4691-9c7f-60d7d6c66661\">3)</span> Musikskoler.</p>\r\n<p class=\"Liste1\">\r\n   <span class=\"Liste1Nr\" id=\"id9af8881e-0e42-4adf-b5d1-eff33295b5a8\">4)</span> Ballet- og danseskoler.</p>\r\n<p class=\"Liste1\">\r\n   <span class=\"Liste1Nr\" id=\"id2b5d9b6e-a490-4303-9ef0-9b614a70e846\">5)</span> Rideskoler og ridecentre.</p>\r\n<p class=\"Liste1\">\r\n   <span class=\"Liste1Nr\" id=\"id0c602ad5-62f6-48d0-9f18-bb508ee3cb96\">6)</span> Motions- og fitnesscentre.</p>\r\n<p class=\"Liste1\">\r\n   <span class=\"Liste1Nr\" id=\"id8bacdb02-4282-4803-a70f-4aa48aaba956\">7)</span> Museer.</p>\r\n<p class=\"Liste1\">\r\n   <span class=\"Liste1Nr\" id=\"idaad4ba4f-e62e-454c-afa2-6272d83bdf6b\">8)</span> Zoologiske anlæg og dyreparker.</p>\r\n<p class=\"Liste1\">\r\n   <span class=\"Liste1Nr\" id=\"id29d549ca-7624-4f7e-9809-3ca6b70210d3\">9)</span> Kunsthaller.</p>\r\n<p class=\"Liste1\">\r\n   <span class=\"Liste1Nr\" id=\"idf7a8e79a-474c-423d-85d6-5df905d6a6a9\">10)</span> Nødhjælpsorganisationer/velgørenhedsorganisationer.</p>\r\n<p class=\"Liste1\">\r\n   <span class=\"Liste1Nr\" id=\"id408b22f2-fb3e-4d9b-bae0-932efaff7d69\">11)</span> Orkestre og kor.</p>\r\n<p class=\"Liste1\">\r\n   <span class=\"Liste1Nr\" id=\"id95e67d12-77f0-43a5-8645-e68a8e8fd1cf\">12)</span> Teatre og teaterskoler.</p>\r\n<p class=\"Liste1\">\r\n   <span class=\"Liste1Nr\" id=\"id52c0545d-cf8d-4ca8-858a-144e7a33061b\">13)</span> Forfatterskoler for børn og unge.</p>\r\n<p class=\"Liste1\">\r\n   <span class=\"Liste1Nr\" id=\"id288c45b3-d30f-4580-acc5-8ab68b3f9fe5\">14)</span> Filmskoler for børn og unge.</p>\r\n<p class=\"Liste1\">\r\n   <span class=\"Liste1Nr\" id=\"id27ea4a85-509f-48e2-9cb4-9542e78410ca\">15)</span> Skoler for kreative håndværk.</p>\r\n<p class=\"Liste1\">\r\n   <span class=\"Liste1Nr\" id=\"idb5fd3812-ea47-4e5f-b2a6-637209990576\">16)</span> Radio- og TV-stationer.</p>\r\n<p class=\"Liste1\">\r\n   <span class=\"Liste1Nr\" id=\"idcee9de5d-56fa-4b51-932f-e2a177c69903\">17)</span> Biblioteker med børneafdelinger, materialesamlinger eller aktiviteter for børn.</p>\r\n<p class=\"Liste1\">\r\n   <span class=\"Liste1Nr\" id=\"id582fee03-06b4-4066-af63-128ed0ce633f\">18)</span> Folkeoplysende foreninger og distriktsforeninger, der får tilskud eller anvist lokaler efter lov om støtte til folkeoplysende voksenundervisning, frivilligt folkeoplysende foreningsarbejde og daghøjskoler samt om Folkeuniversitetet (folkeoplysningsloven), som ikke er omfattet af nr. 1-17.</p>\r\n<p class=\"Liste1\">\r\n   <span class=\"Liste1Nr\" id=\"id6e469c46-b6f8-4ccb-86df-2fba0809b283\">19)</span> Landsorganisationer og deres lokalforeninger, der modtager offentlige midler i medfør af bekendtgørelse om ydelse af tilskud til samfundsengagerede ungdomsorganisationer samt retningslinjer for initiativstøtte, som ikke er omfattet af nr. 1-18.</p>\r\n<p class=\"Stk2\">\r\n   <span class=\"StkNr\" id=\"ide64d3036-88e7-40a8-b912-7e7803c10b42\">Stk. 2.</span> Ved fast tilknytning efter stk. 1 forstås, at det fra ansættelsens eller beskæftigelsens begyndelse er hensigten, at personens tilknytning til myndigheden, institutionen, foreningen m.v. skal have mere end enkeltstående eller kortvarig karakter. I disse tilfælde skal børneattest være indhentet, inden personen tiltræder som ansat eller beskæftiget. Børneattest skal dog under alle omstændigheder indhentes efter stk. 1 senest 3 uger efter det tidspunkt, hvor en person har været tilknyttet myndigheden, institutionen, foreningen m.v. i mere end 3 måneder og inden for dette tidsrum i mindst 3 tilfælde eller i en sammenhængende periode af mere end 1 uges varighed har fungeret som træner, instruktør, holdleder, lærer, børnepasser, formidler, pedel og andet teknisk personale, jf. stk. 1, forudsat at personen fortsat skal være tilknyttet myndigheden, institutionen, foreningen m.v.</p>\r\n<p class=\"Stk2\">\r\n   <span class=\"StkNr\" id=\"id4908f07d-0aad-43fa-80cb-c2eb9f14df6c\">Stk. 3.</span> Der skal ikke på ny indhentes børneattest for en person som nævnt i stk. 1, hvis vedkommende overgår til anden ansættelse eller beskæftigelse inden for samme myndighed, institution, forening m.v. Det samme gælder, hvis personen enten genansættes eller genbeskæftiges, når afbrydelsen af tilknytningen til myndigheden, institutionen, foreningen m.v. beror på naturlige pauser, herunder overgang fra én sæson til en anden eller fra ét skoleår til et andet.</p>\r\n<p class=\"Paragraf\" id=\"id4e125524-3be3-4a09-b1bf-131027c3c435\">\r\n   <span id=\"P3\"/>\r\n<span class=\"ParagrafNr\" id=\"Par3\">§ 3.</span> Forsætlig overtrædelse af § 2 straffes med bøde. Dette gælder dog ikke for offentlige forvaltningsmyndigheders overtrædelser. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Stk2\">\r\n   <span class=\"StkNr\" id=\"id317f2988-f66c-4047-aeae-c260e2a9b6ce\">Stk. 2.</span> Overtrædelser, som omfattes af stk.1, påtales af det offentlige.</p>\r\n<p class=\"Paragraf\" id=\"id0285c65e-fd37-473e-b225-d25e0ad4e916\">\r\n   <span id=\"P4\"/>\r\n<span class=\"ParagrafNr\" id=\"Par4\">§ 4.</span> Bekendtgørelsen træder i kraft den 1. april 2015.</p>\r\n<p class=\"Stk2\">\r\n   <span class=\"StkNr\" id=\"id1e3369b5-adfc-4fea-aca8-2dbc20b55f52\">Stk. 2.</span> Bekendtgørelse nr. 489 af 29. maj 2012 om indhentelse af børneattest ved ansættelse og beskæftigelse af personer i myndigheder, institutioner, foreninger m.v. inden for Kulturministeriets ressortområde ophæves.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 18. marts 2015</p><p class=\"Sign1\" align=\"center\">Marianne Jelved</p><p class=\"Sign2\" align=\"right\">/ Lars M. Banke</p></div>\r\n",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/03/2015"
        },
        {
            "displayName": "Accession",
            "displayValue": "B20150028905"
        },
        {
            "displayName": "Entydig dokumentidentifikation",
            "displayValue": "AK001096"
        },
        {
            "displayName": "Dato for førstegangsindlæggelse",
            "displayValue": "28/03/2015"
        },
        {
            "displayName": "Dato for indlæggelse",
            "displayValue": "28/03/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "289"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "18/03/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2014-015570"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}