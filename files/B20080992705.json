{
    "id": 123366,
    "title": "Bestemmelser om flyve- og tjenestetidsbegrænsninger samt hviletid for besætningsmedlemmer under erhvervsmæssig lufttransport (BL 5-18 Udgave 2, 2. juni 2008)",
    "documentTypeId": "60",
    "isSagsforlobPeriodValid": true,
    "shortName": "BEK nr 9927 af 02/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K0\"></a>   </p>\r\n      <p class=\"Indholdsfortegnelse\"><a href=\"#K1\"></a>   </p>\r\n      <p class=\"Indholdsfortegnelse\"><a href=\"#K2\"></a>   </p>\r\n      <p class=\"Indholdsfortegnelse\"><a href=\"#K3\"></a>   </p>\r\n      <p class=\"Indholdsfortegnelse\"><a href=\"#K4\"></a>   </p>\r\n      <p class=\"Indholdsfortegnelse\"><a href=\"#K5\"></a>   </p>\r\n      <p class=\"Indholdsfortegnelse\"><a href=\"#K6\"></a>   </p>\r\n      <p class=\"Indholdsfortegnelse\"><a href=\"#K7\"></a>   </p><div class=\"bjelke\">Den fulde tekst</div><p class=\"Titel2\">Bestemmelser om flyve- og tjenestetidsbegrænsninger samt hviletid for besætningsmedlemmer under erhvervsmæssig lufttransport (BL 5-18 Udgave 2, 2. juni 2008)</p>\r\n      <p class=\"Indledning2\">I medfør af § 82 i lov om luftfart, jf. lovbekendtgørelse nr. 731 af 21. juni 2007, fastsætter Statens Luftfartsvæsen herved efter bemyndigelse fra Transportministeriet, jf. bekendtgørelse nr. 1597 af 18. december 2007 om henlæggelse af opgaver til Statens Luftfartsvæsen og om kundgørelse af de af luftfartsvæsenet udfærdigede forskrifter, følgende:</p>\r\n      <p class=\"AfsnitOverskrift\">1. Referencedokument</p>\r\n      <p class=\"Paragraf\" id=\"\"><span class=\"ParagrafNr\" id=\"\"></span> Subpart Q i Europaparlamentets og Rådets forordning (EF) nr. 1899/2006 af 12. december 2006 om ændring af Rådets forordning (EØF) nr. 3922 om harmonisering af tekniske krav og administrative procedurer inden for civil luftfart som ændret ved Europaparlamentets og Rådets forordning (EF) nr. 1900/2006 af 20. december 2006 om ændring af Rådets forordning (EØF) nr. 3922 om harmonisering af tekniske krav og administrative procedurer inden for civil luftfart, i det følgende benævnt Subpart Q.</p>\r\n      <p class=\"AfsnitOverskrift\">2. Definition</p>\r\n      <p class=\"Paragraf\" id=\"_\"><span class=\"ParagrafNr\" id=\"_2\"></span> <span class=\"Italic\">Ambulanceflyvning (Emergency Medical service Operations - EMS):</span></p>\r\n      <p class=\"Tekst2\">\r\n        <div>I denne BL forstås ved ambulanceflyvning flyvning, hvor formålet er at udføre transport, som er direkte forbundet med:</div>\r\n      </p>\r\n      <p class=\"Tekst2\">\r\n        <div>\r\n          <div style=\"width:100%\">\r\n            <table class=\"Maintable\" align=\"left\" border=\"0\" cellspacing=\"0\" cellpadding=\"0\" style=\"SchultzColumns: 37 675;\" width=\"713\">\r\n              <tr>\r\n                <td width=\"37\">\r\n                  <div class=\"TabelTekst2\">a.</div>\r\n                </td>\r\n                <td width=\"675\">\r\n                  <div class=\"TabelTekst2\">Alvorligt syge eller tilskadekomne personer med deres pårørende og medicinsk personale til et sted med faciliteter, der er bydende nødvendige for deres behandling.</div>\r\n                </td>\r\n              </tr>\r\n              <tr>\r\n                <td width=\"37\">\r\n                  <div class=\"TabelTekst2\">b.</div>\r\n                </td>\r\n                <td width=\"675\">\r\n                  <div class=\"TabelTekst2\">Medicinsk personale, som kræves for at udføre bydende nødvendige opgaver.</div>\r\n                </td>\r\n              </tr>\r\n              <tr>\r\n                <td width=\"37\">\r\n                  <div class=\"TabelTekst2\">c.</div>\r\n                </td>\r\n                <td width=\"675\">\r\n                  <div class=\"TabelTekst2\">Livsvigtige medicinske forsyninger, såsom udstyr, blod, organer og medicin.</div>\r\n                </td>\r\n              </tr>\r\n              <tr>\r\n                <td width=\"37\">\r\n                  <div class=\"TabelTekst2\">d.</div>\r\n                </td>\r\n                <td width=\"675\">\r\n                  <div class=\"TabelTekst2\">Nødvendig flyvning i forbindelse med afhentning af personer eller medicinske forsyninger, jf. pkt. a., b. og c.</div>\r\n                </td>\r\n              </tr>\r\n            </table>\r\n          </div>\r\n        </div>\r\n      </p>\r\n      <p class=\"Tekst2\">\r\n        <div><span class=\"Italic\">Udkald til tjeneste:</span></div>\r\n      </p>\r\n      <p class=\"Tekst2\">\r\n        <div>Det tidspunkt, hvor operatøren kontakter besætningsmedlemmet for beordring til tjeneste.</div>\r\n      </p>\r\n      <p class=\"Tekst2\">\r\n        <div>I øvrigt henvises til definitionerne i Subpart Q, OPS 1.1095.</div>\r\n      </p>\r\n      <p class=\"AfsnitOverskrift\">3. Anvendelsesområde</p>\r\n      <p class=\"Paragraf\" id=\"_\"><span class=\"ParagrafNr\" id=\"_3\"></span> 3.1 Denne BL fastsætter bestemmelser om flyve- og tjenestetidsbegrænsninger samt hviletid for besætningsmedlemmer i danske luftfartsforetagender, der udfører erhvervsmæssig lufttransport med flyvemaskiner.</p>\r\n      <p class=\"Tekst2\">\r\n        <div>3.2 Bestemmelserne i Subpart Q skal være gældende for luftfartsforetagender hjemmehørende i Grønland og på Færøerne.</div>\r\n      </p>\r\n      <p class=\"Tekst2\">\r\n        <div>3.3 BL’en indeholder bestemmelser, der supplerer bestemmelserne i Subpart Q.</div>\r\n      </p>\r\n      <p class=\"AfsnitOverskrift\">4. Ansvar</p>\r\n      <p class=\"Paragraf\" id=\"_\"><span class=\"ParagrafNr\" id=\"_4\"></span> Luftfartsforetagendet er ansvarlig for, at bestemmelserne i denne BL overholdes.</p>\r\n      <p class=\"Tekst2\">\r\n        <div><span class=\"Italic\">Anm.:</span> <span class=\"Italic\">Der henvises i øvrigt til ansvarsbestemmelserne i Subpart Q, OPS 1.1090, pkt. 3 og 4.</span></div>\r\n      </p>\r\n      <p class=\"AfsnitOverskrift\">5. Supplerende bestemmelser</p>\r\n      <p class=\"Paragraf\" id=\"_\"><span class=\"ParagrafNr\" id=\"_5\"></span> <span class=\"Italic\">5.1 Standby i en lufthavn, jf. Subpart Q, OPS 1.1125, pkt. 1.3 og 1.4</span></p>\r\n      <p class=\"Tekst2\">\r\n        <div>5.1.1 Hvis standby i en lufthavn følges umiddelbart af en flyvetjenesteperiode, i det følgende kaldet FDP, indgår standbyperioden med 100% ved beregning af den maksimale daglige FDP, jf. Subpart Q, OPS 1.1105.</div>\r\n      </p>\r\n      <p class=\"Tekst2\">\r\n        <div>5.1.2 Hvis standby i en lufthavn ikke følges umiddelbart af en FDP, skal der tildeles en hvileperiode, jf. Subpart Q, OPS 1.1110.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.2 Standby, bortset fra standby i en lufthavn, jf. Subpart Q, OPS 1.1125, pkt.</span> <span class=\"Italic\">2</span></div>\r\n      </p>\r\n      <p class=\"Tekst2\">\r\n        <div>5.2.1 Al standby, inklusive start- og sluttidspunkt, skal planlægges og/eller meddeles i forvejen.</div>\r\n      </p>\r\n      <p class=\"Tekst2\">\r\n        <div>5.2.2 Den maksimale varighed af standbyperioden må ikke overstige 14 timer.</div>\r\n      </p>\r\n      <p class=\"Tekst2\">\r\n        <div>5.2.3 Under standby skal besætningsmedlemmet have adgang til liggende hvile i et hvileområde på landjorden.</div>\r\n      </p>\r\n      <p class=\"Tekst2\">\r\n        <div>5.2.4 Standby indgår som anført nedenfor i beregningen af såvel maksimum daglige FDP, jf. Subpart Q, OPS 1.1105, som den akkumulerede tjenestetid, jf. Subpart Q, OPS 1.1100, pkt. 1.1.</div>\r\n      </p>\r\n      <p class=\"Tekst2\">\r\n        <div>5.2.4.1 Standby indgår med 50%, jf. dog nedenfor.</div>\r\n      </p>\r\n      <p class=\"Tekst2\">\r\n        <div>5.2.4.2 Hvis der umiddelbart før standbyperioden tildeles en hvileperiode, belastes besætningsmedlemmet i de første 4 timer af standbyperioden med 0%, jf. dog pkt. 5.2.4.4.</div>\r\n      </p>\r\n      <p class=\"Tekst2\">\r\n        <div>5.2.4.3 Finder der ikke udkald til tjeneste sted i tidsrummet 2200-0600, belastes besætningsmedlemmet under denne periode med 0%.</div>\r\n      </p>\r\n      <p class=\"Tekst2\">\r\n        <div>5.2.4.4 Ved udkald til tjeneste indgår efterfølgende tid frem til tjenestens påbegyndelse med 50%, jf. dog pkt. 5.2.4.4.1.</div>\r\n      </p>\r\n      <p class=\"Tekst2\">\r\n        <div>5.2.4.4.1 Sker udkaldet i perioden 0600 - 2200 med så tidligt varsel, at der mellem tidspunktet for udkald og tidspunktet for tjenestens påbegyndelse kan indeholdes en periode af mindst 5 timers varighed, belastes besætningsmedlemmet under denne periode med 0%.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.3 Langdistanceflyvninger øst/vest, jf. Subpart Q, OPS 1.1110, pkt. 1.3</span></div>\r\n      </p>\r\n      <p class=\"Tekst2\">\r\n        <div>5.3.1 Følgende regler gælder for en FDP, der afsluttes på en plads, der har en tidszoneforskel på mindst 3 timer fra det sted, hvor man sidst benyttede lokaltid til tjenestetidsberegning.</div>\r\n      </p>\r\n      <p class=\"Tekst2\">\r\n        <div>5.3.1.1 Hvis der tildeles en hvileperiode indeholdende 3 lokale nætter på en udestation, skal efterfølgende FDP’er beregnes som angivet i Subpart Q, OPS 1.1105.</div>\r\n      </p>\r\n      <p class=\"Tekst2\">\r\n        <div>5.3.1.2 Hvis betingelserne i pkt. 5.3.1.1 ikke er opfyldt, skal efterfølgende FDP’er begrænses til 11½ time. For hver sektor regnet fra den anden sektor og fremefter nedskæres disse 11½ timer med ½ time pr. sektor.</div>\r\n      </p>\r\n      <p class=\"Tekst2\">\r\n        <div>5.3.1.2.1 Planlægges efterfølgende FDP’er til at overskride 4½ time, skal hvileperioderne forøges med tidsforskellen mellem nuværende og foregående hvilested dog således, at hvileperioden ikke behøver at overstige 15 timer.</div>\r\n      </p>\r\n      <p class=\"Tekst2\">\r\n        <div>5.3.1.3 Ved tilbagekomst til hjemmebasen skal besætningsmedlemmet tildeles en hvileperiode på minimum 4½ time ganget med tidsforskellen mellem hjemmebasen og det i tidsforskel fjernest beliggende hvilested. Denne hvileperiode skal efterfølges af en hvileperiode som angivet i Subpart Q, OPS 1.1110, pkt. 2.1.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.4 Flyvning baseret på udvidet FDP, hvori der indgår en pause, jf. Subpart Q, OPS 1.1105, pkt.</span> <span class=\"Italic\">6</span></div>\r\n      </p>\r\n      <p class=\"Tekst2\">\r\n        <div>5.4.1 En pause indgår som anført nedenfor i beregningen af maksimum daglige FDP, jf. Subpart Q, OPS 1.1105.</div>\r\n      </p>\r\n      <p class=\"Tekst2\">\r\n        <div>5.4.2 Pause på jorden</div>\r\n      </p>\r\n      <p class=\"Tekst2\">\r\n        <div>5.4.2.1 Pause på jorden medregnes med 50%. Hvis en pause overstiger 4 timer, og varigheden af denne er angivet ved pausens start, medregnes den med 0%.</div>\r\n      </p>\r\n      <p class=\"Tekst2\">\r\n        <div>5.4.2.2 Under en pause skal besætningsmedlemmet have adgang til liggende hvile i et hvileområde på jorden.</div>\r\n      </p>\r\n      <p class=\"Tekst2\">\r\n        <div>5.4.3 Pause i flyvemaskinen under flyvning</div>\r\n      </p>\r\n      <p class=\"Tekst2\">\r\n        <div>5.4.3.1 For besætningsmedlemmer i en udvidet flyvebesætning og kabinebesætningsmedlemmer udover det påkrævede mindste antal, der i mindst 1 time har adgang til hvile, jf. pkt. 5.4.3.2, medregnes en pause med 50%.</div>\r\n      </p>\r\n      <p class=\"Tekst2\">\r\n        <div>5.4.3.2 Under en pause skal besætningsmedlemmet have adgang til hvile i en køje, et komfortabelt vandret sædearrangement eller en komfortabel stol, der kan lænes tilbage. Pauseområdet skal være adskilt og afskærmet fra cockpittet og passagererne.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.5 Énpilot operationer, jf. Subpart Q, OPS 1.1105, pkt. 1.1</span></div>\r\n      </p>\r\n      <p class=\"Tekst2\">\r\n        <div>5.5.1 Ved beregning af den maksimale daglige FDP gælder bestemmelserne i Subpart Q, OPS 1.1105, bortset fra pkt. 1.1.</div>\r\n      </p>\r\n      <p class=\"Tekst2\">\r\n        <div>5.5.1.1 Den maksimale daglige FDP nedskæres med 3 timer.</div>\r\n      </p>\r\n      <p class=\"Tekst2\">\r\n        <div>5.5.1.2 Hvis et besætningsmedlem skifter fra énpilot operation til flerpilot operation i løbet af en FDP, kan reduktionen i pkt. 5.5.1.1 nedsættes til 1 time.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.6 Ambulanceflyvning, jf. Subpart Q, OPS 1.1105, pkt. 1.1</span></div>\r\n      </p>\r\n      <p class=\"Tekst2\">\r\n        <div>5.6.1 Ved fastsættelse af den maksimale daglige FDP gælder bestemmelserne i Subpart Q, OPS 1.1105, bortset fra pkt. 1.1.</div>\r\n      </p>\r\n      <p class=\"Tekst2\">\r\n        <div>5.6.1.1 Under aktiv ambulanceflyvning kan den maksimale daglige FDP forlænges med 2 timer.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.7 Reduktion af den maksimale basis FDP pr. dag.</span></div>\r\n      </p>\r\n      <p class=\"Tekst2\">\r\n        <div>Den maksimale daglige FDP reduceres med 30 minutter for hver landing regnet fra og med den 3. landing.</div>\r\n      </p>\r\n      <p class=\"Tekst2\">\r\n        <div><span class=\"Italic\">5.8 Positionering mv.</span></div>\r\n      </p>\r\n      <p class=\"Tekst2\">\r\n        <div>5.8.1 Hvis et luftfartsforetagende tilbyder et besætningsmedlem transport til hjemmebasen i forbindelse med tjeneste, skal tiden, der anvendes hertil frem til påbegyndelse eller afslutning af tjenesteperioden på hjemmebasen, betragtes som tjeneste, jf. Subpart Q, OPS 1.1105, pkt. 5.</div>\r\n      </p>\r\n      <p class=\"Tekst2\">\r\n        <div>5.8.2 Al form for transport mellem hjemmebase og det sted, hvor flyvetjenesten påbegyndes, medregnes i den daglige FDP.</div>\r\n      </p>\r\n      <p class=\"AfsnitOverskrift\">6. Dispensation</p>\r\n      <p class=\"Paragraf\" id=\"_\"><span class=\"ParagrafNr\" id=\"_6\"></span> Statens Luftfartsvæsen kan i ganske særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for den pågældende bestemmelse.</p>\r\n      <p class=\"AfsnitOverskrift\">7. Straf</p>\r\n      <p class=\"Paragraf\" id=\"_\"><span class=\"ParagrafNr\" id=\"_7\"></span> 7.1 Overtrædelse af bestemmelserne i denne BL straffes i medfør af luftfartslovens § 149, stk. 8, med bøde eller fængsel i indtil 2 år.</p>\r\n      <p class=\"Tekst2\">\r\n        <div>7.2 Overtrædelse af bestemmelserne i Subpart Q straffes i medfør af luftfartslovens § 149, stk. 11, med bøde eller fængsel indtil 4 måneder.</div>\r\n      </p>\r\n      <p class=\"Tekst2\">\r\n        <div>7.3 For overtrædelser begået af selskaber mv. (juridiske personer) kan der pålægges straf efter reglerne i straffelovens 5. kapitel, jf. luftfartslovens § 149, stk. 14.</div>\r\n      </p>\r\n      <p class=\"AfsnitOverskrift\">8. Ikrafttræden</p>\r\n      <p class=\"Paragraf\" id=\"_\"><span class=\"ParagrafNr\" id=\"_8\"></span> 8.1 Denne BL træder i kraft den 16. juli 2008, jf. dog pkt. 8.3.</p>\r\n      <p class=\"Tekst2\">\r\n        <div>8.2 Samtidig ophæves BL 5-17, 2. udgave af 1. juni 1980 med senere ændringer og BL 5-18, 1. udgave af 11. marts 2008 annulleres, jf. lov om ændring af lov nr. 305 af 19. april 2006 om udgivelsen af en Lovtidende og en Ministerialtidende (Lovtidende i elektronisk form) og bekendtgørelse nr. 342 af 6. maj 2008 om ikrafttræden af § 1, nr. 18, i lov om ændring af lov om luftfart, jf. lov nr. 242 af 21. marts 2007.</div>\r\n      </p>\r\n      <p class=\"Tekst2\">\r\n        <div>8.3 Luftfartsforetagender kan dog anvende bestemmelserne i Subpart Q og denne BL før den 1. juli 2008, hvis bestemmelserne indgår i selskabets godkendte driftshåndbog.</div>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Statens Luftfartsvæsen, den 2. juni 2008</I></P><P CLASS=SIGN1 ALIGN=\"CENTER\">Kurt Lykstoft Larsen</P><P CLASS=SIGN2 ALIGN=\"RIGHT\">/ Per Veingberg</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/02/2009"
        },
        {
            "displayName": "Accession",
            "displayValue": "B20080992705"
        },
        {
            "displayName": "Entydig dokumentidentifikation",
            "displayValue": "BL000146"
        },
        {
            "displayName": "Dato for førstegangsindlæggelse",
            "displayValue": "04/02/2009"
        },
        {
            "displayName": "Dato for indlæggelse",
            "displayValue": "04/02/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "9927"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "02/06/2008"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Transportmin., Statens Luftfartsvæsen, j.nr. 08-3011-0022"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}