{
    "id": 52380,
    "title": "Cirkulære om en med republikken Chile indgået overenskomst angående militærtjeneste. (Til samtlige udskrivningschefer, lægdsforstandere og lægdsmænd). ",
    "documentTypeId": "140",
    "isSagsforlobPeriodValid": false,
    "shortName": "CIR nr 29 af 19/02/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om en med republikken Chile indgået  \r\n\r\n overenskomst angående militærtjeneste. (Til samtlige udskrivningschefer,  \r\n\r\n lægdsforstandere og lægdsmænd). </H1>  \r\n\r\n<P></P>  \r\n\r\n<BR>  \r\n\r\n<P>Man skal herved meddele, at der den 27. oktober 1959 mellem Danmark og  \r\n\r\n Chile er ikrafttrådt en overenskomst angående militærtjeneste, jfr.  \r\n\r\n udenrigsministeriets bekendtgørelse af 11. januar 1960. </P>  \r\n\r\n<P>Overenskomsten bestemmer bl.a., at personer, som har statsborgerret i  \r\n\r\n begge lande, og som har aftjent værnepligt i et af dem, skal anses for derved  \r\n\r\n også at have aftjent værnepligten i det andet land. Det er dog en betingelse  \r\n\r\n for at nyde denne begunstigelse, at de som bevis for således at have aftjent  \r\n\r\n deres værnepligt fremviser en behørig attest, der på begæring udstedes af de  \r\n\r\n kompetente myndigheder i det land, hvor værnepligten virkelig er aftjent.  \r\n\r\n</P>  \r\n\r\n<P>Personer, der har statsborgerret i begge lande, og som i Chile af lægelige  \r\n\r\n grunde er fundet uskikket til militærtjeneste, eller som i øvrigt i  \r\n\r\n overensstemmelse med de love, der gælder for tvungen militærtjeneste i Chile,  \r\n\r\n fritages for tjeneste i de væbnede styrker, skal anses for at have aftjent  \r\n\r\n deres værnepligt, hvis de som bevis for tjenstudygtigheden eller fritagelsen  \r\n\r\n fremlægger en af Chiles kompetente myndigheder udstedt, behørig attest herom.  \r\n\r\n</P>  \r\n\r\n<P>Personer med statsborgerret i begge lande, som frivilligt er indtrådt i  \r\n\r\n Chiles væbnede styrker og har gjort tjeneste i et tidsrum, som ikke er  \r\n\r\n kortere end den tjenestetid, der ved tidspunktet for indrulleringen er  \r\n\r\n fastsat i Chiles lovgivning, skal anses for at have aftjent deres værnepligt  \r\n\r\n her i landet. </P>  \r\n\r\n<P>Personer med statsborgerret i begge lande, som af de kompetente  \r\n\r\n myndigheder i Chile har fået bevilget udsættelse med indkaldelse, må ikke  \r\n\r\n indkaldes til aftjening af værnepligt, før udsættelsen er udløbet. Som bevis  \r\n\r\n for sådan udsættelse anses en af de kompetente myndigheder i Chile udstedt  \r\n\r\n behørig attest. </P>  \r\n\r\n<P>De ansøgninger, som de af overenskomsten omfattede personer måtte indgive,  \r\n\r\n bør indeholde følgende oplysninger: Fulde navn, fødselsdag og -sted,  \r\n\r\n forældrenes navne, personens ægteskabelige stilling, livsstilling eller  \r\n\r\n beskæftigelse og bopæl samt eventuelt identitetskorts nummer og dato med  \r\n\r\n angivelse af den udstedende myndighed. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 19. FEBRUAR  \r\n\r\n 1960. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Knud Larsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/04/1960"
        },
        {
            "displayName": "Accession",
            "displayValue": "C19600002909"
        },
        {
            "displayName": "Entydig dokumentidentifikation",
            "displayValue": "CM011213"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "19/02/1960"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}