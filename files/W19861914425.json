{
    "id": 33853,
    "title": "Dagforanstaltning - dagpleje - amtsankenævnets/ankestyrelsens kompetence (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19144 af 16/04/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en sag om betaling for ophold i dagpleje tiltrådte ankestyrelsen, at  \r\n\r\n amtsankenævnet ikke havde kompetence til at behandle en klage over  \r\n\r\n fastsættelse af forældrebetalingen. Ankestyrelsen lagde vægt på, at det efter  \r\n\r\n bistandsloven påhviler kommunalbestyrelsen at sørge for, at der er det  \r\n\r\n nødvendige antal pladser på daginstitutioner for børn og unge, og at  \r\n\r\n kommunalbestyrelsens afgørelse herom ikke kan indbringes for  \r\n\r\n amtsankenævnet/ankestyrelsen. Ankestyrelsen lagde endvidere vægt på, at selv  \r\n\r\n om det er det sociale udvalg, der træffer bestemmelse om optagelse i  \r\n\r\n daginstitution/dagpleje fastsættes betalingen herfor af kommunalbestyrelsen.  \r\n\r\n Kommunalbestyrelsens afgørelse kan ikke efter bistandsloven indbringes for  \r\n\r\n amtsankenævnet/ankestyrelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dagforanstaltning - dagpleje -  \r\n\r\n amtsankenævnets/ankestyrelsens kompetence (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger fik i april 1983 tilbudt en dagplejeplads med skiftevis 32  \r\n\r\n timer og 43 1/4 time ugentlig. Ansøgeren havde alene behov for pasning i 32  \r\n\r\n timer pr. uge, men så sig nødsaget til at acceptere den tilbudte plads. Den  \r\n\r\n tilbudte plads indebar en merudgift for ansøgeren på ca. 135 kr. månedlig,  \r\n\r\n idet hun måtte betale for alle de tilbudte timer. </P>  \r\n\r\n<P>Det sociale udvalg havde meddelt ansøgeren, at betalingen for 43 1/4 time  \r\n\r\n hver anden uge måtte opretholdes, så længe barnet var i denne dagpleje. På  \r\n\r\n anvisningstidspunktet havde socialforvaltningen ikke en ledig dagpleje på 32  \r\n\r\n timer i den ønskede dagpleje, men fra 1. august 1983 havde ansøgeren fået en  \r\n\r\n 32 timers plads i dagplejen. </P>  \r\n\r\n<P>Over for amtsankenævnet oplyste socialforvaltningen, at den aktuelle  \r\n\r\n dagplejer var normeret med 3 pladser a 32 timer og 1 plads a 43 1/4 time. To  \r\n\r\n pladser med 32 timer var besat og en plads var besat med samme timetal som  \r\n\r\n ansøgeren fik tildelt, nemlig 32 timer hver anden uge og 43 1/4 time hver  \r\n\r\n anden uge. På anvisningstidspunktet resterede der således kun den  \r\n\r\n timefordeling, som ansøgeren fik tilbudt. Forvaltningen har iøvrigt begrundet  \r\n\r\n tilbuddet med, at dagplejeren var beskæftiget under en garantiordning, og at  \r\n\r\n det derfor var nødvendigt at anvise dagpleje svarende til dette timetal. Da  \r\n\r\n ansøgeren havde accepteret pladsen, måtte hun også betale for det timetal,  \r\n\r\n som hun havde til rådighed. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet henviste til, at nævnet kun kan behandle klager over  \r\n\r\n afgørelser truffet af det sociale udvalg. Da forældrebetalingen blev fastsat  \r\n\r\n af kommunalbestyrelsen i henhold til bistandslovens § 64, stk. 3, jfr. § 73,  \r\n\r\n lå afgørelsen herom undefor nævnets kompetenceområde. Kommunalbestyrelsens  \r\n\r\n afgørelse var endelig og kunne ikke indbringes for anden administrativ  \r\n\r\n myndighed. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren. </P>  \r\n\r\n<P>LOVGRUNDLAG: </P>  \r\n\r\n<P>Bistandsloven, § 64, stk. 3, § 69, stk. 1, § 72 og § 73, stk. 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder amtsankenævnets afgørelse. Ankestyrelsen har  \r\n\r\n herved lagt vægt på, at det efter bistandsloven påhviler kommunalbestyrelsen  \r\n\r\n at sørge for, at der er det nødvendige antal pladser på daginstitutioner for  \r\n\r\n børn og unge, og at kommunalbestyrelsens afgørelse heraf ikke kan indbringes  \r\n\r\n for amtsankenævnet/ankestyrelsen. Ankestyrelsen har endvidere lagt vægt på,  \r\n\r\n at selv om det er det sociale udvalg, der træffer bestemmelse om optagelse i  \r\n\r\n daginstitution/dagpleje, fastsættes betalingen herfor af kommunalbestyrelsen.  \r\n\r\n Kommunalbestyrelsens afgørelse kan ikke efter bistandsloven indbringes for  \r\n\r\n amtsankenævnet/ankestyrelsen. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Socialstyrelsen i SM O-076-86 26/11/1986."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861914425"
        },
        {
            "displayName": "Entydig dokumentidentifikation",
            "displayValue": "CA001781"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19144"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "16/04/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20082-84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}