{
    "id": 232945,
    "title": "Bekendtgørelse om særlig støtte til almene boligorganisationers erhvervelse af beboelsesejendomme",
    "documentTypeId": "60",
    "isSagsforlobPeriodValid": true,
    "shortName": "BEK nr 1374 af 30/09/2022",
    "documentHtml": "<div class=\"bjelke\">Oversigt (indholdsfortegnelse)</div><div class=\"toc\">\r\n   <table class=\"Indholdsfortegnelse\">\r\n      <tr>\r\n         <td class=\"IndholdsfortegnelseId\">\r\n            <a href=\"#id633ae8f3-ba8b-4a72-8d41-eaa53db24d14\">Kapitel 1</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Anvendelsesområde</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#iddae7eae7-3540-408f-8811-201e297f8eff\">Kapitel 2</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ansøgning</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id3adf5793-39bd-4fc4-be92-818b69b495af\">Kapitel 3</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Tilsagn</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id960f99eb-ca79-42d2-9755-5f4d462c71bd\">Kapitel 4</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Udbetaling</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id901e808e-421a-4848-bd57-cc1d7b5f2a0d\">Kapitel 5</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Annullering af tilsagn og tilbagebetaling af støtte</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#ida951a349-2eee-4bcb-90f8-1c817a325aed\">Kapitel 6</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Kontrol</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#id2102c909-8bf9-471f-8b47-ac3fc75d68e1\">Kapitel 7</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Klage</span>\r\n         </td>\r\n      </tr>\r\n      <tr>\r\n         <td class=\"IndholdsfortegnelseId\">\r\n            <a href=\"#idbf4fec6a-fc9d-4037-bf9f-1db582a79859\">Kapitel 8</a>\r\n         </td>\r\n         <td class=\"IndholdsfortegnelseTekst\">\r\n            <span class=\"Italic\">Ikrafttræden</span>\r\n         </td>\r\n      </tr>\r\n   </table>\r\n</div><div class=\"bjelke\">Den fulde tekst</div><p class=\"Titel2\">Bekendtgørelse om særlig støtte til almene boligorganisationers erhvervelse af beboelsesejendomme</p>\r\n<p class=\"Indledning2\">I medfør af § 142 d, stk. 4, i lov om almene boliger m.v., jf. lovbekendtgørelse nr. 1877 af 27. september 2021, som ændret ved lov nr. 888 af 21. juni 2022, fastsættes efter bemyndigelse:</p>\r\n<p class=\"Kapitel\" id=\"id633ae8f3-ba8b-4a72-8d41-eaa53db24d14\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">\r\n   <span class=\"Italic\">Anvendelsesområde</span>\r\n</p>\r\n<p class=\"Paragraf\" id=\"id6dd70234-f7d7-4ed7-bbc6-a9be1822d5ce\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bolig- og Planstyrelsen kan give tilsagn om støtte til etablering af almene boliger, jf. § 2, med henblik på at øge antallet af økonomisk tilgængelige boliger i større byer, hvor der måtte være særligt behov herfor.</p>\r\n<p class=\"Paragraf\" id=\"id51d7f127-c49f-494a-9d05-d3b2e5eb4b9a\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Bolig- og Planstyrelsen kan i perioden 2022-2031 inden for en bevilling fastsat i henhold til den årlige finanslov give tilsagn om lån til almene boligorganisationer til etablering af almene boliger ved erhvervelse af eksisterende beboelsesejendomme, når der ikke kan ydes støtte til de pågældende ejendomme efter § 115 i almenboligloven.</p>\r\n<p class=\"Stk2\">\r\n   <span class=\"StkNr\" id=\"idc6c176a5-d1b8-4d7e-bbbf-99e756678fc0\">Stk. 2.</span> Lånet kan maksimalt udgøre 20 pct. af ejendommens værdi. Ved ejendommens værdi forstås i denne sammenhæng købesummen for ejendommen med tillæg af udgifter, hvis afholdelse kan godkendes af ministeriet som nødvendige for, at boligerne fremover vil kunne anvendes efter deres formål.</p>\r\n<p class=\"Stk2\">\r\n   <span class=\"StkNr\" id=\"ida8be8155-fa7f-4203-9c66-9c1644462d1c\">Stk. 3.</span> Lånet er rentefrit. Bolig- og Planstyrelsen stiller krav om påbegyndelse af tilbagebetaling senest 50 år efter ejendommens ibrugtagelse. Krav om tilbagebetaling kan ske tidligere, når ejendommens økonomi sammenholdt med almene boligers formål og det almindelige lejeniveau muliggør dette.</p>\r\n<p class=\"Kapitel\" id=\"iddae7eae7-3540-408f-8811-201e297f8eff\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ansøgning</span>\r\n</p>\r\n<p class=\"Paragraf\" id=\"ida442bb0a-0ec9-404b-a8bd-3cd2f4cc6d05\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Ansøgning om lån efter § 2 kan indsendes af en almen boligorganisation til Bolig- og Planstyrelsen inden for en ansøgningsperiode, som oplyses på styrelsens hjemmeside, med frist den 15. februar, 15. april, 15. juni, 15. september eller 15. november.</p>\r\n<p class=\"Stk2\">\r\n   <span class=\"StkNr\" id=\"idd8160b34-50a4-4ba5-8f16-65d2903b3e17\">Stk. 2.</span> Ansøgning skal fremsendes elektronisk ved anvendelse af det ansøgningsskema, der findes på Bolig- og Planstyrelsens hjemmeside.</p>\r\n<p class=\"Stk2\">\r\n   <span class=\"StkNr\" id=\"idd7179d91-7a58-45ee-83bb-7cefe9b5c136\">Stk. 3.</span> En ansøgning skal vedrøre en bestemt ejendom, hvorom der er indgået en betinget købsaftale eller igangsat dokumenterede drøftelser om et køb mellem boligorganisationen og ejendommens ejer.</p>\r\n<p class=\"Paragraf\" id=\"idca9630cf-c7f6-4e68-b996-0219cf80d67c\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Det er en forudsætning for tilsagn efter § 7, at</p>\r\n<p class=\"Liste1\">\r\n   <span class=\"Liste1Nr\" id=\"idd33ca49e-fcb2-4046-89dc-386e0ab83166\">1)</span> boligledigheden i kommunen opgjort efter almenboliglovens § 115, stk. 7, 2. pkt., ikke overstiger 2 pct.,</p>\r\n<p class=\"Liste1\">\r\n   <span class=\"Liste1Nr\" id=\"id995ce655-2d22-48a0-be13-b56b7cf05744\">2)</span> ejendommen er beliggende i en by (byområde) med mindst 20.000 indbyggere efter Danmarks Statistiks seneste byopgørelse pr. 1. januar,</p>\r\n<p class=\"Liste1\">\r\n   <span class=\"Liste1Nr\" id=\"idd6d846d3-14f6-4df2-8dbc-723526ac82e7\">3)</span> kommunen godkender erhvervelsen af ejendommen efter § 26 i almenboligloven, og</p>\r\n<p class=\"Liste1\">\r\n   <span class=\"Liste1Nr\" id=\"id21d77d4d-8b16-44e8-8fd3-c55cbdcc8d8d\">4)</span> erhvervelse af ejendommen er velbegrundet, herunder at kommunen erklærer, at den beregnede leje modsvarer en fremtidig anvendelse som almene boliger og at ejendommen er centralt, bymæssigt placeret, hvor der er et særligt behov for flere økonomisk tilgængelige boliger, jf. § 1.</p>\r\n<p class=\"Paragraf\" id=\"idad43f245-da93-4c67-8264-0ce4387f7623\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Bolig- og Planstyrelsen oplyser på styrelsens hjemmeside om meddelte tilsagn efter § 7 og om den resterende årlige bevilling.</p>\r\n<p class=\"Paragraf\" id=\"id66bb4256-c072-49c8-843b-a5ef61a43aa2\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> I bevillingsperioden oplyser Bolig- og Planstyrelsen på styrelsens hjemmeside før hver ansøgningsperiode omfanget af midler, der kan søges.</p>\r\n<p class=\"Stk2\">\r\n   <span class=\"StkNr\" id=\"id78fae998-14b9-456d-b49a-7ed8e36a3da9\">Stk. 2.</span> Bolig- og Planstyrelsen afgør hvert år efter den 15. februar, 15. april, 15. juni, 15. september og 15. november, om der kan gives tilsagn på grundlag af modtagne ansøgninger, såfremt der er resterende midler på årets bevilling. Bolig- og Planstyrelsen kan i særlige tilfælde beslutte at fravige fra disse datoer, når der oplyses herom på styrelsens hjemmeside.</p>\r\n<p class=\"Kapitel\" id=\"id3adf5793-39bd-4fc4-be92-818b69b495af\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">\r\n   <span class=\"Italic\">Tilsagn</span>\r\n</p>\r\n<p class=\"Paragraf\" id=\"id9e2e5da8-1c65-41be-b482-fbc9634001ef\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bolig- og Planstyrelsen foretager en vurdering af de indsendte ansøgninger og træffer beslutning om, hvorvidt der kan meddeles tilsagn, jf. § 2. Hvis der er flere berettigede ansøgninger end midler til rådighed, foretager Bolig- og Planstyrelsen en prioritering blandt ansøgningerne, herunder så der opnås det størst mulige antal økonomisk tilgængelige boliger i områder, hvor der er behov for boligerne.</p>\r\n<p class=\"Stk2\">\r\n   <span class=\"StkNr\" id=\"idd33752aa-5275-4dfe-b1bf-7823cb122683\">Stk. 2.</span> Bolig- og Planstyrelsen kan til brug for sin sagsbehandling indhente yderligere oplysninger fra ansøgere samt oplysninger og vurderinger fra ejendomsmæglere samt kommunen og Landsbyggefonden.</p>\r\n<p class=\"Paragraf\" id=\"id70cc1f62-b3ac-4c7e-8313-5f3b3da1aa5c\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Senest 6 måneder efter at Bolig- og Planstyrelsen har givet tilsagn om lån efter § 2, skal der være indgået en bindende købsaftale mellem tilsagnsmodtager og ejendommens sælger.</p>\r\n<p class=\"Stk2\">\r\n   <span class=\"StkNr\" id=\"id68dc45e8-882a-4852-a686-2c9b5cf089b2\">Stk. 2.</span> Såfremt der ikke er indgået en aftale inden fristen, jf. stk. 1, bortfalder tilsagnet.</p>\r\n<p class=\"Stk2\">\r\n   <span class=\"StkNr\" id=\"id48a0c91b-cd07-4f1d-a383-be69b000abf8\">Stk. 3.</span> Bolig- og Planstyrelsen kan i særlige tilfælde dispensere fra fristen i stk. 1.</p>\r\n<p class=\"Kapitel\" id=\"id960f99eb-ca79-42d2-9755-5f4d462c71bd\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">\r\n   <span class=\"Italic\">Udbetaling</span>\r\n</p>\r\n<p class=\"Paragraf\" id=\"id540dd70a-64fc-4272-aea9-97620ef31dff\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Når en almen boligorganisation, der har modtaget tilsagn om lån, har indgået en endelig aftale om køb af en ejendom, indsender boligorganisationen en anmodning til Bolig- og Planstyrelsen om udbetaling af lånet.</p>\r\n<p class=\"Stk2\">\r\n   <span class=\"StkNr\" id=\"idc2c5ef2d-b2c7-4ee6-bcb9-da1f5579e41c\">Stk. 2.</span> Efter anmodning fra Bolig- og Planstyrelsen forestår Udbetaling Danmark udbetaling af lånet til boligorganisationen.</p>\r\n<p class=\"Stk2\">\r\n   <span class=\"StkNr\" id=\"id4291d38b-6201-4c24-900c-3e49f20c1bf7\">Stk. 3.</span> Udbetaling efter stk. 2 kan tidligst ske, når Udbetaling Danmark har anmeldt pantebrev i den erhvervede ejendom, og når pantebrevet er tinglyst i ejendommen uden anmærkninger.</p>\r\n<p class=\"Kapitel\" id=\"id901e808e-421a-4848-bd57-cc1d7b5f2a0d\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">\r\n   <span class=\"Italic\">Annullering af tilsagn og tilbagebetaling af støtte</span>\r\n</p>\r\n<p class=\"Paragraf\" id=\"id6d767ccb-77c6-4ff6-8fd9-c0d62847b9b1\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Bolig- og Planstyrelsen annullerer tilsagn om støtte i følgende tilfælde:</p>\r\n<p class=\"Liste1\">\r\n   <span class=\"Liste1Nr\" id=\"id1a644d1c-f366-4af5-82a5-a3028cb11335\">1)</span> Tilsagnsmodtager har givet vildledende eller urigtige oplysninger eller fortiet oplysninger af betydning for ansøgningen.</p>\r\n<p class=\"Liste1\">\r\n   <span class=\"Liste1Nr\" id=\"idd72a3bbb-3dc4-4ced-8006-2fb5d840b429\">2)</span> De almene boliger, der er givet tilsagn til, etableres ikke i overensstemmelse med ansøgningen.</p>\r\n<p class=\"Stk2\">\r\n   <span class=\"StkNr\" id=\"id2d9f710e-8db1-47e9-afce-adbe77811a97\">Stk. 2.</span> Når tilsagn annulleres efter stk. 1, skal modtagne lån tilbagebetales til staten.</p>\r\n<p class=\"Kapitel\" id=\"ida951a349-2eee-4bcb-90f8-1c817a325aed\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">\r\n   <span class=\"Italic\">Kontrol</span>\r\n</p>\r\n<p class=\"Paragraf\" id=\"id91e313b8-ad32-4ce0-a93a-1f5f0293f56d\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Enhver, der modtager støtte i form af lån efter denne bekendtgørelse, er forpligtet til efter anmodning fra Bolig- og Planstyrelsen at afgive enhver oplysning, der har betydning for styrelsens kontrol med, at vilkår for støtten overholdes.</p>\r\n<p class=\"Kapitel\" id=\"id2102c909-8bf9-471f-8b47-ac3fc75d68e1\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">\r\n   <span class=\"Italic\">Klage</span>\r\n</p>\r\n<p class=\"Paragraf\" id=\"idf0e5d415-3ba7-443b-9071-842bdb66175c\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Afgørelser truffet af Bolig- og Planstyrelsen efter denne bekendtgørelse kan ikke indbringes for indenrigs- og boligministeren eller anden administrativ myndighed.</p>\r\n<p class=\"Kapitel\" id=\"idbf4fec6a-fc9d-4037-bf9f-1db582a79859\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">\r\n   <span class=\"Italic\">Ikrafttræden</span>\r\n</p>\r\n<p class=\"Paragraf\" id=\"id748adfbe-657b-477e-99e5-0f9acad524da\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Bekendtgørelsen træder i kraft den 7. oktober 2022.</p><div class=\"Givet\" id=\"Givet\"><p class=\"Givet\" align=\"center\">Bolig- og Planstyrelsen, den 30. september 2022</p><p class=\"Sign1\" align=\"center\">Sigmund Lubanski</p><p class=\"Sign2\" align=\"right\">/ Annette Klint Kofod</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/10/2022"
        },
        {
            "displayName": "Accession",
            "displayValue": "B20220137405"
        },
        {
            "displayName": "Entydig dokumentidentifikation",
            "displayValue": "DE000312"
        },
        {
            "displayName": "Dato for førstegangsindlæggelse",
            "displayValue": "04/10/2022"
        },
        {
            "displayName": "Dato for indlæggelse",
            "displayValue": "04/10/2022"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1374"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "30/09/2022"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Indenrigs- og Boligmin., <br /> Bolig- og Planstyrelsen, j.nr. 2022-5656 "
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}