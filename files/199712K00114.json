{
    "id": 111944,
    "title": "1997 LSF 114   FORSLAG TIL LOV OM ÆNDRING AF LOV OM AUTORISATION AF ELINSTALLATØRER M.V.   OG LOV OM GASINSTALLATIONER OG INSTALLATIONER I FORBINDELSE MED VAND- OG   AFLØBSLEDNINGER (GEBYRLETTELSER) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 114",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 114 </P>  \r\n\r\n<P></P>  \r\n\r\n<P>Forslag til Lov om ændring af lov om autorisation af elinstallatører m.v.  \r\n\r\n og lov om gasinstallationer og installationer i forbindelse med vand- og  \r\n\r\n afløbsledninger (Gebyrlettelser) </P>  \r\n\r\n<P></P>  \r\n\r\n<P>Fremsat af boligministeren (Ole Løvig Simonsen) </P>  \r\n\r\n<P></P>  \r\n\r\n<P>den 3. december 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970108430\"> Lov nr. 1084 af 29/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om autorisation af elinstallatører m.v., jf. lovbekendtgørelse nr.  \r\n\r\n 534 af 25. juni 1993, som ændret ved § 4 i lov nr. 386 af 22. maj 1996,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 3, stk. 3,</I> ophæves. </P>  \r\n\r\n<P> <B>2.</B> I <I>§ 6, stk. 2,</I> udgår &#187;, samt hvis den i § 3, stk.  \r\n\r\n 3, nævnte årlige afgift efter påkrav ikke bliver betalt&#171;. </P>  \r\n\r\n<P> <B>3.</B>  <I>§ 15, stk. 3,</I> affattes således: </P>  \r\n\r\n<P> <I>&#187;Stk. 3.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>4.</B>  <I>§ 17, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>§ 2</B>  </P>  \r\n\r\n<P>I lov nr. 250 af 8. juni 1978 om gasinstallationer og installationer i  \r\n\r\n forbindelse med vand- og afløbsledninger, som ændret ved § 5 i lov nr. 936 af  \r\n\r\n 27. december 1991 og § 6 i lov nr. 386 af 22. maj 1996, foretages følgende  \r\n\r\n ændringer: </P>  \r\n\r\n<P> <B>1.</B>  <I>§ 3, stk. 4,</I> ophæves. </P>  \r\n\r\n<P> <B>2.</B> I <I>§ 7, stk. 1,</I> udgår &#187;eller undlader efter påkrav  \r\n\r\n at indbetale afgift for autorisation efter § 3, stk. 4&#171;. </P>  \r\n\r\n<P> <B>3.</B> I <I>§ 18</I> udgår &#187;, bortset fra udgifter, der dækkes i  \r\n\r\n henhold til § 3&#171;. </P>  \r\n\r\n<P> <B>4.</B>  <I>§ 19, stk. 3,</I> affattes således: </P>  \r\n\r\n<P> <I>&#187;Stk. 3.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1</I> . Loven træder i kraft den 1. januar 1998. </P>  \r\n\r\n<P> <I>Stk. 2.</I> Gebyr for opretholdelse af autorisation som elinstallatør  \r\n\r\n for perioden 1. juli 1997- 30. juni 1998 tilbagebetales ikke. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om autorisation af elinstallatører m.v., jf. lovbekendtgørelse nr.  \r\n\r\n 534 af 25. juni 1993, som ændret ved § 4 i lov nr. 386 af 22. maj 1996,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 3, stk. 3,</I> ophæves. </P>  \r\n\r\n<P> <B>2.</B> I <I>§ 6, stk. 2,</I> udgår: &#187;, samt hvis den i § 3, stk.  \r\n\r\n 3, nævnte årlige afgift efter påkrav ikke bliver betalt&#171; . </P>  \r\n\r\n<P> <B>3.</B>  <I>§ 15, stk. 3,</I> affattes således: </P>  \r\n\r\n<P> <I>&#187;Stk. 3.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>4.</B>  <I>§ 17, stk. 2,</I> ophæves. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>§ 2</B>  </P>  \r\n\r\n<P>I lov nr. 250 af 8. juni 1978 om gasinstallationer og installationer i  \r\n\r\n forbindelse med vandledninger og afløbsledninger, som ændret ved § 5 i lov  \r\n\r\n nr. 936 af 27. december 1991 og § 6 i lov nr. 386 af 22. maj 1996, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 3, stk. 4,</I> ophæves. </P>  \r\n\r\n<P> <B>2.</B> I <I>§ 7, stk. 1</I> , udgår: &#187;eller undlader efter påkrav  \r\n\r\n at indbetale afgift for autorisation efter § 3, stk. 4&#171;. </P>  \r\n\r\n<P> <B>3.</B> I <I>§ 18</I> udgår: &#187;, bortset fra udgifter, der dækkes i  \r\n\r\n henhold til § 3&#171;. </P>  \r\n\r\n<P> <B>4.</B>  <I>§ 19, stk. 3,</I> affattes således: </P>  \r\n\r\n<P> <I>&#187;Stk. 3.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1</I> . Loven træder i kraft den 1. januar 1998. </P>  \r\n\r\n<P> <I>Stk. 2.</I> Gebyr for opretholdelse af autorisation som elinstallatør  \r\n\r\n for perioden 1. juli 1997 - 30. juni 1998 tilbagebetales ikke. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Som led i regeringens fortsatte bestræbelser på at gøre det nemmere for  \r\n\r\n små og mellemstore virksomheder at drive virksomhed, foreslås det på  \r\n\r\n Boligministeriets område fra finansåret 1998 at afskaffe gebyrer, for så vidt  \r\n\r\n angår autorisation af elinstallatører og autorisationer af gas-, vand- og  \r\n\r\n sanitetsmestre og kloakmestre. </P>  \r\n\r\n<P>Autorisationsgebyrerne, der især retter sig mod små og mellemstore  \r\n\r\n virksomheder, opkræves i forbindelse med elinstallatørautorisation med  \r\n\r\n hjemmel i lov nr. 161 af 15. marts 1989 om autorisation af elinstallatører  \r\n\r\n m.v. (elinstallatørloven). Gebyret består dels af et oprettelsesgebyr på 500  \r\n\r\n kr. samt et årligt gebyr på 350 kr. for at bevare autorisationen. Gebyret er  \r\n\r\n det samme uanset virksomhedens størrelse og dækker Elektricitetsrådets  \r\n\r\n administration af autorisationsordningen. </P>  \r\n\r\n<P>Gebyrerne blev indført i 1989 i forbindelse med ændringen af  \r\n\r\n elinstallatørloven, hvor man dels centraliserede udstedelsen af  \r\n\r\n autorisationer, dels gjorde disse landsdækkende, således at der ikke skulle  \r\n\r\n søges om et stort antal tillægsautorisationer hos de enkelte elselskaber. Den  \r\n\r\n samlede indtægt for disse gebyrer er i 1998 budgetteret til 1,4 mill. kr.  \r\n\r\n</P>  \r\n\r\n<P>For så vidt angår udstedelse af autorisationer til gas-, vand- og  \r\n\r\n sanitetsmestre og kloakmestre opkræves gebyrerne i medfør af lov nr. 250 af  \r\n\r\n 8. juni 1978 om gasinstallationer og installationer i forbindelse med vand-  \r\n\r\n og afløbsledninger (gasloven). Gebyrerne, der opkræves årligt, udgør 335 kr.  \r\n\r\n Gebyrerne blev indført i 1978 i gasloven samtidig med implementeringen af en  \r\n\r\n ny autorisationsordning på området, hvorved autorisationerne blev  \r\n\r\n landsdækkende. Gebyrerne dækker Danmarks Gasmateriel Prøvnings omkostninger i  \r\n\r\n forbindelse med administrationen af ordningen. Den samlede indtægt for  \r\n\r\n gebyrerne er i 1998 budgetteret til 2,1 mill. kr. </P>  \r\n\r\n<P>Den foreslåede gebyrlettelse i henholdsvis elinstallatørloven og gasloven  \r\n\r\n indebærer dels en mindre administrativ lettelse for allerede etablerede små  \r\n\r\n og mellemstore virksomheder, dels en administrativ lettelse for nye, små og  \r\n\r\n mellemstore virksomheder i forbindelse med etableringen af ny virksomhed.  \r\n\r\n</P>  \r\n\r\n<P> <I>Administrative og økonomiske konsekvenser</I>  </P>  \r\n\r\n<P>Afskaffelsen af gebyret for autorisation af gas-, vand- og sanitetsmestre  \r\n\r\n (VVS-installatører) og kloakmestre vil medføre offentlige mindreindtægter på  \r\n\r\n 2,1 mill. kr. i 1998 og hvert år fremover. </P>  \r\n\r\n<P>Afskaffelsen af gebyrerne for autorisation af elinstallatører skønnes at  \r\n\r\n medføre offentlige mindreindtægter på 1,4 mill. kr. i 1998 og hvert år  \r\n\r\n fremover. </P>  \r\n\r\n<P>Elektricitetsrådets registrering af autoriserede installatører har hidtil  \r\n\r\n været knyttet sammen med gebyrbetalingerne. Bortfaldet heraf betyder, at  \r\n\r\n Elektricitetsrådet ad anden vej må indhente de nødvendige oplysninger.  \r\n\r\n Forslaget nødvendiggør af denne grund en omlægning af Elektricitetsrådets  \r\n\r\n nuværende edb-system samt merudgifter til den løbende ajourføring af rådets  \r\n\r\n register. </P>  \r\n\r\n<P>Merudgifterne i forbindelse med omlægningen af Elektricitetsrådets  \r\n\r\n administrationssystem og den løbende ajourføring af registret forudsættes  \r\n\r\n afholdt inden for Elektricitetsrådets eksisterende budgetteringsramme ved en  \r\n\r\n overførsel fra øvrig drift til lønsum på 0,2 mill. kr. i 1998 og hvert år  \r\n\r\n fremover. </P>  \r\n\r\n<P>Forslagets samlede økonomiske konsekvenser fremgår af nedenstående skema.  \r\n\r\n De samlede skønnede mindreindtægter beløber sig til 3,5 mill. kr. i 1998 og  \r\n\r\n hvert år fremover. </P>  \r\n\r\n<P> <I>Mindreindtægter som følge af forslaget</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                   1998     1999     2000     2001  \r\n\r\n ---------------------------------------------------------------------  \r\n\r\n                                             mill. kr.  \r\n\r\n ---------------------------------------------------------------------  \r\n\r\n Gebyr efter gasloven               2,1      2,1      2,1      2,1  \r\n\r\n Gebyrer efter elinstallatørloven   1,4      1,4      1,4      1,4  \r\n\r\n ---------------------------------------------------------------------  \r\n\r\n I alt                              3,5      3,5      3,5      3,5  \r\n\r\n ---------------------------------------------------------------------  \r\n\r\n</PRE>  \r\n\r\n<P>Efter aftale mellem Boligministeriet og Erhvervsministeriet finansieres  \r\n\r\n mindreindtægterne af Erhvervsministeriet ved overførsel fra konto 26.31.79.  \r\n\r\n Reserver og budgetregulering. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>De foreslåede gebyrlettelser indebærer en administrativ såvel som en  \r\n\r\n økonomisk lettelse for de små og mellemstore virksomheder, som i dag er  \r\n\r\n omfattet af gebyrerne. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Forslaget har ingen miljømæssige konsekvenser. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Forslaget indeholder ingen EU-retlige aspekter. </P>  \r\n\r\n<P> <I>Bemærkninger til de enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Til nr. 1 </P>  \r\n\r\n<P>Det foreslås, at oprettelsesgebyret for elinstallatørautorisation, som i  \r\n\r\n 1997 udgør kr. 500, samt det årlige gebyr for opretholdelse af  \r\n\r\n autorisationen, som i 1997 udgør kr. 350, afskaffes. </P>  \r\n\r\n<P>Til nr. 2 og 4 </P>  \r\n\r\n<P>Der er tale om en ændring, der er en konsekvens af forslagets § 1, nr. 1.  \r\n\r\n</P>  \r\n\r\n<P>Til nr. 3 </P>  \r\n\r\n<P>Ved lov nr. 474 af 12. juni 1996 om ændring af straffeloven er der  \r\n\r\n gennemført generelle bestemmelser om strafansvar for juridiske personer  \r\n\r\n (kollektivt ansvar). </P>  \r\n\r\n<P>Ved vedtagelsen af den omtalte lov var forudsat, at der så vidt muligt  \r\n\r\n bliver gennemført ensartede regler på dette område i særlovgivningen. </P>  \r\n\r\n<P>Forslaget er en konsekvens af de nævnte ændringer i straffeloven. </P>  \r\n\r\n<P> <I>Til § 2</I>  </P>  \r\n\r\n<P>Til nr. 1 </P>  \r\n\r\n<P>Det foreslås, at det årlige gebyr for autoriserede gas-, vand- og  \r\n\r\n sanitetsmestre og kloakmestre, der i 1997 udgør kr. 335, afskaffes. </P>  \r\n\r\n<P>Til nr. 2 og 3 </P>  \r\n\r\n<P>Der er tale om en ændring, der er en konsekvens af forslagets § 2, nr. 1.  \r\n\r\n</P>  \r\n\r\n<P>Til nr. 4 </P>  \r\n\r\n<P>Ved lov nr. 474 af 12. juni 1996 om ændring af straffeloven er der  \r\n\r\n gennemført generelle bestemmelser om strafansvar for juridiske personer  \r\n\r\n (kollektivt ansvar). </P>  \r\n\r\n<P>Ved vedtagelsen af den omtalte lov var forudsat, at der så vidt muligt  \r\n\r\n bliver gennemført ensartede regler på dette område i særlovgivningen. </P>  \r\n\r\n<P>Forslaget er en konsekvens af de nævnte ændringer i straffeloven. </P>  \r\n\r\n<P> <I>Til § 3</I>  </P>  \r\n\r\n<P>Det foreslås, at loven træder i kraft den 1. januar 1998. </P>  \r\n\r\n<P>Det årlige gebyr for opretholdelse af autorisation som elinstallatør  \r\n\r\n opkræves for perioden 1. juli - 30. juni. Gebyret for første halvår af 1998  \r\n\r\n er således allerede opkrævet og indbetalt. Forslaget om afskaffelse af dette  \r\n\r\n gebyr foreslås derfor at få virkning fra den 1. juli 1998. </P>  \r\n\r\n<P>Skriftlig fremsættelse (3. december 1997) </P>  \r\n\r\n<P> <B>Boligministeren</B> (Ole Løvig Simonsen): </P>  \r\n\r\n<P>Jeg tillader mig herved for Folketinget at fremsætte: </P>  \r\n\r\n<P> <I>Forslag til lov om ændring af lov om autorisation af elinstallatører  \r\n\r\n m.v. og lov om gasinstallationer og installationer i forbindelse med  \r\n\r\n vandledninger og afløbsledninger. (Gebyrlettelser).</I>  </P>  \r\n\r\n<P>(Lovforslag nr. L 114). </P>  \r\n\r\n<P>Det foreslås som et led i regeringens fortsatte bestræbelser på at gøre  \r\n\r\n det lettere for små og mellemstore virksomheder at drive virksomhed fra  \r\n\r\n finansåret 1998 på Boligministeriets område at afskaffe gebyrer, for så vidt  \r\n\r\n angår autorisation af elinstallatører og autorisationer af gas-, vand- og  \r\n\r\n sanitetsmestre og kloakmestre. </P>  \r\n\r\n<P>Autorisationsgebyrerne retter sig især mod små og mellemstore  \r\n\r\n virksomheder. </P>  \r\n\r\n<P>Gebyret i forbindelse med elinstallatørautorisation består dels af et  \r\n\r\n oprettelsesgebyr på 500 kr., dels et årligt gebyr på 350 kr. for at bevare  \r\n\r\n autorisationen. Gebyrerne dækker Elektricitetsrådets administration af  \r\n\r\n autorisationsordningen, og den samlede indtægt for disse gebyrer er i 1998  \r\n\r\n budgetteret til 1,4 mill. kr. </P>  \r\n\r\n<P>For så vidt angår udstedelse af autorisationerne til gas-, vand- og  \r\n\r\n sanitetsmestre og kloakmestre udgør gebyrerne, der opkræves årligt, 335 kr.  \r\n\r\n Gebyrerne dækker Danmarks Gasmateriel Prøvnings omkostninger i forbindelse  \r\n\r\n med administrationen af ordningen. </P>  \r\n\r\n<P>De samlede skønnede økonomiske mindreindtægter i forbindelse med  \r\n\r\n afskaffelsen af autorisationsgebyrerne beløber sig til 3,5 mill. kr. i 1998  \r\n\r\n og hvert år fremover. </P>  \r\n\r\n<P>Afskaffelsen af gebyrerne for autorisation af elinstallatører skønnes  \r\n\r\n således at medføre offentlige mindreindtægter på 1,4 mill. kr. i 1998 og  \r\n\r\n hvert år fremover. Afskaffelsen af gebyrerne for autorisation af gas-, vand-  \r\n\r\n og sanitetsmestre og kloakmestre skønnes at medføre offentlige  \r\n\r\n mindreindtægter på 2,1 mill. kr. i 1998 og hvert år fremover. </P>  \r\n\r\n<P>Forslaget har ingen miljømæssige konsekvenser, ligesom det ikke indeholder  \r\n\r\n EU-retlige aspekter. </P>  \r\n\r\n<P>For så vidt angår de erhvervsøkonomiske konsekvenser, indebærer de  \r\n\r\n foreslåede gebyrlettelser en administrativ som en økonomisk lettelse for de  \r\n\r\n små og mellemstore virksomheder, som i dag er omfattet af gebyrerne. </P>  \r\n\r\n<P>Idet jeg i øvrigt henviser til lovforslaget og de bemærkninger, der  \r\n\r\n ledsager det, skal jeg anbefale forslaget til Tingets velvillige behandling.  \r\n\r\n</P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov om autorisation af elinstallatører m.v., jf. lovbekendtgørelse nr.  \r\n\r\n 534 af 25. juni 1993, som ændret ved § 4 i lov nr. 386 af 22. maj 1996,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 3, stk. 3,</I> ophæves. </P>  \r\n\r\n<P> <B>§ 3.</B> Autorisation i henhold til § 2 meddeles af  \r\n\r\n Elektricitetsrådet. </P>  \r\n\r\n<P> <I>Stk. 2.</I> Trafikministeren fastsætter efter samråd med  \r\n\r\n Elektricitetsrådet, Danske Elværkers Forening og Elektroinstallatørernes  \r\n\r\n Landsforening ELFO regler for: </P>  \r\n\r\n<P>1) Fremgangsmåden ved ansøgning om autorisation. </P>  \r\n\r\n<P>2) De vilkår, der skal gælde for autorisationen, herunder hvorledes  \r\n\r\n forbindelsen skal være mellem den autoriserede og det personale, der udfører  \r\n\r\n arbejde under autorisationen. </P>  \r\n\r\n<P>3) De ordensmæssige forskrifter for udøvelse af virksomheden som  \r\n\r\n autoriseret elinstallatør. </P>  \r\n\r\n<P> <I>Stk. 3.</I> For at opnå og bevare autorisationen betales en årlig  \r\n\r\n afgift, hvis størrelse fastsættes af trafikministeren efter indstilling fra  \r\n\r\n Elektricitetsrådet. </P>  \r\n\r\n<P> <B>2.</B> I <I>§ 6, stk. 2,</I> udgår: &#187;, samt hvis den i § 3, stk.  \r\n\r\n 3, nævnte årlige afgift efter påkrav ikke bliver betalt&#171; . </P>  \r\n\r\n<P> <B>§ 6.</B> Hvis indehaveren af en autorisation afgår ved døden eller  \r\n\r\n bliver fysisk eller retligt ude af stand til at udøve virksomheden,  \r\n\r\n bortfalder autorisationen. Efter ansøgning fra dødsboet, konkursboet eller  \r\n\r\n den, der i øvrigt handler på den autoriseredes vegne, kan Elektricitetsrådet  \r\n\r\n dog give tilladelse til midlertidig videreførelse af virksomheden under  \r\n\r\n tilsyn og ansvar af en anden autoriseret elinstallatør. Sådan tilladelse kan  \r\n\r\n kun gives for 1 år. Når særlige omstændigheder foreligger, kan  \r\n\r\n Elektricitetsrådet dog forlænge fristen med indtil 6 måneder. </P>  \r\n\r\n<P> <I>Stk. 2.</I> En autorisation tilbagekaldes af Elektricitetsrådet, når  \r\n\r\n indehaveren ikke længere opfylder kravet i § 4, stk. 1, nr. 2, om fast  \r\n\r\n forretningssted med telefon, samt hvis den i § 3, stk. 3, nævnte årlige  \r\n\r\n afgift efter påkrav ikke bliver betalt. </P>  \r\n\r\n<P> <B>3.</B>  <I>§ 15, stk. 3,</I> affattes således: </P>  \r\n\r\n<P> <I>&#187;Stk. 3.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 15.</B> Med bøde straffes den, der </P>  \r\n\r\n<P>1) udfører arbejde, som er omfattet af denne lov uden at være berettiget  \r\n\r\n hertil i medfør af denne lov, </P>  \r\n\r\n<P>2) lader sådanne arbejder udføre af personer, som ikke efter denne lov er  \r\n\r\n berettiget dertil, </P>  \r\n\r\n<P>3) overtræder §§ 12 og 13. </P>  \r\n\r\n<P> <I>Stk. 2.</I> I forskrifter, der fastsættes i medfør af § 3, stk. 2, og  \r\n\r\n § 4, stk. 2, kan der fastsættes straf af bøde for overtrædelse af  \r\n\r\n forskrifterne. </P>  \r\n\r\n<P> <I>Stk. 3.</I> For overtrædelser begået af juridiske personer, herunder  \r\n\r\n selskaber, foreninger, fonde, kommuner og staten, kan der pålægges den  \r\n\r\n juridiske person som sådan bødeansvar. </P>  \r\n\r\n<P> <B>4.</B>  <I>§ 17, stk. 2,</I> ophæves. </P>  \r\n\r\n<P> <B>§ 17.</B> Autorisationer udstedt efter den før 1. juli 1989 gældende  \r\n\r\n lovgivning vedbliver at have gyldighed indtil den 30. juni 1994 med de  \r\n\r\n begrænsninger, der måtte være fastsat i de enkelte autorisationer. </P>  \r\n\r\n<P> <I>Stk. 2.</I> Personer, der er indehavere af autorisationer udstedt  \r\n\r\n efter den hidtidige lovgivning, skal fra lovens ikrafttræden betale den i §  \r\n\r\n 3, stk. 3, nævnte årlige afgift. </P>  \r\n\r\n<P> <I>Stk. 3.</I> Trafikministeren fastsætter overgangsbestemmelser,  \r\n\r\n herunder om ombytning af autorisationer udstedt efter den hidtidige  \r\n\r\n lovgivning med nye udstedt efter denne lov samt om pligt for  \r\n\r\n elforsyningsforetagender til at give Elektricitetsrådet oplysning om  \r\n\r\n ikraftværende autorisationer, som de har udstedt. </P>  \r\n\r\n<P>Stk. 3 bliver herefter stk. 2. </P>  \r\n\r\n<P> <B>§ 2</B>  </P>  \r\n\r\n<P>I lov nr. 250 af 8. juni 1978 om gasinstallationer og installationer i  \r\n\r\n forbindelse med vandledninger og afløbsledninger, som ændret ved § 5 i lov  \r\n\r\n nr. 936 af 27. december 1991 og § 6 i lov nr. 386 af 22. maj 1996, foretages  \r\n\r\n følgende ændringer: </P>  \r\n\r\n<P> <B>1.</B>  <I>§ 3, stk. 4,</I> ophæves. </P>  \r\n\r\n<P> <B>§ 3.</B> Autorisation i henhold til § 2 meddeles af et af ministeren  \r\n\r\n for offentlige arbejder dertil bemyndiget organ. </P>  \r\n\r\n<P> <I>Stk. 2.</I> Ministeren for offentlige arbejder fastsætter regler om  \r\n\r\n fremgangsmåden ved ansøgning om autorisationer samt om de vilkår, der skal  \r\n\r\n gælde for en autorisation. </P>  \r\n\r\n<P> <I>Stk. 3.</I> Efter forhandling med Kommunernes Landsforening samt  \r\n\r\n Københavns og Frederiksberg kommuner fastsætter ministeren for offentlige  \r\n\r\n arbejder ordensmæssige forskrifter for udøvelse af virksomhed som autoriseret  \r\n\r\n mester. </P>  \r\n\r\n<P> <I>Stk. 4.</I> For indehavelse af autorisation opkræves afgifter, hvis  \r\n\r\n størrelse fastsættes af ministeren for offentlige arbejder. </P>  \r\n\r\n<P> <B>2.</B> I <I>§ 7, stk. 1</I> , udgår: &#187;eller undlader efter påkrav  \r\n\r\n at indbetale afgift for autorisation efter § 3, stk. 4&#171;. </P>  \r\n\r\n<P> <B>§ 7.</B> En autorisation bortfalder uden særskilt tilbagekaldelse, når  \r\n\r\n indehaveren dør eller ophører med at drive forretning som autoriseret mester  \r\n\r\n eller kommer under konkurs eller undlader efter påkrav at indbetale afgift  \r\n\r\n for autorisation efter § 3, stk. 4. </P>  \r\n\r\n<P> <I>Stk. 2.</I> Den autorisationsudstedende myndighed kan efter  \r\n\r\n indstilling fra vedkommende kommunalbestyrelse tillade videreførelse i indtil  \r\n\r\n 2 år af en virksomhed, hvor indehaveren af autorisationen er afgået ved døden  \r\n\r\n eller i øvrigt bliver ude af stand til at varetage de funktioner, der ved  \r\n\r\n autorisationens udfærdigelse er forudsat bestridt af den pågældende.  \r\n\r\n Tilladelsen forudsætter, at virksomhedens arbejder udføres under tilsyn og  \r\n\r\n ansvar af en anden autoriseret mester. </P>  \r\n\r\n<P> <B>3.</B> I <I>§ 18</I> udgår: &#187;, bortset fra udgifter, der dækkes i  \r\n\r\n henhold til § 3&#171;. </P>  \r\n\r\n<P> <B>§ 18.</B> Ministeren for offentlige arbejder fastsætter afgifter, der  \r\n\r\n af gasleverandører samt af fabrikanter og forhandlere af gasmateriel skal  \r\n\r\n betales til dækning af udgifterne ved det rådgivende gasudvalgs virksomhed  \r\n\r\n samt ved drift af Danmarks Gasmateriel Prøvning, bortset fra udgifter, der  \r\n\r\n dækkes i henhold til § 3. </P>  \r\n\r\n<P> <B>4.</B>  <I>§ 19, stk. 3,</I> affattes således: </P>  \r\n\r\n<P> <I>&#187;Stk. 3</I> . Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 19.</B> Med bøde, straffes den, der </P>  \r\n\r\n<P>1) udfører arbejde ved de i § 2 omhandlede installationer og </P>  \r\n\r\n<P>ledninger uden at være berettiget dertil i medfør af reglerne i denne lov,  \r\n\r\n</P>  \r\n\r\n<P>2) lader sådant arbejde udføre af personer, der ikke efter denne lov er  \r\n\r\n berettiget dertil, </P>  \r\n\r\n<P>3) overtræder §§ 12 og 13. </P>  \r\n\r\n<P> <I>Stk. 2.</I> I forskrifter, der fastsættes i medfør af § 2, § 3, stk. 2  \r\n\r\n og 3, § 4 og § 15, kan der fastsættes straf af bøde for overtrædelse af  \r\n\r\n bestemmelser i forskrifterne. </P>  \r\n\r\n<P> <I>Stk. 3.</I> For overtrædelser, der begås af aktieselskaber,  \r\n\r\n andelsselskaber, anpartsselskaber eller lignende, kan der pålægges selskabet  \r\n\r\n som sådant bødeansvar. </P>  \r\n\r\n<P> <I>Stk. 4.</I> Forældelsesfristen for strafansvaret ved overtrædelse af  \r\n\r\n forskrifter fastsat i henhold til § 15 er 10 år. </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1</I> . Loven træder i kraft den 1. januar 1998. </P>  \r\n\r\n<P> <I>Stk. 2.</I> Gebyr for opretholdelse af autorisation som elinstallatør  \r\n\r\n for perioden 1. juli 1997 - 30. juni 1998 tilbagebetales ikke. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "199712K00114"
        },
        {
            "displayName": "Entydig dokumentidentifikation",
            "displayValue": "CL008146"
        },
        {
            "displayName": "Dato for førstegangsindlæggelse",
            "displayValue": "30/12/1997"
        },
        {
            "displayName": "Dato for indlæggelse",
            "displayValue": "30/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}