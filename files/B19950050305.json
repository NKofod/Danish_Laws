{
    "id": 44799,
    "title": "Bekendtgørelse om bredbåndsnet og -tjenester i lokalområder ",
    "documentTypeId": "60",
    "isSagsforlobPeriodValid": false,
    "shortName": "BEK nr 503 af 22/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om bredbåndsnet og -tjenester i  \r\n\r\n lokalområder </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 2, stk. 3, §§ 3 og 10 i lov om visse forhold på  \r\n\r\n telekommunikationsområdet, jf. lovbekendtgørelse nr. 474 af 1. juni 1994, som  \r\n\r\n ændret ved lov nr. 376 af 14. juni 1995, fastsættes: </P>  \r\n\r\n<P> <I>Anvendelse og definitioner</I>  </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Bekendtgørelsen omfatter vilkårene for udbud af  \r\n\r\n bredbåndsnet i lokalområder, i det følgende benævnt lokale bredbåndsnet. </P>  \r\n\r\n<P CLASS=STK> <I>Stk. 2. </I> Bekendtgørelsen omfatter endvidere vilkårene  \r\n\r\n for udbud af teletjenester via lokale bredbåndsnet, jf. stk. 1, i det  \r\n\r\n følgende benævnt lokale bredbåndstjenester. </P>  \r\n\r\n<P CLASS=STK> <I>Stk. 3. </I> Bekendtgørelsen omfatter ikke de bredbåndsnet,  \r\n\r\n som Tele Danmark A/S etablerer og driver i henhold til selskabets koncession.  \r\n\r\n</P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ved et bredbåndsnet forstås transmissionsanlæg  \r\n\r\n baseret på koaksialkabler, lyslederkabler eller lignende bredbåndskabler samt  \r\n\r\n radioanlæg, der er i stand til at transmittere mere end 2,048 Mbit/s eller en  \r\n\r\n båndbredde på over 2 MHz i et analogt system. </P>  \r\n\r\n<P CLASS=STK> <I>Stk. 2. </I> Ved et lokalområde forstås et område inden for  \r\n\r\n en kommunes grænser. </P>  \r\n\r\n<P CLASS=STK> <I>Stk. 3. </I> Ved udbud af et lokalt bredbåndsnet forstås  \r\n\r\n tilrådighedsstillelse af transmissionskapacitet i nettet med henblik på  \r\n\r\n fremføring af teletjenester. </P>  \r\n\r\n<P CLASS=STK> <I>Stk. 4. </I> Ved en teletjeneste forstås en ydelse, der helt  \r\n\r\n eller delvist består i transmission og dirigering af signaler ved hjælp af  \r\n\r\n telekommunikationsteknik. </P>  \r\n\r\n<P CLASS=STK> <I>Stk. 5. </I> Ved det offentlige telenet forstås den  \r\n\r\n offentlige faste telekommunikationsinfrastruktur, dvs. såvel det offentlige  \r\n\r\n koblede telefoninet, faste kredsløb og internationale faste kredsløb. </P>  \r\n\r\n<P CLASS=STK> <I>Stk. 6. </I> Ved det offentlige koblede telefoninet forstås  \r\n\r\n det net, som i Danmark stilles til rådighed af Tele Danmark A/S med henblik  \r\n\r\n på udbud af en offentlig telefonitjeneste. </P>  \r\n\r\n<P CLASS=STK> <I>Stk. 7. </I> Ved et fast kredsløb forstås en  \r\n\r\n transmissionsvej, som er stillet til rådighed af Tele Danmark A/S, og som er  \r\n\r\n fast etableret mellem to eller flere monopolskillepunkter. </P>  \r\n\r\n<P CLASS=STK> <I>Stk. 8. </I> Ved et internationalt fast kredsløb forstås en  \r\n\r\n transmissionsvej, som er stillet til rådighed - helt eller delvis - af Tele  \r\n\r\n Danmark A/S, og som er fast etableret mellem to eller flere  \r\n\r\n monopolskillepunkter, og hvor mindst et monopolskillepunkt er placeret i  \r\n\r\n Danmark (eksklusive Færøerne og Grønland), og hvor et eller flere  \r\n\r\n monopolskillepunkter ligger uden for Danmark. </P>  \r\n\r\n<P CLASS=STK> <I>Stk. 9. </I> Ved et monopolskillepunkt forstås den  \r\n\r\n grænseflade i telenettet, hvor der sker tilslutning til det offentlige  \r\n\r\n telenet. </P>  \r\n\r\n<P CLASS=STK> <I>Stk. 10. </I> Ved et satellitnet forstås en konfiguration af  \r\n\r\n to eller flere satellitjordstationer, der kommunikerer indbyrdes via  \r\n\r\n satellit. Et satellitnet består som minimum af en  \r\n\r\n radiokommunikationsforbindelse fra en satellitjordstation til en satellit  \r\n\r\n (opsending) og en radiokommunikationsforbindelse fra en satellit til en  \r\n\r\n satellitjordstation (nedtagning). </P>  \r\n\r\n<P CLASS=STK> <I>Stk. 11. </I> Ved en radio-/tv-tjeneste forstås en  \r\n\r\n teletjeneste, som indebærer fremføring af radio- og fjernsynsprogrammer. </P>  \r\n\r\n<P CLASS=STK> <I>Stk. 12. </I> Ved en taletelefonitjeneste forstås en  \r\n\r\n teletjeneste, hvor der sker formidling af basal taletrafik for andre, dvs.  \r\n\r\n tidstro fremføring af tale mellem to eller flere nettermineringspunkter. </P>  \r\n\r\n<P CLASS=STK> <I>Stk. 13. </I> Ved et nettermineringspunkt forstås den  \r\n\r\n grænseflade, hvor der sker tilslutning til et lokalt bredbåndsnet. </P>  \r\n\r\n<P CLASS=STK> <I>Stk. 14. </I> Ved transportøren forstås den, der udbyder et  \r\n\r\n lokalt bredbåndsnet. </P>  \r\n\r\n<P CLASS=STK> <I>Stk. 15. </I> Ved tjenesteudbyderen forstås den, der udbyder  \r\n\r\n en lokal bredbåndstjeneste. </P>  \r\n\r\n<P> <I>Særlige vilkår for etablering og drift af lokale bredbåndsnet</I>  \r\n\r\n</P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Udbud af lokale bredbåndsnet ud over et  \r\n\r\n lokalområde må kun ske gennem det offentlige telenet via et  \r\n\r\n monopolskillepunkt eller gennem et satellitnet, jf. dog stk. 2. </P>  \r\n\r\n<P CLASS=STK> <I>Stk. 2. </I> Uanset bestemmelsen i stk. 1 kan Telestyrelsen  \r\n\r\n efter ansøgning tillade udbud af et lokalt bredbåndnet ud over et  \r\n\r\n lokalområde, hvis særlige lokale forhold gør sig gældende, herunder hvis en  \r\n\r\n bebyggelse, som det pågældende bredbåndsnet skal betjene, gennemskæres af en  \r\n\r\n kommunegrænse. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Virksomheder inden for jernbanedrift,  \r\n\r\n forsyningsvirksomheder inden for gas, vand, varme og elektricitet, kommuner  \r\n\r\n og kommunale fællesskaber samt offentlige institutioner i øvrigt, der udbyder  \r\n\r\n egen infrastruktur, som er anlagt til interne driftsformål, må kun udbyde  \r\n\r\n lokale bredbåndsnet, hvis Telestyrelsen har meddelt tilladelse hertil i  \r\n\r\n medfør af administrative forskrifter fastsat i henhold til lovens § 3 f. </P>  \r\n\r\n<P> <I>Særlige vilkår for udbud af lokale bredbåndstjenester</I>  </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> En tjenesteudbyder, der udbyder en lokal  \r\n\r\n bredbåndstjeneste, der indebærer udbud af en taletelefonitjeneste, og som  \r\n\r\n ikke giver mulighed for opkald til det offentlige koblede telefoninet i  \r\n\r\n Danmark, skal på forhånd give sine kunder oplysning herom. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En tjenesteudbyder, der udbyder en lokal  \r\n\r\n bredbåndstjeneste, der indebærer udbud af en taletelefonitjeneste, og som  \r\n\r\n giver kunderne mulighed for opkald til det offentlige koblede telefoninet i  \r\n\r\n Danmark, skal sikre, at alle brugere, der er tilsluttet tjenesten, har  \r\n\r\n mulighed for via den udbudte tjeneste </P>  \r\n\r\n<UL CLASS=PLAIN-LIST>  \r\n\r\n<LI>1) at kunne kaldes op af andre brugere af tjenesten, </LI>  \r\n\r\n<LI>2) at kunne kaldes op af abonnenter i den offentlige telefonitjeneste  \r\n\r\n samt at kunne kaldes op af abonnenter i de offentlige mobilnet via det  \r\n\r\n offentlige koblede telefoninet, </LI>  \r\n\r\n<LI>3) at få adgang til brug af den af Tele Danmark A/S udbudte  \r\n\r\n skrivetelefontjeneste og denne tjenestes nødkaldenummer, og </LI>  \r\n\r\n<LI>4) at kunne foretage gratis opkald til alarmtjenesten 112.  \r\n\r\n Tjenesteudbyderen skal sikre, at alarmopkaldet dirigeres til den for den  \r\n\r\n pågældende kunde hørende alarmcentral eller dirigeres efter nærmere aftale  \r\n\r\n med alarmmyndighederne og Tele Danmark A/S. </LI>  \r\n\r\n</UL>  \r\n\r\n<P> <I>Fælles vilkår for udbud af lokale bredbåndsnet og lokale  \r\n\r\n bredbåndstjenester</I>  </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Transportøren eller tjenesteudbyderen skal på  \r\n\r\n forespørgsel over for enhver oplyse de vilkår, herunder hvilken kvalitet samt  \r\n\r\n hvilke takster og leveringstider, der gælder for udbudet af det lokale  \r\n\r\n bredbåndsnet eller den lokale bredbåndstjeneste. </P>  \r\n\r\n<P CLASS=STK> <I>Stk. 2. </I> Transportøren eller tjenesteudbyderen skal over  \r\n\r\n for enhver på forespørgsel præcisere de grænsefladespecifikationer og  \r\n\r\n eventuelle hertil knyttede offentlige standarder, som anvendes i det udbudte  \r\n\r\n net eller den udbudte tjeneste. </P>  \r\n\r\n<P CLASS=STK> <I>Stk. 3. </I> Hvis transportøren eller tjenesteudbyderen  \r\n\r\n stiller krav til terminaludstyr som betingelse for brug af det lokale  \r\n\r\n bredbåndsnet eller den udbudte lokale bredbåndstjeneste, skal disse krav være  \r\n\r\n offentligt tilgængelige, objektive og ikke-diskriminerende. </P>  \r\n\r\n<P CLASS=STK> <I>Stk. 4. </I> For så vidt angår lokale bredbåndstjenester,  \r\n\r\n der indebærer udbud af en radio-/tv-tjeneste, og lokale bredbåndsnet gælder  \r\n\r\n stk. 1-3 kun, hvis tjenesten eller nettet udbydes til andre. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> En transportør eller en tjenesteudbyder og  \r\n\r\n disses ansatte må ikke uberettiget videregive eller udnytte oplysninger om  \r\n\r\n andres brug af et lokalt bredbåndsnet eller en lokal bredbåndstjeneste eller  \r\n\r\n om indholdet heraf, som de får kendskab til i forbindelse med udbud af lokale  \r\n\r\n bredbåndstjenester i henhold til denne bekendtgørelse. De skal tillige træffe  \r\n\r\n foranstaltninger med henblik på at sikre, at oplysningerne ikke er  \r\n\r\n tilgængelige for uvedkommende. </P>  \r\n\r\n<P CLASS=STK> <I>Stk. 2. </I> Efter lovens § 3, stk. 4, finder bestemmelserne  \r\n\r\n i borgerlig straffelovs § 152 og §§ 152 d - 152 f tilsvarende anvendelse for  \r\n\r\n den, der er eller har været ansat hos en transportør eller en  \r\n\r\n tjenesteudbyder. </P>  \r\n\r\n<P> <I>Oplysningspligt</I>  </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Telestyrelsen kan afkræve en transportør eller  \r\n\r\n en tjenesteudbyder alle oplysninger, der skønnes nødvendige for  \r\n\r\n administrationen af denne bekendtgørelse. </P>  \r\n\r\n<P> <I>Klager og sanktioner</I>  </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Klager over overtrædelser af bestemmelserne i  \r\n\r\n §§ 3-8 rettes til Telestyrelsen. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Udbydes et lokalt bredbåndsnet eller en lokal  \r\n\r\n bredbåndstjeneste i strid med bestemmelserne i denne bekendtgørelse, kan  \r\n\r\n Telestyrelsen give transportøren henholdsvis tjenesteudbyderen påbud om at  \r\n\r\n foretage de fornødne ændringer. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Hvis et lokalt bredbåndsnet er tilsluttet det  \r\n\r\n offentlige telenet, eller en lokal bredbåndstjeneste udbydes via et lokalt  \r\n\r\n bredbåndsnet, der er tilsluttet det offentlige telenet, kan Telestyrelsen  \r\n\r\n pålægge Tele Danmark A/S at afbryde for nettets adgang til det offentlige  \r\n\r\n telenet, hvis et påbud givet efter § 11 ikke efterkommes. </P>  \r\n\r\n<P CLASS=STK> <I>Stk. 2. </I> Er der sket afbrydelse efter stk. 1, kan der  \r\n\r\n reetableres adgang til det offentlige telenet, hvis transportøren eller  \r\n\r\n tjenesteudbyderen foretager de fornødne ændringer for at bringe udbudet af  \r\n\r\n det lokale bredbåndsnet eller den lokale bredbåndstjeneste i overensstemmelse  \r\n\r\n med bestemmelserne i bekendtgørelsen. </P>  \r\n\r\n<P> <I>Straffebestemmelser</I>  </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Med bøde straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) overtræder § 3, stk. 1, §§ 4-7 og § 8, stk. 1, </LI>  \r\n\r\n<LI>2) nægter at give de i § 9 omhandlede oplysninger, eller </LI>  \r\n\r\n<LI>3) ikke efterkommer et påbud givet i medfør af § 11. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Er overtrædelsen begået af et selskab, en  \r\n\r\n forening, en selvejende institution, en fond eller lignende, kan der pålægges  \r\n\r\n den juridiske person som sådan bødeansvar. Er overtrædelsen begået af staten,  \r\n\r\n en kommune eller et kommunalt fællesskab, jf. § 60 i lov om kommunernes  \r\n\r\n styrelse, kan der pålægges staten, kommunen eller det kommunale fællesskab  \r\n\r\n bødeanvar. </P>  \r\n\r\n<P> <I>Ikrafttræden</I>  </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Bekendtgørelsen træder i kraft den 1. juli  \r\n\r\n 1995. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Forskningsministeriet, den 22. juni 1995  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Frank Jensen </P>  \r\n\r\n<P CLASS=MINISTER ALIGN=RIGHT>/ Mogens Ritsholm </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/1995"
        },
        {
            "displayName": "Accession",
            "displayValue": "B19950050305"
        },
        {
            "displayName": "Entydig dokumentidentifikation",
            "displayValue": "CM003370"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "503"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "22/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Telestyrelsen"
        },
        {
            "displayName": "Ressortministeriets journalnummer",
            "displayValue": "Forskningsministeriet, Teleafdelingen, j.nr. 95.1212-14"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}