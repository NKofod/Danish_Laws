{
    "id": 70003,
    "title": "Vejledning om isoleringsarbejde med mineraluld (* 1) (* 2) (* 3) (* 4) (* 5) (* 6) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 3559 af 01/09/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om isoleringsarbejde med mineraluld  \r\n\r\n (* 1) (* 2) (* 3) (* 4) (* 5) (* 6) </H1>  \r\n\r\n<P></P>  \r\n\r\n<BR>  \r\n\r\n<P>Baggrund: </P>  \r\n\r\n<P>- Bekendtgørelse nr. 323 af 7. juli 1983 om arbejdets udførelse. </P>  \r\n\r\n<P>- Bekendtgørelse nr. 43 af 22. januar 1981 om tekniske hjælpemidlers  \r\n\r\n indretning og anvendelse. </P>  \r\n\r\n<P>- Bekendtgørelse nr. 32 af 29. januar 1979 om arbejdstøj og personlige  \r\n\r\n værnemidler. </P>  \r\n\r\n<P>Denne At-meddelelse oplyser om de sundhedsfarer, der er forbundet med  \r\n\r\n isoleringsarbejde med mineraluld, og om de foranstaltninger, der skal træffes  \r\n\r\n for at imødegå dem. </P>  \r\n\r\n<P>I Danmark anvendes mineraluld normalt kun i form af stenuld eller glasuld.  \r\n\r\n</P>  \r\n\r\n<P>Mineraluld består af fibre, der typisk er bundet sammen med urinstof og  \r\n\r\n phenolformaldehydharpiks. Andre tilsætningsstoffer kan være mineralolie eller  \r\n\r\n silan forbindelser. Ved arbejde med mineraluld kommer der støv fra selve  \r\n\r\n materialet og fra snavs og affald, der i forvejen findes på arbejdsstedet.  \r\n\r\n</P>  \r\n\r\n<P>Til opstrygning og glitning af en række typer isolering anvendes  \r\n\r\n blandinger af vand og forskellige materialer, fx kiselgur. Under håndtering  \r\n\r\n og blanding af disse produkter kan der opstå støv. </P>  \r\n\r\n<P>Sundhedsfarer og gener </P>  \r\n\r\n<P>Hud </P>  \r\n\r\n<P>Mineraluldsfibre kan fremkalde kløe og udslet, idet fibrene skærer små  \r\n\r\n ridser i huden. Udslet og kløe opstår især, hvor tøjet slutter tæt om fx hals  \r\n\r\n og håndled. Der kan opstå en vis tilvænning ved arbejde med produkterne. </P>  \r\n\r\n<P>Øjne </P>  \r\n\r\n<P>Mineraluldsfibre kan give småsår i øjets slimhinde. Det giver rindende,  \r\n\r\n røde øjne og svie. </P>  \r\n\r\n<P>Luftveje </P>  \r\n\r\n<P>Mineraluldsfibre kan give svie og tilstopning i næsen og svie i halsen.  \r\n\r\n Herudover kan arbejdet med mineraluld medføre forøget hyppighed af bronkitis  \r\n\r\n og støvlungesygdomme. </P>  \r\n\r\n<P>Generne ved arbejde med mineraluld kan forstærkes af, at der ved  \r\n\r\n isoleringsarbejde ofte er andet helbredsskadeligt bygningsstøv til stede.  \r\n\r\n</P>  \r\n\r\n<P>Instruktion </P>  \r\n\r\n<P>Arbejdsgiveren skal sørge for, at den ansatte får nødvendig oplæring og  \r\n\r\n instruktion i at udføre isoleringsarbejdet forsvarligt, herunder brug af  \r\n\r\n særligt arbejdstøj og personlige værnemidler. </P>  \r\n\r\n<P>Foranstaltninger </P>  \r\n\r\n<P>Hvis det er muligt at vælge mellem forskellige materialer for at opfylde  \r\n\r\n de tekniske krav til en isolering, skal de materialer anvendes, der afgiver  \r\n\r\n mindst støv. </P>  \r\n\r\n<P>Hvis støvudviklingen ikke kan imødegås ved valg af materialer, egnede  \r\n\r\n arbejdsmetoder og værktøj eller rengøring, skal støvudviklingen nedbringes så  \r\n\r\n meget, som det er teknisk rimeligt ved at træffe effektive foranstaltninger  \r\n\r\n til at fjerne støvet på udviklingsstedet. Det kan være nødvendigt at etablere  \r\n\r\n punkt- eller lokaludsugning. </P>  \r\n\r\n<P>Oplagrede produkter bør beskyttes, fx ved overdækning og underlag.  \r\n\r\n Oplagringen bør finde sted på et fast sted, så flytning af produkterne ikke  \r\n\r\n er nødvendig, før de skal anvendes. Mineralulden går let i stykker under  \r\n\r\n håndtering og mange flytninger medfører, at der skal tilskæres mere under  \r\n\r\n isoleringsarbejdet. Mineralulden bør derfor transporteres og håndteres mindst  \r\n\r\n muligt, og den nødvendige transport bør foregå skånsomt. </P>  \r\n\r\n<P>Udpakning af mineraluldsprodukterne bør derfor også ske tæt ved  \r\n\r\n anvendelsesstedet på et rent underlag. </P>  \r\n\r\n<P>De anvendte materialer skal så vidt muligt være tilpasset  \r\n\r\n isoleringsopgaven, så tilskæring på arbejdsstedet begrænses mest muligt. </P>  \r\n\r\n<P>Arbejdsmetoder og værktøj </P>  \r\n\r\n<P>Der skal anvendes arbejdsmetoder og værktøj, der giver mindst mulig  \r\n\r\n støvudvikling. </P>  \r\n\r\n<P>Den nødvendige tilskæring bør ske med kniv eller værktøj, specielt  \r\n\r\n indrettet til formålet, fremfor skærende værktøj med tænder. </P>  \r\n\r\n<P>Hvis der bruges mekanisk drevet værktøj, skal det være forsynet med  \r\n\r\n effektiv afsugning. </P>  \r\n\r\n<P>Når isoleringsmaterialet tilskæres mod fast underlag nedsættes  \r\n\r\n støvudviklingen. Underlaget bør være i god arbejdshøjde, evt. ved specielt  \r\n\r\n konstrueret bord eller bænk med skærerende og med mulighed for afsugning.  \r\n\r\n</P>  \r\n\r\n<P>Ved arbejde under trange pladsforhold, fx i krybekældre, skunkrum eller  \r\n\r\n snævre hanebåndslofter eller ved arbejde ved særligt høje temperaturer, bør  \r\n\r\n der indlægges hvilepauser i det daglige arbejde. </P>  \r\n\r\n<P>Særligt arbejdstøj og personlige værnemidler </P>  \r\n\r\n<P>Hvis kontakt med mineraluld ikke på anden måde kan undgås, skal der  \r\n\r\n benyttes særligt arbejdstøj. </P>  \r\n\r\n<P>Det særlige arbejdstøj skal være støvafvisende, må ikke skille på midten,  \r\n\r\n skal slutte tæt om håndled, ankler og hals og være uden lommer og opslag. I  \r\n\r\n det særlige arbejdstøj skal indgå hovedbeklædning, evt. med skygge. </P>  \r\n\r\n<P>Handsker skal være til rådighed på arbejdsstedet. Handsker der kan trækkes  \r\n\r\n uden på arbejdstøjets ærmer er mest praktiske. </P>  \r\n\r\n<P>Briller eller ansigtsskærm kan være nødvendig. </P>  \r\n\r\n<P>Egnet åndedrætsværn, finstøvmaske klasse P2, skal om nødvendigt benyttes.  \r\n\r\n</P>  \r\n\r\n<P>Se iøvrigt At-meddelelse nr. 4.09.1 om åndedrætsværn. Ved  \r\n\r\n isoleringsarbejde, hvor støvudviklingen er minimal vil det normalt ikke være  \r\n\r\n nødvendigt at benytte særligt arbejdstøj eller personlige værnemidler. </P>  \r\n\r\n<P>Arbejdsgiveren betaler anskaffelse, vedligeholdelse og renholdelse af  \r\n\r\n særligt arbejdstøj og personlige værnemidler. </P>  \r\n\r\n<P>Rengøring </P>  \r\n\r\n<P>Arbejdsstedet skal holdes rent og ryddeligt for at begrænse støvudvikling  \r\n\r\n fra affald og spild. </P>  \r\n\r\n<P>Rengøring skal udføres, så den giver mindst mulig støvudvikling.  \r\n\r\n Støvsugning eller vask bør foretrækkes. </P>  \r\n\r\n<P>Undgå tørfejning. </P>  \r\n\r\n<P>Rengøring må ikke ske med trykluft. </P>  \r\n\r\n<P>Under tømning af støvsuger, affaldsbeholdere m.v. kan det være nødvendigt  \r\n\r\n at benytte egnet åndedrætsværn og særligt arbejdstøj afhængig af  \r\n\r\n støvudviklingen. </P>  \r\n\r\n<P>Hvor det er muligt, bør gulve holdes fugtige, idet dette medvirker til at  \r\n\r\n begrænse støvudviklingen. </P>  \r\n\r\n<P>Arbejdsstedet holdes bedst rent ved hyppig nedlægning af spild i  \r\n\r\n affaldsbeholder og ved at det undgås at træde i og ophvirvle støv fra  \r\n\r\n isoleringsmaterialet. </P>  \r\n\r\n<P>Erik Andersen </P>  \r\n\r\n</DIV>",
    "isHistorical": true,
    "editorialNotes": [
        "(* 6) Arbejdsministeriets bekendtgørelse nr. 505 af 19 november 1980 om sikkerhedsskiltning.",
        "(* 4) Arbejdsministeriets bekendtgørelse nr. 32 af 29 januar 1979 om arbejdstøj og personlige værnemidler efter lov om arbejdsmiljø.",
        "(* 3) Arbejdsministeriets bekendtgørelse nr. 43 af 22 januar 1981 om tekniske hjælpemidlers indretning og anvendelse.",
        "(* 2) Arbejdsministeriets bekendtgørelse nr. 323 af 7 juli 1985 om arbejdets udførelse.",
        "(* 1) At-meddelelse nr. 4.04.10. september 1986",
        "(* 5) Arbejdsministeriets bekendtgørelse nr. 650 af 19 december 1985 om ændring af bekendtgørelse om arbejdstøj og personlige værnemidler efter lov om arbejdsmiljø."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860355960"
        },
        {
            "displayName": "Entydig dokumentidentifikation",
            "displayValue": "CM029190"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "19/01/2006"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3559"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/09/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdstilsynet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}