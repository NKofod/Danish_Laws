{
    "id": 221585,
    "title": "Forslag til folketingsbeslutning om kriminalisering af identitetstyveri og identitetsmisbrug",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 272",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. marts 2021 af Karina Lorentzen Dehnhardt (SF), Theresa Berg Andersen (SF) og Jacob Mark (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om kriminalisering af identitetstyveri og identitetsmisbrug</p>\r\n<p class=\"Tekst1Sp\">Folketinget pålægger regeringen i indeværende folketingssamling at fremsætte et lovforslag, der direkte kriminaliserer identitetstyveri og identitetsmisbrug.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Den 18. juni 2020 pågreb politiet 11 personer i en stor sag om svindel med NemID i en aktion, der involverede flere politikredse (»11 anholdt i stor aktion mod nemID-svindel«, Østjyllands Politi, den 18. juni 2020). Få dage inden politiaktionen kunne DR berette om en kvinde, som havde fået stjålet sin digitale identitet og fået misbrugt sit NemID for 124.000 kr., angiveligt fordi identitetstyve havde installeret såkaldte »keyloggere« på offentlige biblioteker. Derigennem fik gerningsmændene hendes cpr-nummer og kode til NemID og kunne holde øje med, hvornår hun skulle have et nyt nøglekort tilsendt, så de kunne opsnappe det, når det nye nøglekort blev fremsendt med posten (»Først blev Sigrid svindlet med via sit NemID – så truede banken med fogedretten«, dr.dk, den 15. juni 2020).</p>\r\n<p class=\"NormalInd\">Med forslaget pålægges regeringen at indføre en bestemmelse i dansk ret, der direkte kriminaliserer identitetstyveri og identitetsmisbrug.</p>\r\n<p class=\"NormalInd\">Forslagsstillerne medgiver, at identitetstyveri i en række tilfælde allerede i dag er strafbart, f.eks. kan det straffes som bedrageri, hvis overtagelsen af en persons identitet er sket med økonomisk vinding for øje. Men som reglerne er i dag, er det eksempelvis ikke i sig selv strafbart at udgive sig for at være en anden og f.eks. oprette falske profiler. SF ønsker, at sådanne forhold også skal være strafbare, både for tydeligt at signalere, at sådan en ageren ikke accepteres fra samfundets side, og for at give ofrene en beskyttelse i de tilfælde, hvor der ikke er opnået en økonomisk gevinst, og hvor ofrene udsættes for chikane eller stalking, ved at andre personer f.eks. opretter annoncer m.v. i deres navn. Alene det forhold at begå identitetstyveri skal være strafbart, uanset om der rent faktisk er sket et efterfølgende identitetsmisbrug, og uanset om gerningsmændene har opnået en økonomisk gevinst ved identitetstyveriet. Straffen for at begå sådanne forbrydelser skal have en tilstrækkelig præventiv effekt, og det skal ikke økonomisk kunne betale sig at begå forbrydelsen.</p>\r\n<p class=\"NormalInd\">Ud over en direkte kriminalisering mener forslagsstillerne også, at der er behov for at se på ofrenes beskyttelse og mulighed for efterfølgende hjælp. Forslagsstillerne er derfor lydhøre over for øvrige forslag til effektive forbedringer af beskyttelsen af ofre for identitetstyveri og -misbrug.</p>\r\n<p class=\"NormalInd\">Forslagsstillerne er opmærksomme på, at regeringen har nedsat en tværministeriel arbejdsgruppe, der bl.a. skal se på mulige konkrete initiativer og løsningsmodeller angående regulering af indhold på og ansvar i forhold til sociale medier og overveje, og om der er behov for en eventuel yderligere regulering af misbrug af andres identitet. Ministeren har imidlertid oplyst, at arbejdsgruppens arbejde er blevet forsinket (Retsudvalget – alm. del, svar på spørgsmål 266).</p>\r\n<p class=\"NormalInd\">I lyset af de seneste alvorlige sager om identitetstyveri og identitetsmisbrug mener forslagsstillerne, at der er et højaktuelt behov for snarest at få forhindret disse forbrydelser. Derfor pålægges regeringen i indeværende folketingssamling at fremsætte et lovforslag, der direkte kriminaliserer identitetstyveri og identitetsmisbrug. Regeringen bør desuden udarbejde og præsentere forslag til initiativer til effektivt at forhindre og imødegå identitetstyveri og identitetsmisbrug og hjælpe ofrene for sådanne forbrydelser. Forslagsstillerne mener, disse forslag bør fremlægges forud for lovforslaget, således at de forslag, der måtte kræve lovgivning, kan medtages i lovforslaget om at kriminalisere identitetstyveri og identitetsmisbrug.</p>\r\n<p class=\"NormalInd\">Forslagsstillerne mener, forslaget har yderst begrænsede økonomiske konsekvenser, og er indstillede på at drøfte det nærmere indhold af lovforslaget og om nødvendigt finansiering heraf med regeringen og de øvrige partier i Folketinget.</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Karina Lorentzen Dehnhardt </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om kriminalisering af identitetstyveri og identitetsmisbrug.</p>\r\n<p class=\"ForslagsNummer\">(Beslutningsforslag nr. B 272)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 272",
            "stateLabel": "Tilbagetaget",
            "references": [
                {
                    "shortName": "2020/1 BSF 272",
                    "title": "Forslag til folketingsbeslutning om kriminalisering af identitetstyveri og identitetsmisbrug",
                    "presentationName": "Beslutningsforslag som fremsat",
                    "documentTypeId": 480,
                    "documentId": 221585,
                    "eliUri": "/eli/ft/20201BB00272",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b272/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/03/2021"
        },
        {
            "displayName": "Accession",
            "displayValue": "20201BB00272"
        },
        {
            "displayName": "Entydig dokumentidentifikation",
            "displayValue": "AX025985"
        },
        {
            "displayName": "Dato for førstegangsindlæggelse",
            "displayValue": "10/03/2021"
        },
        {
            "displayName": "Dato for indlæggelse",
            "displayValue": "10/03/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "272"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}