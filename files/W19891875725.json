{
    "id": 37181,
    "title": "Forbrugsrenteafgift. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18757 af 19/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Renter af et lån til køb af ejendom, hvorom aftale og afdragsvilkår  \r\n\r\n m.v. var truffet mundtligt før 7. oktober 1986, skulle indgå i grundlaget for  \r\n\r\n beregning af renteafgift i henhold til lov om afgift af renter af  \r\n\r\n forbrugslån, idet loven kræver, at der skal foreligge skriftlig aftale inden  \r\n\r\n nævnte dato. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forbrugsrenteafgift. (* 1) </H1>  \r\n\r\n<P></P>  \r\n\r\n<P>Lærer A klagede over det af de stedlige skattemyndigheder for indkomståret  \r\n\r\n 1987 fastsatte grundlag for beregning af renteafgift i medfør af lov om  \r\n\r\n afgift af renter af forbrugslån. Klageren gjorde gældende, at en i  \r\n\r\n indkomståret afholdt renteudgift på 39.187 kr. vedrørende et sparekasselån  \r\n\r\n til køb af fast ejendom ikke var fradraget ved beregningen af  \r\n\r\n afgiftsgrundlaget. </P>  \r\n\r\n<P>Det var oplyst, at klageren den 3. november 1986 havde underskrevet en  \r\n\r\n slutseddel om køb af en erhvervsejendom i X. Forinden underskrivelsen havde  \r\n\r\n han opnået tilsagn om lån fra sparekassen til køb af ejendommen. Sparekassen  \r\n\r\n havde skriftligt bekræftet, at lånetilsagnet var givet mundtligt inden 6.  \r\n\r\n oktober 1986. </P>  \r\n\r\n<P>Med henvisning til, at der ikke var indgået en skriftlig aftale inden 7.  \r\n\r\n oktober 1986 havde de stedlige skattemyndigheder ikke fundet den omhandlede  \r\n\r\n renteudgift omfattet af § 3, stk. 4, nr. 3, jf. stk. 5, i lov om afgift af  \r\n\r\n renter af forbrugslån. Det fremgår af nævnte bestemmelse, at nedsættelse af  \r\n\r\n afgiftsgrundlaget med renter af lån med sikkerhed i tinglyst pant i fast  \r\n\r\n ejendom bl.a. er betinget af, at aftale om udstedelse af pantebrev er indgået  \r\n\r\n skriftligt før den 7. oktober 1986, og af, at der inden dette tidspunkt er  \r\n\r\n indgået skriftlig aftale om lånets afvikling. </P>  \r\n\r\n<P>Klageren anførte, at han den 6. oktober 1986 havde et mundtligt tilsagn om  \r\n\r\n lån til køb af nævnte ejendom. Lånet opfyldte i øvrigt lovens krav for  \r\n\r\n afgiftsfritagelse, og da mundtlige aftaler er bindende, var han af den  \r\n\r\n opfattelse, at den omhandlede renteudgift skulle fragå ved beregningen af  \r\n\r\n afgiftsgrundlaget. </P>  \r\n\r\n<P>Da der ikke før 7. oktober 1986 var indgået en skriftlig låneaftale, fandt  \r\n\r\n Landsskatteretten - i overensstemmelse med de stedlige skattemyndigheder - at  \r\n\r\n den omhandlede renteudgift skulle indgå i afgiftsgrundlaget for beregning af  \r\n\r\n renteafgift i medfør af lov om afgift af renter på forbrugslån, idet  \r\n\r\n renteudgiften ikke fandtes omfattet af lovens § 3, stk. 4, nr. 3, jf. stk. 5.  \r\n\r\n Den påklagede ansættelse af afgiftsgrundlaget vedrørende afgift af renter på  \r\n\r\n forbrugslån blev herefter stadfæstet. </P>  \r\n\r\n<P>LV 1988, F. 3.6. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 11, side 875."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891875725"
        },
        {
            "displayName": "Entydig dokumentidentifikation",
            "displayValue": "CA005116"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18757"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "19/09/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-5-560"
        },
        {
            "displayName": "Stikord",
            "displayValue": "FORBRUGSRENTEAFGIFT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}