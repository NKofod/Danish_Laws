{
    "id": 37195,
    "title": "Investeringsfond - markedsføringsudgifter (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18790 af 09/11/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I overensstemmelse med en bindende forhåndsbesked blev et hotel ikke  \r\n\r\n anset for berettiget til at anvende investeringsfondsmidler til dækning af  \r\n\r\n markedsføringsudgifter ved reklamefremstød i udlandet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Investeringsfond - markedsføringsudgifter (* 1)  \r\n\r\n</H1>  \r\n\r\n<P></P>  \r\n\r\n<P>Hotel A klagede over den af Ligningsrådet som bindende forhåndsbesked  \r\n\r\n trufne afgørelse, hvorefter investeringsfondsmidler ikke kunne anvendes til  \r\n\r\n dækning af fradragsberettigede markedsføringsudgifter, som skulle afholdes i  \r\n\r\n forbindelse med reklamefremstød i udlandet. </P>  \r\n\r\n<P>Selskabets revisor anførte, at markedsføringsudgifterne skulle anvendes i  \r\n\r\n udlandet med det formål at afsætte et produkt til det pågældende land. Han  \r\n\r\n mente, at produktet i denne sammenhæng måtte sidestilles med eksport, uanset  \r\n\r\n at produktet skulle forbruges af udlændinge i Danmark. </P>  \r\n\r\n<P>Det fremgår af lov om investeringsfond § 3, stk. 9, at investeringsfond  \r\n\r\n bl.a. kan anvendes til &#187;fradragsberettigede udgifter til markedsføring,  \r\n\r\n der er afholdt i forbindelse med eksport til udlandet&#171;. </P>  \r\n\r\n<P>To retsmedlemmer fandt ikke, at udlejning af hotelværelser i Danmark kunne  \r\n\r\n sidestilles med eksport, og de fandt derfor ikke, at der var hjemmel til at  \r\n\r\n anvende investeringsfondsmidler til det omhandlede formål. </P>  \r\n\r\n<P>Et retsmedlem, retsformanden, fandt, at salg af hotelværelser til  \r\n\r\n udenlandske turister i økonomisk henseende måtte betragtes som eksport til  \r\n\r\n udlandet. Bestemmelsen i investeringsfondslovens § 3, stk. 9, 2. pkt., som er  \r\n\r\n en del af den af Folketinget i 1987 vedtagne &#187;eksportpakke&#171;,  \r\n\r\n omhandler fradragsberettigede udgifter til markedsføring, der er afholdt i  \r\n\r\n forbindelse med eksport til udlandet. Da det fandtes i overensstemmelse med  \r\n\r\n motiverne bag lovbestemmelsen at anlægge en økonomisk forståelse af ordene  \r\n\r\n &#187;eksport til udlandet&#171;, måtte der gives det klagende selskab  \r\n\r\n medhold. </P>  \r\n\r\n<P>Der blev truffet afgørelse efter stemmeflertallet, og  \r\n\r\n investeringsfondsmidler kunne herefter ikke anvendes til dækning af  \r\n\r\n markedsføringsudgifter i forbindelse med reklamefremstød i udlandet. </P>  \r\n\r\n<P>LV 1987, L 5.7.5. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 1, side 76 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19881879025"
        },
        {
            "displayName": "Entydig dokumentidentifikation",
            "displayValue": "CA005130"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18790"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "09/11/1988"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1988-3-482"
        },
        {
            "displayName": "Stikord",
            "displayValue": "INVESTERINGSFOND, MARKEDSFØRINGSUDGIFTER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}