{
    "id": 115297,
    "title": "Klage over kapselrift på leveren ved operation for spiserørsbrok",
    "documentTypeId": "240",
    "isSagsforlobPeriodValid": true,
    "shortName": "KEN nr 10362 af 20/01/2006",
    "documentHtml": "<div class=\"bjelke\">Den fulde tekst</div><p class=\"Titel2\">Klage over kapselrift på leveren ved operation for spiserørsbrok</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 30-årig mand var den 23. december 2002 til forundersøgelse på et sygehus, idet han skulle have foretaget en kikkertundersøgelse af mavesækken på grund af blandt andet syreophobning i spiserøret. Denne blev foretaget ambulant den 8. januar 2003, og man fandt tilbageløb fra mavesækken, og et relativt stort spiserørsbrok ved mavemunden. Der blev fundet indikation for operation, som blev foretaget den 24. februar 2003. Samme aften blev der fundet grundlag for reoperation ved kikkertoperation på grund af mistanke om blødning. Man fandt ved denne operation en del størknet blod, som blev bortsuget. Da der fortsat var blødning, overgik man til en såkaldt åben operation. Man fandt en beskeden kapselrift på leveren med siveblødning, som blev standset. Der blev indlagt dræn og operationssåret blev lukket.</div>\r\n        </p>\r\n        <p class=\"Tekst2\">\r\n          <div>De følgende dage var patienten generelt smertepåvirket og havde kvalme og opkastninger. Maven var spændt og øm. Der var en delvis lammelse af tarmperistaltik. Den 27. februar 2003 blev der anlagt en sonde i maven. Den 4. marts 2003 kom der begyndende tarmfunktion, og dagen efter kunne sonden fjernes igen. Den 6. marts 2003 blev drænet fjernet og patienten blev udskrevet til fjernelse af tråde hos egen læge og kontrol i organkirurgisk ambulatorium 3 måneder senere. Patienten udviklede efterfølgende brok i operationsarret.</div>\r\n        </p>\r\n        <p class=\"Tekst2\">\r\n          <div>Der blev klaget over at patienten ikke blev informeret tilstrækkeligt om risici og komplikationer ved gennemførelse af en laparoskopi. Der blev endvidere klaget over, at operationen den 24. februar 2003 ikke blev foretaget korrekt, og at sygeplejerskerne, som observerede patienten efter operationen den 24. februar 2003, ikke gav ham en korrekt behandling, samt at journalføringen den 24. februar 2003 ikke var korrekt, idet forløbet ikke er skrevet ind.</div>\r\n        </p>\r\n      </div>\r\n      <p class=\"Tekst\">Nævnet fandt ikke grundlag for at kritisere speciallægen for informationen den 8. januar 2003, idet man på baggrund af modstridende oplysninger ikke fandt tilstrækkeligt grundlag for at antage, at der ikke blev informeret som nævnt i journalnotatet den 8. januar 2003.</p>\r\n      <p class=\"Tekst\">Nævnet fandt ikke grundlag for at kritisere lægerne der opererede patienten den 24. februar 2003, idet operationen for brok ved spiserøret efter beskrivelsen blev gennemført i overensstemmelse med normen for almindelig anerkendt faglig standard. Det var endvidere nævnets opfattelse, at komplikationen med, at der kom en rift på leveren, var en hændelig komplikation til et sådant indgreb.</p>\r\n      <p class=\"Tekst\">Nævnet fandt ikke grundlag for at kritisere de sygeplejersker, der var involveret i plejen, observationen og journalføringen af patienten den 24. februar 2003.</p>\r\n      <p class=\"Tekst\">Det var nævnets vurdering af journalen, at patienten efter operationen blev observeret på opvågningsafdelingen af sygeplejerskerne med hyppig indgift af smertestillende medicin, kontrol af puls og blodtryk.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/03/2008"
        },
        {
            "displayName": "Accession",
            "displayValue": "W20061036225"
        },
        {
            "displayName": "Entydig dokumentidentifikation",
            "displayValue": "BK000099"
        },
        {
            "displayName": "Dato for indlæggelse",
            "displayValue": "08/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10362"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/01/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse,<br />Patientklagenævnet, j.nr. 0552314"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}