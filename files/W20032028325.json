{
    "id": 156261,
    "title": "Ankestyrelsens principafgørelse C-24-03 om amtskommunale boformer - afgørelseskompetence - grundtakstfinansiering - visitation",
    "documentTypeId": "240",
    "isSagsforlobPeriodValid": true,
    "shortName": "KEN nr 20283 af 07/05/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-24-03 om amtskommunale boformer - afgørelseskompetence - grundtakstfinansiering - visitation</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Det var amtskommunen, der havde kompetence til efter kommunens indstilling at træffe afgørelse om, hvorvidt en kvinde skulle optages i en midlertidig amtskommunal boform.</p>\r\n   <p class=\"TekstGenerel\">Selvom der i servicelovens bestemmelse om optagelse i midlertidige amtskommunale boformer var indsat en henvisning til reglerne om grundtakstfinansiering, indebar dette alene en ændring i finansieringsreglerne og ikke i afgørelseskompetencen.</p>\r\n   <p class=\"TekstGenerel\">Kommunen var således forpligtet til at udarbejde en indstilling til amtskommunen med kommunens opfattelse af sagen. Dette gjaldt, uanset at kommunen ved kvindens eventuelle optagelse i den amtskommunale boform skulle betale for bodelen, og uanset at kommunen ikke fandt, at ansøgningen om optagelse skulle imødekommes.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>13-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 755 af 9. september 2002 - § 93, stk. 2 og § 131b, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en ung, udviklingshæmmet kvinde. Kvinden havde tilbragt to skoleår på en efterskole som et led i hendes ret til et tre-årigt kompenserende voksenskoletilbud. Efter endt skoleophold etablerede kommunen et dagtilbud på et erhvervs- og aktivitetscenter. Kvinden var ikke helt tilfreds med tilbuddet, idet der ikke skete nogen udvikling med hende. Der blev derfor afholdt et møde med bl.a. deltagelse fra kommunen, hvor kvinden udtrykte ønske om at komme et år på højskole.</p>\r\n<p>Boopholdet på den højskole, som kvinden ønskede at blive optaget på, var efter det i sagen oplyste etableret efter § 93 i lov om social service om midlertidige amtskommunale boformer. Undervisningen på højskolen blev drevet efter lov om specialundervisning for voksne.</p>\r\n<p>Ifølge telefonisk aftale med kommunen besøgte kvinden sammen med sine forældre højskolen. Herefter ansøgte kvinden om optagelse på højskolen i et år.</p>\r\n<p>Kommunen afslog ansøgningen med den begrundelse, at da kvinden som en del af det tre-årige voksenskoletilbud ifølge lov om specialundervisning for voksne havde fået bevilget to års ophold på en efterskole, var det kommunens opfattelse, at hun skulle afprøve andre muligheder, opnå ny viden og gøre sig andre erfaringer, inden det igen kunne være aktuelt at søge på højskole.</p>\r\n<p>Kommunen oplyste under behandlingen af sagen i nævnet, at man var af den opfattelse, at amtskommunen havde kompetencen til at visitere til højskolen på baggrund af den personkreds, som kommunerne havde indstillet til tilbudet. Hvis en kommune på baggrund af en samlet vurdering af sagen fandt, at en borger skulle gives et afslag, ville der i virkeligheden også blive givet afslag på betalingen, så medmindre amtskommunen havde kompetence til at underkende kommunens indstilling, gav det ikke rigtig mening, at kommunen skulle fremsende en indstilling til amtskommunen. Borgeren ville jo have mulighed for at anke kommunens afslag.</p>\r\n<p>Nævnet hjemviste sagen til kommunen til fornyet behandling og udarbejdelse af indstilling til amtskommunen.</p>\r\n<p>Nævnet lagde vægt på, at det var amtskommunen, der i henhold til § 93, stk. 2, i lov om social service havde kompetencen til efter kommunens indstilling at træffe afgørelse om, hvorvidt ansøgeren skulle optages på højskolen.</p>\r\n<p>Uanset at kommunen ifølge grundtakstmodellen ved ansøgerens eventuelle optagelse på højskolen skulle betale for bodelen, og uanset at kommunen ikke fandt, at ansøgningen om optagelse skulle imødekommes, var det nævnets opfattelse, at kommunen i henhold til § 93 i lov om social service var forpligtet til at udarbejde en indstilling til amtskommunen med kommunens opfattelse af sagen. Det var herudover nævnets opfattelse, at amtskommunen ikke var bundet af kommunens indstilling.</p>\r\n<p>I kommunens klage til Ankestyrelsen var det bl.a. anført, at det var kommunens opfattelse, at det generelt ville være et forsinkende led i afgørelsen af sager som denne, hvis en amtskommune havde/fik kompetencen til at underkende en kommunes indstilling. En afgørelse, der underkendte kommunens indstilling, ville således formentlig blive anket af kommunen.</p>\r\n<p>Videre var det anført, at de lovbestemmelser, som nævnet havde anvendt ved sin afgørelse, ikke godtgjorde afgørelsen. I relation til § 93 i lov om social service anførte kommunen således, at der i denne sag ikke var tale om en nødvendig plads, da ansøgeren i forhold til boform havde udtrykt ønske om et tilbud efter servicelovens § 91, hvilket var stillet til rådighed. I relation til § 131b, stk. 1, i lov om social service anførte kommunen, at i denne sag ønskede kommunen ikke, at amtskommunen skulle medvirke.</p>\r\n<p>Sagen blev behandlet i principielt møde med henblik på afklaring af rækkevidden af § 93, stk. 2, i lov om social service sammenholdt med lovens § 131b, stk. 1, for så vidt angår kommunens forpligtelse til at indstille personer til optagelse i amtskommunale boformer.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen var enig i det sociale nævns afgørelse, hvorefter sagen blev hjemvist til kommunen til fornyet behandling og udarbejdelse af indstilling til amtskommunen.</p>\r\n<p>Ankestyrelsen fandt således, at det var amtskommunen, der efter § 93, stk. 2, i lov om social service havde kompetence til efter kommunens indstilling at træffe afgørelse om, hvorvidt ansøgeren skulle optages på højskolen.</p>\r\n<p>Ankestyrelsen lagde ved afgørelsen til grund, at boopholdet på højskolen var etableret efter § 93 i lov om social service, og at undervisningen på højskolen blev drevet efter lov om specialundervisning for voksne.</p>\r\n<p>Ankestyrelsen lagde vægt på, at der i forarbejderne til § 93, stk. 2, i lov om social service, jf. lovforslag LF 229 1996-1997, ikke var holdepunkter for at antage, at afgørelseskompetencen vedrørende optagelse i amtskommunale botilbud efter bestemmelsens stk. 1, henhørte under kommunen i den situation, hvor kommunen fandt, at en borger ikke burde optages i et amtskommunalt botilbud.</p>\r\n<p>Ankestyrelsen lagde endvidere vægt på, at der ikke med indsættelsen af henvisningen til servicelovens § 131 b i § 93, stk. 2, var tilsigtet nogen ændring i afgørelseskompetencen vedrørende optagelse i amtskommunale botilbud. Det fremgår således bl.a. af lovforslag LF 162 2000-2001 om indførelse af en grundtakstmodel for visse sociale serviceydelser, at grundtakstmodellen alene ændrer reglerne om, hvordan udgifterne skal finansieres. Lovforslaget medfører ikke ændringer i forhold til f.eks. borgernes ret til ydelser og deres ret til at klage over afgørelser, eller kommuners og amtskommuners pligt til at sørge for tilbud (forsyningsansvaret).</p>\r\n<p>Af lovforslagets særlige bemærkninger til § 131 b, stk. 1, fremgår det bl.a., at der generelt gælder, at uanset om foranstaltningen er amtskommunal, kommunal eller privat, skal amtskommunen positivt have godkendt tilbuddet i forhold til borgeren, for at amtskommunen bliver forpligtet til at betale for omkostninger ud over grundtaksterne. Den foreslåede udformning af § 131 b om visitation i forbindelse med ydelser, der er omfattet af grundtakster, skal derfor ses i sammenhæng med andre bestemmelser i loven om visitation. Der er således i serviceloven både på børne- og ungeområdet og på voksenområdet bestemmelser, som i forhold til amtskommunale tilbud fastlægger, at amtskommunen træffer afgørelse om optagelse efter indstilling fra kommunen. I disse bestemmelser er der foreslået indsat en henvisning til § 131 b for at sikre sammenhæng med grundtakst-finansiering.</p>\r\n<p>Det var på denne baggrund Ankestyrelsens opfattelse, at kommunen i henhold til servicelovens § 93 var forpligtet til at udarbejde en indstilling til amtskommunen med kommunens opfattelse af sagen. Dette gjaldt, uanset at kommunen ved ansøgerens eventuelle optagelse på højskolen skulle betale for bodelen, og uanset at kommunen ikke fandt, at ansøgningen om optagelse skulle imødekommes.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20032028325"
        },
        {
            "displayName": "Entydig dokumentidentifikation",
            "displayValue": "BS009052"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "20283"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "07/05/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3500544-02"
        },
        {
            "displayName": "Stikord",
            "displayValue": "C-24-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}