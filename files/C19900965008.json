{
    "id": 52356,
    "title": "Bestemmelser om personeladministration i det lokale civilforsvar, Afsnit 1, Stamkort, Afsnit 2, Halvårlige navnelister og månedlige ændringslister, Afsnit 3, Uddannelseskort, Afsnit 4, Bedømmelseskort, Afsnit 5, Personlige oplysninger - Se    \"redaktionelle noter\" ",
    "documentTypeId": "590",
    "isSagsforlobPeriodValid": false,
    "shortName": "BST nr 9650 af 22/02/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om personeladministration i det  \r\n\r\n lokale civilforsvar, Afsnit 1, Stamkort, Afsnit 2, Halvårlige navnelister og  \r\n\r\n månedlige ændringslister, Afsnit 3, Uddannelseskort, Afsnit 4,  \r\n\r\n Bedømmelseskort, Afsnit 5, Personlige oplysninger - Se &quot;redaktionelle  \r\n\r\n noter&quot; </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Stamkort </P>  \r\n\r\n<P>Stamkortet anvendes til registrering af alt personel knyttet til det  \r\n\r\n lokale civilforsvar. Et eksemplar af det gældende stamkort (CF-formular nr.  \r\n\r\n 476-70) findes som bilag 1. </P>  \r\n\r\n<P>Stamkortet og udannelseskortet er af praktiske grunde trykt på samme kort  \r\n\r\n som for- og bagside. </P>  \r\n\r\n<P>A. Værnepligtigt personel </P>  \r\n\r\n<P>For alt værnepligtigt personel oprettes stamkort. </P>  \r\n\r\n<P>a. For de K-værnepligtige udfyldes kortet af CF-kasernen, der ved  \r\n\r\n hjemsendelse af mandskabet til forsat lokal uddannelse sender stamkortet  \r\n\r\n direkte til vedkommende lokale civilforsvarsmyndighed, som derefter drager  \r\n\r\n omsorg for ajourføring af stamkortet, jf. bilag 8, pkt. I.A. </P>  \r\n\r\n<P>Eventuelle eksisterende &#187;stamkort II&#171; (CF-formular nr. 476) fra  \r\n\r\n før 1970 skal udskiftes med de nu anvendte kort. </P>  \r\n\r\n<P>b. Ved overførsel af KK-værnepligtige fra CF-korpset til det lokale  \r\n\r\n civilforsvar må den lokale myndighed udfærdige nye stamkort for de  \r\n\r\n pågældende, hvis de modtagne stamkort fra CF-korpset er af ældre type end det  \r\n\r\n nu anvendte kort (CF-form. 476-70). De gamle stamkort kan herefter makuleres.  \r\n\r\n</P>  \r\n\r\n<P>Tilsvarende gælder ved overførsel af værnepligtige til CF-ordenskorpset.  \r\n\r\n</P>  \r\n\r\n<P>c. Til forklaring af det ved sessionen anvendte klassificeringssystem for  \r\n\r\n de værnepligtige m.v. er som bilag 2 optaget Værnepligtsstyrelsens cirkulære  \r\n\r\n af 1. juli 1985 om sessionernens forretningsgang m.v. Endvidere er som bilag  \r\n\r\n 5 optaget Indenrigsministeriets bekendtgørelse nr. 11 af 16. januar 1986 om  \r\n\r\n sessionernes virksomhed, som bilag 6 Indenrigsministeriets bekendtgørelse nr.  \r\n\r\n 387 af 18. juni 1986 om værnepligtige og frivillige i civilforsvaret, bilag  \r\n\r\n 6.1 Indenrigsministereiets bekendtgørelse nr. 510 af 31. juli 1986 om ændring  \r\n\r\n af bekendtgørelse om værnepligtige og frivillige i civilforsvaret og som  \r\n\r\n bilag 7 Indenrigsministeriets bekendtgørelse nr. 512 af 11. august 1986 om  \r\n\r\n bedømmelse af egnethed hos værnepligtige i civilforsvaret og ved civilt  \r\n\r\n arbejde. </P>  \r\n\r\n<P>Eventuelle oplysninger om de værnepligtiges fysiske og psykiske tilstand  \r\n\r\n skal behandles som &#187;Fortroligt P&#171;. </P>  \r\n\r\n<P>Værnepligten bortfalder med udgangen af det år, i hvilket de pågældende  \r\n\r\n fylder 50 år. Stamafdelingen får een gang om året fra Civilforsvarsstyrelsen  \r\n\r\n - normalt i januar måned - oplysning om, for hvilke personer værnepligten er  \r\n\r\n bortfaldet med udgangen af det foregående år. </P>  \r\n\r\n<P>Ved lokal forfremmelse af K- og KK-værnepligtige påtegnes de pågældendes  \r\n\r\n stamkort om ny grad (forkortet). </P>  \r\n\r\n<P>B. Andet personel </P>  \r\n\r\n<P>For det ikke værnepligtige personel skal der ligeledes oprettes stamkort,  \r\n\r\n som udfærdiges af de lokale civilforsvarsmyndigheder. Dog kan oprettelse af  \r\n\r\n stamkort for personel, tilknyttet egenbeskyttelsen eller hjælpetjenesten i §  \r\n\r\n 18, stk. 1-kommuner undlades, da en registrering af dette personel på  \r\n\r\n almindelige lister normalt vil være tilstrækkelig. </P>  \r\n\r\n<P>Med hensyn til udfyldning af stamkortets enkelte rubrikker henvises til  \r\n\r\n pkt. I.C. i instruksen, der er optrykt som bilag 8. </P>  \r\n\r\n<P>Stamkort for frivillige forbliver i kartoteket så længe kontrakten  \r\n\r\n opretholdes, og de således har pligt til at give møde i en  \r\n\r\n mobiliseringssituation. Hvis de pågældende ikke længere har pligt til aktiv  \r\n\r\n civilforsvarstjeneste i fredstid, bør der med passende mellemrum rettes  \r\n\r\n henvendelse til de pågældende for derved at opnå en vis sikkerhed for deres  \r\n\r\n fremmøde, såfremt der fortsat skønnes at være behov for at kalde på dem i en  \r\n\r\n mobiliseringssituation. </P>  \r\n\r\n<P>Efter kontraktforholdets ophør opbevares stamkort i et særligt  \r\n\r\n &#187;afgangskartotek&#171;. </P>  \r\n\r\n<P>C. Generelle bestemmelser for alt personel </P>  \r\n\r\n<P>Rettelse og ajourføring af stamkort bør foretages med passende mellemrum  \r\n\r\n og skal i hvert fald for så vidt angår det værnepligtige personel foretages  \r\n\r\n ved følgende lejligheder: </P>  \r\n\r\n<P>- ved første fremmøde til lokal uddannelse, </P>  \r\n\r\n<P>- ved flytning til anden stamafdeling, </P>  \r\n\r\n<P>- ved ekstraordinær indkaldelse eller mobilisering. </P>  \r\n\r\n<P>Det anbefales at opbevare stamkortene i navneorden, opdelt efter  \r\n\r\n tjenestegren og personel kategori. Stamkortkartoteket sammenholdt med de  \r\n\r\n personellister, der føres for de enekelte egenbeskyttelsesværn og  \r\n\r\n hjælpetjenesten på landet, vil således udvise det til enhver tid værende  \r\n\r\n personelle beredskab i det lokale civilforsvar, er også kap. 18. </P>  \r\n\r\n<P>Om videresendelse af stamkort henvises til kap. 17, fællesbestemmelser.  \r\n\r\n</P>  \r\n\r\n<P CLASS=PUNKT> <B>2.</B> 1/2 årlige navnelister og månedlige ændringslister  \r\n\r\n</P>  \r\n\r\n<P>A. Oprettelse af navneliste og månedlig ændringsliste </P>  \r\n\r\n<P>Enhver værnepligtig i civilforsvaret er optaget på et maskinlæsbart medie  \r\n\r\n (magnetbånd) i I/S Datacentralen af 1959 (DC), og via det centrale  \r\n\r\n personregister (CPR) registreres ændringer i de værnepligtiges persondata,  \r\n\r\n herunder navnlig adresseændringer. </P>  \r\n\r\n<P>Navnelister udfærdiges af DC hvert 1/2 år (01 APR og 01 OKT). </P>  \r\n\r\n<P>Ændringslister udfærdiges af DC den 15. i hver måned. </P>  \r\n\r\n<P>Listerne udfærdiges i 2 eksemplarer. Det ene eksemplar opbevares i  \r\n\r\n Civilforsvarsstyrelsen/VPAFD. Det andet eksemplar tilsendes  \r\n\r\n stamafdelingen/MOB-afdelingen. </P>  \r\n\r\n<P>B. Udfyldning af listerne </P>  \r\n\r\n<P>Listerne udfyldes og fremtræder som en udskrift af de i CPR og DC  \r\n\r\n indeholdte værnepligtsdata for den enkelte. </P>  \r\n\r\n<P>Forklaring på de anførte betegnelser fremgår af: </P>  \r\n\r\n<P>bilag 3, 3.a, 4. og 4.a. </P>  \r\n\r\n<P>Indrapporteringsliste til brug for ændringer ved bl.a. hjemsendelse er  \r\n\r\n optaget som bilag 9.d. </P>  \r\n\r\n<P>C. Anvendelse af lister i civilforsvaret </P>  \r\n\r\n<P> 1. Under kasernetjeneste </P>  \r\n\r\n<P>Ved indkaldelse af værnepligtige til første kaserneuddannelse sender  \r\n\r\n Civilforsvarsstyrelsen ca. 3 uger før mødedagen en hovedfortegnelse til  \r\n\r\n afdelingen over den fremmødende styrke. </P>  \r\n\r\n<P>Denne liste ajourføres indtil hjemsendelsen. </P>  \r\n\r\n<P>Ved ændring af stamafdelingen inden hjemsendelsen sender den hidtidige  \r\n\r\n stamafdeling forandringskort til Civilforsvarsstyrelsen med kopi til VPAFD.  \r\n\r\n</P>  \r\n\r\n<P>Ved hjemsendelse af værnepligtige under kaserneuddannelsen f.eks. på grund  \r\n\r\n af sygdom eller midlertidig uegnet sendes kopi af indberetningen til VPAFD.  \r\n\r\n</P>  \r\n\r\n<P>Ved hjemsendelse af værnepligtige til normal hjemsendelsesdato udfærdiger  \r\n\r\n afdelingen indrapporteringslister med de værnepligtige opført i  \r\n\r\n personnummerorden og sender indrapporteringslisterne til VPAFD, jf. bilag  \r\n\r\n 9.d. </P>  \r\n\r\n<P>2. Efter hjemsendelse fra kasernen </P>  \r\n\r\n<P>Ændringer til de værnepligtiges registrering, samt til- og afgang tilgår  \r\n\r\n DC fra folkeregistrene via CPR og fra VPAFD. </P>  \r\n\r\n<P>Ajourførte navnelister sendes til stamafdelingen hvert 1/2 år (01 APR og  \r\n\r\n 01 OKT) og månedlige ændringslister udfærdiges den 15. i hver måned. </P>  \r\n\r\n<P>Ved ændring af stamafdeling vil ændringen være anført på såvel den  \r\n\r\n afgivende som modtagne afdeling. Til den modtagne afdeling vil der være  \r\n\r\n vedlagt adresseetiketter. </P>  \r\n\r\n<P>Udgår en værnepligtig af MOB-styrken på grund af f.eks. sygdom eller  \r\n\r\n dødsfald, skal oplysningerne om grunden opbevares i 5 år for at  \r\n\r\n stamafdelingen kan besvare evt. henvendelser. </P>  \r\n\r\n<P>Ved bortfald af værnepligten på grund af alder vil stamafdelingen hvert år  \r\n\r\n i JAN modtage en særlig ændringsliste vedrørende dette. </P>  \r\n\r\n<P>D. Opbevaring af listerne </P>  \r\n\r\n<P>Listerne skal opbevares i 5 år. </P>  \r\n\r\n<P CLASS=PUNKT> <B>3.</B> Uddannelseskort </P>  \r\n\r\n<P>Dette kort er trykt på bagsiden af stamkortet og skal oprettes for alt  \r\n\r\n personel, der gennemgår en uddannelse i det lokale civilforsvar. </P>  \r\n\r\n<P>En overførsel af oplysninger fra tidligere anvendte uddannelseskort til  \r\n\r\n det nu gældende uddannelseskort er kun påkrævet, hvis den værnepligtige  \r\n\r\n flytter til anden stamafdeling. Det påhviler den hidtidige stamafdeling at  \r\n\r\n foretage denne omskrivning af uddannelseskortet. </P>  \r\n\r\n<P>Kortet udfærdiges af civilforsvarsmyndigheden i det område, hvor den  \r\n\r\n pågældende påbegynder den lokale uddannelse, og udfyldes som anført i pkt. II  \r\n\r\n i instruksen, der er optrykt som bilag 8. </P>  \r\n\r\n<P>Hvis der undtagelsesvis måtte være behov for anvendelse af særskilte  \r\n\r\n uddannelseskort ved siden af de kombinerede stam- og uddannelseskort, skal  \r\n\r\n stam- og uddannelseskortene ajourføres på grundlag af de interne  \r\n\r\n uddannelseskort, forinden de pågældende personer overføres til en anden  \r\n\r\n stamafdeling. </P>  \r\n\r\n<P CLASS=PUNKT> <B>4.</B> Bedømmelseskort </P>  \r\n\r\n<P>Punktet er ophævet. </P>  \r\n\r\n<P CLASS=PUNKT> <B>5.</B> Personlige oplysninger' </P>  \r\n\r\n<P>De &#187;Personlige oplysninger&#171; anvendes alene som et særskilt  \r\n\r\n registreringsblad til notering af K-værnepligtiges overtrædelse af  \r\n\r\n civilforsvarsloven og de i den anledning anvendte disciplinarmidler og idømte  \r\n\r\n straffe, jf. &#187;Vejledning for anvendelse af disiciplinarmidler på de til  \r\n\r\n civilforsvarstjeneste indkaldte værnepligtige m.fl.&#171; af 1978. Et  \r\n\r\n eksemplar af registreringsbladet findes som bilag 10. </P>  \r\n\r\n<P>Såfremt en K-værnepligtig inden fremmødet til kaserneuddannelse idømmes en  \r\n\r\n straf for overtrædelse af civilforsvarslovens § 35, vil  \r\n\r\n Civilforsvarsstyrelsens værnepligtsafdeling udfylde registreringsbladet  \r\n\r\n &#187;Personlige oplysninger&#171; og indlægge det i den pågældendes  \r\n\r\n bedømmelseskort. </P>  \r\n\r\n<P>På bedømmelseskortets forside vil det være anført &#187;tidligere  \r\n\r\n straffesag&#171;. </P>  \r\n\r\n<P>Registreringsbladet &#187;Personlige oplysninger&#171; oprettes iøvrigt af  \r\n\r\n vedkommende stamafdeling, når en K-værnepligtig første gang overtræder  \r\n\r\n civilforsvarsloven uanset sagens udfald, og udfyldes som anført i pkt. VI i  \r\n\r\n instruksen, der er optrykt som bilag 8. Det noteres samtidig på den  \r\n\r\n værnepligtiges stamkort, at dette registreringsblad er oprettet.  \r\n\r\n Registreringsbladet følger de værnepligtiges papirer ved flytning til anden  \r\n\r\n stamafdeling. </P>  \r\n\r\n<P>De &#187;Personlige oplysninger&#171; er klassificeret &#187;Fortroligt  \r\n\r\n P&#171; og bør opbevares under lås. Ved forsendelse skal de &#187;Personlige  \r\n\r\n oplysninger&#171; anbringes i 2 kuverter. Den indre kuvert forsynes med  \r\n\r\n påtegning &#187;Fortroligt P&#171; og stiles til civilforsvarslederen i  \r\n\r\n vedkommende kommune. Den ydre kuvert stiles til vedkommende lokale  \r\n\r\n civilforsvarsmyndighed. Forsendelsen skal ske med anbefalet post. Ordene  \r\n\r\n &#187;Fortroligt P&#171; må ikke påføres den ydre kuvert. </P>  \r\n\r\n<P>De &#187;Personlige oplysninger&#171; skal tilintetgøres ved lokal  \r\n\r\n foranstaltning, når den lokale uddannelse er afsluttet, det vil sige efter  \r\n\r\n vedligeholdelsesøvelsen. Tilintetgørelsen skal ske på en sådan måde, at en  \r\n\r\n rekonstruktion af det destruerede er umuligt. </P>  \r\n\r\n</DIV>",
    "isHistorical": true,
    "editorialNotes": [
        "'personeladmin* + lokale civilforsvar'",
        "I feltet \"Forskriftens titel\" skrives",
        "Den samlede forskrift findes ved at søge:",
        "\"Forskriften\" Bestemmelser om personeladministration i det lokale civilforsvar er opdelt i flere dokumenter."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19900965008"
        },
        {
            "displayName": "Entydig dokumentidentifikation",
            "displayValue": "CM011189"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9650"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "22/02/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Beredskabsstyrelsen"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 4.kt.j.nr.85-4320-e.2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}