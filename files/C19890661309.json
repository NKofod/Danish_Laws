{
    "id": 56671,
    "title": "Cirkulære om overenskomst for forskningsteknikere og ingeniørassistenter ansat ved Niels Bohr Institutet, Københavns Universitet og Århus Universitet (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6613 af 13/09/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overenskomst for  \r\n\r\n forskningsteknikere og ingeniørassistenter ansat ved Niels Bohr Institutet,  \r\n\r\n Københavns Universitet og Århus Universitet (* 1) </H1>  \r\n\r\n<P></P>  \r\n\r\n<BR>  \r\n\r\n<P>Det meddeles herved, at Finansministeriet og Teknisk Landsforbund den 13.  \r\n\r\n september 1989 har indgået medfølgende overenskomst, der afløser overenskomst  \r\n\r\n af 9. december 1987 vedrørende ingeniørassistenter ved Københavns Universitet  \r\n\r\n og Danmarks Tekniske Højskole samt forskningsteknikere ved Niels Bohr  \r\n\r\n Institutet ved Københavns Universitet og Århus Universitet for så vidt angår  \r\n\r\n det fysiske og kemiske institut. </P>  \r\n\r\n<P>Ændringer i forhold til den tidligere overenskomst er markeret med streg i  \r\n\r\n margenen. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1. Dækningsområde </P>  \r\n\r\n<P>Overenskomsten omfatter forskningsteknikere ansat ved Niels Bohr  \r\n\r\n Institutet ved Københavns Universitet/Forskningscenter Risø samt Århus  \r\n\r\n Universitet for så vidt angår det fysiske og kemiske institut. </P>  \r\n\r\n<P>Desuden er et antal nuværende ansatte medarbejdere ved Københavns  \r\n\r\n Universitet, Danmarks Tekniske Højskole og Rigshospitalet fortsat omfattet af  \r\n\r\n overenskomsten. </P>  \r\n\r\n<P>Til § 2. Ansættelse </P>  \r\n\r\n<P>Forudsætningen for ansættelse som ingeniørassistent/forskningstekniker er,  \r\n\r\n at medarbejderen selvstændigt kan varetage funktioner inden for undervisning,  \r\n\r\n forskning og/eller apparaturudvikling, og det forudsættes at ske i umiddelbar  \r\n\r\n tilknytning til en videnskabelig produktion/forskning med det formål at  \r\n\r\n aflaste og assistere videnskabelige medarbejdere. </P>  \r\n\r\n<P>Undervisningens art og niveau må have karakter af selvstændig vejledning i  \r\n\r\n anvendelse af indlært viden, i problemløsning, i  \r\n\r\n konstruktion/apparaturudvikling eller lignende, mens instruktion og praktisk  \r\n\r\n tilrettelæggelse og gennemførelse af forsøg ikke opfylder niveaukravet. </P>  \r\n\r\n<P>Forskning og apparaturudvikling forudsættes niveaumæssigt at skulle  \r\n\r\n indeholde selvstændig vurdering og beslutningstagen (f.eks. selvstændig  \r\n\r\n konstruktion, tilrettelæggelse af måleopgaver, specificering af  \r\n\r\n maskinjusteringer ud fra målinger m.v.). </P>  \r\n\r\n<P>En ingeniørassistent-/forskningsteknikerstilling vil således niveaumæssigt  \r\n\r\n fordre en selvstændighed, viden om og færdigheder inden for arbejdsområdet,  \r\n\r\n der ligger væsentligt ud over den faglige uddannelse. Stillingen vil således  \r\n\r\n kræve betydeligt mere, end hvad man kan forvente af en øvet og rutineret  \r\n\r\n faglært arbejder. </P>  \r\n\r\n<P>Med ovenstående ændringer er det ikke tilsigtet at ændre praksis med  \r\n\r\n hensyn til beskrivelsen af stillinger som  \r\n\r\n ingeniørassistent/forskningstekniker. </P>  \r\n\r\n<P>Til § 2, stk. 2 og 3. Opslag af stillinger/ansættelsesbrev </P>  \r\n\r\n<P>Ved opslag af stillinger skal anvendes en sådan form for avertering, som  \r\n\r\n findes bedst egnet til at bringe opslaget til offentlig kundskab. Alt efter  \r\n\r\n stillingens art og tjenestestedets beliggenhed kan avertering ske gennem  \r\n\r\n Statstidende, dagspressen eller fagblade eller på anden måde, som findes  \r\n\r\n formålstjenlig. </P>  \r\n\r\n<P>Det henstilles til styrelserne, at det ved opslag af stillinger anføres,  \r\n\r\n at ansættelse finder sted i henhold til nærværende overenskomst. </P>  \r\n\r\n<P>Parterne er enige om at anbefale, at det som Bilag 1 til nærværende  \r\n\r\n overenskomst vedhæftede ansættelsesbrev anvendes. </P>  \r\n\r\n<P>Til § 3, stk. 3. Løn og lønanciennitet </P>  \r\n\r\n<P>Opmærksomheden henledes på, at der ved overgang fra en håndværkerstilling  \r\n\r\n til en stilling som ingeniørassistent kan optages forhandling mellem  \r\n\r\n Finansministeriet og Teknisk Landsforbund i henhold til § 3, stk. 3. </P>  \r\n\r\n<P>Til § 5. Pension </P>  \r\n\r\n<P>Aftalen om pensionsordning mellem Finansministeriet og Statsansattes  \r\n\r\n Kartel, Overenskomstsektionen, vil blive optrykt i et særskilt cirkulære.  \r\n\r\n</P>  \r\n\r\n<P>Til § 8. Kvalifikationstillæg </P>  \r\n\r\n<P>Tillæg ydet i henhold til § 8 er betinget af, at der på  \r\n\r\n overenskomstområdet afsættes puljemidler hertil. </P>  \r\n\r\n<P>Der henvises til Finansministeriets cirkulære af 22. maj 1989 om  \r\n\r\n ministeriepuljer (LP.nr. 40/89) med tilhørende vejledning. </P>  \r\n\r\n<P>Til § 13. Graviditet, barsel og adoption </P>  \r\n\r\n<P>Aftalen mellem Finansministeriet og Centralorganisationernes Fællesudvalg  \r\n\r\n om fravær fra arbejdet i forbindelse med graviditet, barsel og adoption vil  \r\n\r\n bive optrykt i et særskilt cirkulære. </P>  \r\n\r\n<P>Til § 14. Gruppelivsforsikring </P>  \r\n\r\n<P>På baggrund af udløst bonus er forsikringssummen i gruppelivsordningen i  \r\n\r\n perioden 1. april 1988 til 1. december 1989 fastsat til 70.000 kr. Eventuelle  \r\n\r\n senere ændringer i forsikringssummen vil blive meddelt særskilt. </P>  \r\n\r\n<P>Til § 15. Afskedigelse </P>  \r\n\r\n<P>I forbindelse med afskedigelse følges reglerne i hovedaftalen mellem  \r\n\r\n Finansministeriet og Statsansattes Kartel, Overenskomstsektionen.  \r\n\r\n Afskedigelsesreglerne med tilhørende bemærkninger findes i aftalens § 8, jf.  \r\n\r\n i øvrigt aftalens Bilag 2. Aftalen er optrykt i Finansministeriets cirkulære  \r\n\r\n af 20. juni 1988 (LP.nr. 066/88). </P>  \r\n\r\n<P>Det henstilles, at personalereduktioner, der agtes gennemført i  \r\n\r\n forbindelse med større rationaliseringsforanstaltninger og omlægning af  \r\n\r\n virksomheder/institutioner samt strukturrationaliseringer, der berører de i  \r\n\r\n virksomheden/ institutionen ansatte, drøftes med repræsentanter for de  \r\n\r\n berørte faglige organisationer, forinden de pågældende foranstaltninger  \r\n\r\n besluttes og iværksættes, jf. herom tillige Finansministeriets cirkulære af  \r\n\r\n 21. november 1987 om samarbejde og samarbejdsudvalg i statens virksomheder og  \r\n\r\n institutioner. </P>  \r\n\r\n<P>Til § 20, stk. 2. Tillidsrepræsentanter </P>  \r\n\r\n<P>I forbindelse med afskedigelse af tillidsrepræsentanter følges reglerne i  \r\n\r\n hovedaftalen mellem Finansministeriet og Statsansattes Kartel,  \r\n\r\n Overenskomstsektionen. Afskedigelsesreglerne med tilhørende bemærkninger  \r\n\r\n findes i aftalens § 9, jf. i øvrigt aftalens Bilag 3. </P>  \r\n\r\n<P>Øvrige bemærkninger </P>  \r\n\r\n<P>Opmærksomheden henledes på Ministeriet for Statens Lønnings- og  \r\n\r\n Pensionsvæsens cirkulæreskrivelse af 23. juni 1971 om deltagelse i  \r\n\r\n uddannelseskurser for det i staten og folkekirken ansatte personale. </P>  \r\n\r\n<P>Cirkulæret har virkning fra den 1. april 1989. Samtidig ophæves cirkulære  \r\n\r\n af 9. december 1987 om overenskomst for ingeniørassistenter ansat ved  \r\n\r\n Københavns Universitet og Danmarks Tekniske Højskole samt forskningsteknikere  \r\n\r\n ved Niels Bohr instituttet ved Københavns Universitet og Aarhus Universitet  \r\n\r\n for så vidt angår det fysiske og det kemiske institut. </P>  \r\n\r\n<P>Eventuelle tvivlsspørgsmål vedrørende overenskomsten forelægges  \r\n\r\n Finansministeriet. </P>  \r\n\r\n<P>Finansministeriet, </P>  \r\n\r\n<P>Administrations- og Personaledepartementet, </P>  \r\n\r\n<P>den 13. september 1989 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Lone Retoft </P>  \r\n\r\n<P>OVERENSKOMST </P>  \r\n\r\n<P>FOR FORSKNINGSTEKNIKERE OG INGENIØRASSISTENTER ANSAT VED NIELS BOHR  \r\n\r\n INSTITUTET, KØBENHAVNS UNIVERSITET OG ÅRHUS UNIVERSITET. </P>  \r\n\r\n<P>Dækningsområde </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Overenskomsten omfatter forskningsteknikere  \r\n\r\n ansat ved Niels Bohr Institutet ved Københavns Universitet/ Forskningscenter  \r\n\r\n Risø samt Århus Universitet for så vidt angår det fysiske og kemiske  \r\n\r\n institut. </P>  \r\n\r\n<P>Desuden er et antal nuværende ansatte medarbejdere ved Københavns  \r\n\r\n Universitet, Danmarks Tekniske Højskole og Rigshospitalet fortsat omfattet af  \r\n\r\n overenskomsten. </P>  \r\n\r\n<P>Ansættelse </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Forudsætningen for ansættelse som  \r\n\r\n forskningstekniker/ingeniørassistent er, at medarbejderen efter aflagt  \r\n\r\n svendeprøve inden for jern- og metalindustrien i Danmark eller ved anden  \r\n\r\n relevant grunduddannelse har erhvervet en sådan praktisk og/eller teoretisk  \r\n\r\n videreuddannelse, at vedkommende af institutionen er erklæret for  \r\n\r\n kvalificeret til selvstændigt at varetage funktioner inden for undervisning,  \r\n\r\n forskning og/eller apparaturudvikling med det formål at aflaste og assistere  \r\n\r\n videnskabelige medarbejdere. </P>  \r\n\r\n<P CLASS=STK> <I>Stk. 2. </I> Forskningsteknikere/ingeniørassistenter  \r\n\r\n ansættes som funktionærer og aflønnes i overensstemmelse med overenskomstens  \r\n\r\n regler. </P>  \r\n\r\n<P CLASS=STK> <I>Stk. 3. </I> Enhver ansættelse i henhold til nærværende  \r\n\r\n overenskomst skal meddeles Teknisk Landsforbund. </P>  \r\n\r\n<P>Ved ansættelse i stillinger af kortere varighed - f.eks. ved  \r\n\r\n beskæftigelsesfremmende foranstaltninger - skal ansættelsesbrevet indeholde  \r\n\r\n angivelse af ansættelsesperiodens længde. </P>  \r\n\r\n<P CLASS=STK> <I>Stk. 4. </I> Til forskningsteknikere/ingeniørassistenter  \r\n\r\n udfærdiges et ansættelsesbrev, der udleveres til den ansatte så vidt muligt  \r\n\r\n forud for tiltrædelsen, jf. Bilag 1 til overenskomsten. </P>  \r\n\r\n<P>Løn og lønanciennitet </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Lønnen udgør følgende årlige beløb: </P>  \r\n\r\n<PRE>  \r\n\r\n Anciennitet  \r\n\r\n år                           1.4.1989  \r\n\r\n ----------------------------------------  \r\n\r\n 1                            193.627  \r\n\r\n 2                            196.492  \r\n\r\n 3                            199.357  \r\n\r\n 4                            202.220  \r\n\r\n 5                            205.083  \r\n\r\n 6                            207.944  \r\n\r\n 7                            210.803  \r\n\r\n 8 og flg.                    213.663  \r\n\r\n</PRE>  \r\n\r\n<P CLASS=STK> <I>Stk. 2. </I> Ved overgang fra ansættelse som  \r\n\r\n forskningstekniker/ingeniørassistent ved en af de af overenskomsten omfattede  \r\n\r\n institutioner til en anden af overenskomsten omfattet institution bevares  \r\n\r\n optjent lønanciennitet. </P>  \r\n\r\n<P CLASS=STK> <I>Stk. 3. </I> Hvis forholdene taler derfor, kan der mellem  \r\n\r\n Finansministeriet og forbundet træffes aftale om fastsættelse af anciennitet  \r\n\r\n efter andre regler. </P>  \r\n\r\n<P CLASS=STK> <I>Stk. 4. </I> Ved umiddelbar overgang inden for den samme  \r\n\r\n institution fra ansættelse som håndværker til ansættelse som  \r\n\r\n forskningstekniker/ingeniørassistent indplaceres den pågældende på det trin  \r\n\r\n på lønskalaen, på hvilket årslønnen inkl. almindeligt tillæg ligger nærmest  \r\n\r\n over den pågældendes hidtil oppebårne årsløn inkl. eventuelle tillæg. </P>  \r\n\r\n<P CLASS=STK> <I>Stk. 5. </I> For så vidt angår beregningen af  \r\n\r\n lønanciennitet, optjent før 1. april 1983, sker denne fortsat i  \r\n\r\n overensstemmelse med reglerne i overenskomsten af 1981. </P>  \r\n\r\n<P>Særlig lønregulering </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Den i § 3, stk. 1, angivne løn forhøjes pr. 1.  \r\n\r\n april 1990 med den procentsats, som følger af § 14, stk. 2, i aftale af 22.  \r\n\r\n juni 1989 mellem Finansministeriet og tjenestemændenes centralorganisationer  \r\n\r\n om justering af tjenestemandslønninger mv. fra 1. april 1989. </P>  \r\n\r\n<P>Pension </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Der indbetales med virkning fra 1. april 1990  \r\n\r\n pensionsbidrag i overenstemmelse med den pensionsordning, der aftales mellem  \r\n\r\n Finansministeriet og Statsansattes Kartel, Overenskomstsektionen. </P>  \r\n\r\n<P>Lønberegning/-fradrag </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Medarbejderne er omfattet af de for tjenestemænd  \r\n\r\n fastsatte regler om lønfradrag/-beregning, jf. for tiden cirkulære af 24. maj  \r\n\r\n 1985 om lønfradrag/-beregning for tjenestemænd. </P>  \r\n\r\n<P CLASS=STK> <I>Stk. 2. </I> For forskningsteknikere/ingeniørassistenter med  \r\n\r\n nedsat arbejdstid reduceres lønnen i forhold til den nedsatte arbejdstid.  \r\n\r\n</P>  \r\n\r\n<P CLASS=STK> <I>Stk. 3. </I> Ved nedsat arbejdstid på mindst 15 arbejdstimer  \r\n\r\n pr. uge optjenes fuld lønanciennitet. Ved nedsat arbejdstid på mindre end 15  \r\n\r\n arbejdstimer pr. uge optjenes anciennitet i forhold til den nedsatte  \r\n\r\n arbejdstid. </P>  \r\n\r\n<P>Lønudbetaling og indbetaling af pensionsbidrag </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Udbetalingen af løn og indbetaling af  \r\n\r\n pensionsbidrag sker månedsvis bagud. </P>  \r\n\r\n<P>Kvalifikationstillæg </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Der kan i overenskomstperioden aftales  \r\n\r\n kvalifikationstillæg til de af overenskomsten omfattede medarbejdere, når  \r\n\r\n kvalifikationer og/eller særlige arbejdsområder taler herfor. </P>  \r\n\r\n<P CLASS=STK> <I>Stk. 2. </I> Sådanne personlige lønforbedringer ydes efter  \r\n\r\n retningslinierne i Finansministeriets cirkulære af 22. maj 1989 om  \r\n\r\n ministeriepuljer (LP.nr. 40/89). </P>  \r\n\r\n<P>Arbejdstid </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> De i § 3 fastsatte lønninger er beregnet på  \r\n\r\n grundlag af en ugentlig arbejdstid på 38 timer. Med virkning fra 1. september  \r\n\r\n 1990 nedsættes den ugentlige arbejdstid til 37 timer. Timer derudover  \r\n\r\n betragtes som overarbejde. </P>  \r\n\r\n<P>Overarbejde </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Overarbejde bør undgås. Eventuelt beordret  \r\n\r\n overarbejde afspadseres inden for 4 måneder efter dets udførelse, medmindre  \r\n\r\n særlig aftale træffes mellem institutionen og tillidsrepræsentanten. </P>  \r\n\r\n<P CLASS=STK> <I>Stk. 2. </I> For overarbejde ydes en timebetaling på 1/164,7  \r\n\r\n (fra 1. september 1990: 1/160,3) af den til enhver tid gældende månedsløn med  \r\n\r\n tillæg af 1/3 af de første 3 timer, 2/3 for de efterfølgende timer samt på  \r\n\r\n søn- og helligdage. </P>  \r\n\r\n<P CLASS=STK> <I>Stk. 3. </I> For overarbejde ved tilkald og for overarbejde  \r\n\r\n uden tilslutning til normal arbejdstid ydes overarbejdsbetaling for mindst 4  \r\n\r\n timer. </P>  \r\n\r\n<P>Ferie </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ingeniørassistenter/forskningsteknikere er  \r\n\r\n omfattet af ferieloven. </P>  \r\n\r\n<P CLASS=STK> <I>Stk. 2. </I> Ansatte, der holder ferie med løn, er  \r\n\r\n berettiget til særlig feriegodtgørelse i stedet for ferietillæg efter  \r\n\r\n ferielovens § 14, stk. 1. </P>  \r\n\r\n<P CLASS=STK> <I>Stk. 3. </I> Beregningsgrundlaget for den særlige  \r\n\r\n feriegodtgørelse er den ansattes skattepligtige indkomst for tjenstligt  \r\n\r\n arbejde i optjeningsåret med tillæg af </P>  \r\n\r\n</DIV>  \r\n\r\n<P CLASS=PUNKT> <B>1.</B> den ansattes egetbidrag til ATP og </P>  \r\n\r\n<P CLASS=PUNKT> <B>2.</B> den ansattes bidrag til AUD </P>  \r\n\r\n<P CLASS=STK> <I>Stk. 4. </I> I det beløb, der er beregnet efter stk. 2  \r\n\r\n fradrages </P>  \r\n\r\n<P CLASS=PUNKT> <B>1.</B> den ansattes eget pensionsbidrag og </P>  \r\n\r\n<P CLASS=PUNKT> <B>2.</B> udbetalt særlig feriegodtgørelse. </P>  \r\n\r\n<P CLASS=STK> <I>Stk. 5. </I> Den særlige feriegodtgørelse udgør 11/2 pct af  \r\n\r\n beregningsgrundlaget efter stk. 3 og 4. </P>  \r\n\r\n<P>Opsigelsesvarsel, løn under sygdom, værnepligt m.v </P>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> De i funktionærloven omhandlede regler om  \r\n\r\n opsigelse, løn under fravær på grund af sygdom og afskedigelse som følge af  \r\n\r\n sygdom, aftjening af værnepligt samt efterløn finder anvendelse for  \r\n\r\n ingeniørassistenter. </P>  \r\n\r\n<P>Graviditet, barsel og adoption </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ingeniørassistenter/forskningsteknikere er  \r\n\r\n omfattet af aftalen mellem Finansministeriet og Centralorganisationernes  \r\n\r\n Fællesudvalg om fravær fra arbejdet i forbindelse med graviditet, barsel og  \r\n\r\n adoption. </P>  \r\n\r\n<P>Gruppelivsforsikring </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Styrelsen indbetaler for den ansatte 19,03 kr.  \r\n\r\n månedlig til Forenede Gruppeliv som bidrag til den gældende  \r\n\r\n gruppelivsordning, der hjemler en sumudbetaling på 50.000 kr. til nærmeste  \r\n\r\n pårørende i tilfælde af den ansattes død inden udgangen af den måned, hvor  \r\n\r\n den pågældende fylder 67 år. </P>  \r\n\r\n<P>Afskedigelse </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ingeniørassistenter/forskningsteknikere er  \r\n\r\n omfattet af afskedigelsesreglerne i hovedaftalen mellem Finansministeriet og  \r\n\r\n Statsansattes Kartel, Overenskomstsektionen. </P>  \r\n\r\n<P CLASS=STK> <I>Stk. 2. </I> Medarbejdere afskediges med udgangen af den  \r\n\r\n måned, hvori de fylder 70 år. </P>  \r\n\r\n<P>Befordringsgodtgørelse samt time- og dagpenge </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Der tilkommer på tjenesterejser og ved  \r\n\r\n udstationering medarbejdere befordringsgodtgørelse samt time- og dagpenge  \r\n\r\n efter de for tjenestemænd til enhver tid gældende regler og satser. </P>  \r\n\r\n<P>Tjenesterejser i udlandet </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Ved rejser til udlandet medregnes kun halvdelen  \r\n\r\n af rejsetiden som arbejdstid. </P>  \r\n\r\n<P CLASS=STK> <I>Stk. 2. </I> Rejsetid mellem kl. 22 og kl. 8 medregnes ikke  \r\n\r\n som arbejdstid, såfremt der er stillet soveplads til rådighed for  \r\n\r\n medarbejderne. </P>  \r\n\r\n<P>Tjenestefrihed m.v </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Der tilkommer  \r\n\r\n ingeniørassistenter/forskningsteknikere frihed efter de for tjenestemænd  \r\n\r\n gældende regler. </P>  \r\n\r\n<P CLASS=STK> <I>Stk. 2. </I> Der kan af vedkommende minister, eller den han/  \r\n\r\n hun bemyndiger dertil, gives medarbejdere adgang til ekstraordinær  \r\n\r\n tjenestefrihed uden løn i tilfælde, hvor det ikke strider mod  \r\n\r\n ansættelsesmyndighedens interesse. </P>  \r\n\r\n<P>Tjenestefrihed kan gives i indtil 1 år ad gangen, dog længst i 5 år, og  \r\n\r\n det er ansættelsesmyndighedens ansvar, at der er en stilling ledig til den  \r\n\r\n pågældende ved tjenestefrihedens ophør. </P>  \r\n\r\n<P CLASS=STK> <I>Stk. 3. </I> Medarbejdere har ret til tjenestefrihed uden  \r\n\r\n løn til de formål og af den varighed, der er nævnt i Finansministeriets  \r\n\r\n bekendtgørelse nr. 851 af 28. november 1986 om ret for tjenestemænd til  \r\n\r\n tjenestefrihed uden løn til nærmere afgrænsede formål. </P>  \r\n\r\n<P>Diskretionspligt </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Ingeniørassistenten/forskningsteknikeren skal  \r\n\r\n iagttage tavshed med hensyn til de forhold, som den pågældende i sin  \r\n\r\n stillings medfør bliver bekendt med, og hvis hemmeligholdelse ifølge sagens  \r\n\r\n natur er påkrævet eller bliver foreskrevet af tjenestestedets ledelse.  \r\n\r\n Tavshedspligten ophører ikke med udtrædelse af institutionens tjeneste. </P>  \r\n\r\n<P>Valg af tillidsrepræsentant </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Den i bilag 2 medfølgende aftale om  \r\n\r\n tillidsrepræsentanter er gældende. </P>  \r\n\r\n<P CLASS=STK> <I>Stk. 2. </I> I forbindelse med afskedigelse af  \r\n\r\n tillidsrepræsentanter følges reglerne i hovedaftalen mellem Finansministeriet  \r\n\r\n og Statsansattes Kartel, Overenskomstsektionen. </P>  \r\n\r\n<P>Forsikring mod arbejdsløshed </P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Institutionen er forpligtet til fortrinsvis at  \r\n\r\n antage/ beskæftige medarbejdere, som er medlem af en statsanerkendt  \r\n\r\n arbejdsløshedskasse. </P>  \r\n\r\n<P>Faglig strid </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> I tilfælde af faglig strid følges de regler,  \r\n\r\n som er aftalt i hovedaftalen mellem Finansministeriet og Statsansattes  \r\n\r\n Kartel, Overenskomstsektionen. </P>  \r\n\r\n<P>Ikrafttræden og opsigelse </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Overenskomsten har virkning fra 1. januar 1989  \r\n\r\n og kan af parterne opsiges skriftligt med 3 måneders varsel til en 31. marts  \r\n\r\n - dog tidligst 31. marts 1991. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 13. september 1989 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Teknisk Landsforbund Finansministeriet  \r\n\r\n</P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Eske Pedersen Niels Paludan </P>  \r\n\r\n</DIV>  \r\n\r\n<P>Bilag 1. </P>  \r\n\r\n<P>ANSÆTTELSESBREV </P>  \r\n\r\n<P>Det bekræftes, at De fra ............................... </P>  \r\n\r\n<P>er beskæftiget som ..................................... </P>  \r\n\r\n<P>ved .................. </P>  \r\n\r\n<P>Med hensyn til løn- og arbejdsforhold er De omfattet af den til enhver tid  \r\n\r\n gældende overenskomst mellem Finansministeriet og Teknisk Landsforbund for  \r\n\r\n forskningsteknikere og ingeniørassistenter. </P>  \r\n\r\n<P>De er ansat som fuldtidsbeskæftiget/deltidsbeskæftiget med gennemsnitlig  \r\n\r\n ........ timer pr. uge og indplaceres pr. ... på .... trin i  \r\n\r\n anciennitetsskalaen. </P>  \r\n\r\n<P>De er forpligtet til ved sygdom straks at meddele forfald til Deres  \r\n\r\n arbejdsleder samt til på forlangende at indsende dokumentation for sygdom.  \r\n\r\n</P>  \r\n\r\n<P>Til bekræftelse af, at De har modtaget ansættelsesbrevet, bedes De forsyne  \r\n\r\n vedlagte genpart heraf med Deres underskrift. Genparten bedes herefter  \r\n\r\n tilbageleveret til ansættelsesmyndigheden. </P>  \r\n\r\n<P>Bilag 2. </P>  \r\n\r\n<P>AFTALE OM TILLIDSREPRÆSENTANTER MELLEM FINANSMINISTERIET OG TEKNISK  \r\n\r\n LANDSFORBUND. </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Hvor vælges tillidsrepræsentant </P>  \r\n\r\n<P>I enhver institution eller - for større institutioners vedkommende -  \r\n\r\n enhver afdeling af denne udvælger de der beskæftigede medarbejdere af deres  \r\n\r\n midte en tillidsrepræsentant, som skal være deres talsmand over for ledelsen  \r\n\r\n eller dennes repræsentant. </P>  \r\n\r\n<P>I institutioner eller afdelinger med fem medarbejdere eller derunder  \r\n\r\n vælges dog ingen tillidsrepræsentant, medmindre begge parter ønsker det. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Hvem kan vælges til tillidsrepræsentant </P>  \r\n\r\n<P>Tillidsrepræsentanten skal vælges blandt de anerkendt dygtige  \r\n\r\n medarbejdere, der har arbejdet mindst 1 år på det pågældende arbejdssted:  \r\n\r\n hvor sådanne ikke findes i et antal af mindst fem, suppleres dette tal blandt  \r\n\r\n de medarbejdere, der har arbejdet der længst. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Valg af tillidsrepræsentant </P>  \r\n\r\n<P>Valget af tillidsrepræsentant skal finde sted på en sådan måde, at alle  \r\n\r\n medarbejdere, som er beskæftiget i institutionen eller afdelingen på  \r\n\r\n valgtidspunktet, sikres mulighed for at kunne deltage i valget, der kun er  \r\n\r\n gyldigt, når flere end en trediedel af de der beskæftigede medarbejdere har  \r\n\r\n stemt for vedkommende. </P>  \r\n\r\n<P>Valget er i øvrigt ikke gyldigt, før det er blevet godkendt at Teknisk  \r\n\r\n Landsforbund og meddelt ledelsen for den pågældende institution, der dog  \r\n\r\n inden for en frist af 3 uger er berettiget til at gøre indsigelse mod valget.  \r\n\r\n</P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Stedfortræder for tillidsrepræsentant </P>  \r\n\r\n<P>Hvor en tillidsrepræsentant er fraværende på grund af sygdom, ferie,  \r\n\r\n deltagelse i kursus eller lignende, kan der efter aftale med ledelsen udpeges  \r\n\r\n en stedfortræder for tillidsrepræsentanten. En således udpeget stedfortræder  \r\n\r\n har i funktionsperioden den samme beskyttelse som den valgte  \r\n\r\n tillidsrepræsentant, såfremt den pågældende opfylder betingelserne for at  \r\n\r\n blive valgt til tillidsrepræsentant i henhold til § 2. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Samarbejde </P>  \r\n\r\n<P>Det er tillidsrepræsentanten - såvel som arbejdsgiversens og dennes  \r\n\r\n repræsentants - pligt at gøre sit bedste for at vedligeholde og fremme et  \r\n\r\n godt samarbejde på arbejdsstedet. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Klager og henstillinger </P>  \r\n\r\n<P>Tillidsrepræsentanten kan, når en eller flere af medarbejderne ønsker det,  \r\n\r\n forebringe deres klager eller henstillinger for ledelsen, dog kun såfremt  \r\n\r\n sagen ikke bliver ordnet tilfredsstillende ved dennes repræsentant på  \r\n\r\n arbejdsstedet. </P>  \r\n\r\n<P>Føler tillidsrepræsentanten sig ikke tilfredsstillet ved ledelsens  \r\n\r\n afgørelse, står det den pågældende frit for at anmode sin organisation om at  \r\n\r\n tage sig af sagen: men det er tillidsrepræsentantens og vedkommendes  \r\n\r\n arbejdskammeraters pligt at forsætte arbejdet uforstyrret, idet man afventer  \r\n\r\n resultat af organisationens behandling af sagen. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Funktion i arbejdstiden </P>  \r\n\r\n<P>Udførelsen af de tillidsrepræsentanten påhvilende hverv skal ske på en  \r\n\r\n sådan måde, at det er til mindst mulig gene for tillidsrepræsentantens  \r\n\r\n produktive arbejde. </P>  \r\n\r\n<P>Dersom det er nødvendigt, at tillidsrepræsentanten for at opfylde sine  \r\n\r\n forpligtelser som tillidsrepræsentant i institutionen må forlade sit arbejde  \r\n\r\n i arbejdstiden, skal der forud herfor træffe aftale med ledelsen eller dennes  \r\n\r\n repræsentant. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Klubformand </P>  \r\n\r\n<P>Hvis en medarbejder i en institution, henholdsvis en afdeling heraf,  \r\n\r\n slutter sig sammen i en faglig klub eller lignende, skal  \r\n\r\n tillidsrepræsentanten være formand. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Afskedigelse af en tillidsrepræsentant </P>  \r\n\r\n<P>Ved afskedigelse af en tillidsrepræsentant følges reglerne i Hovedaftalen  \r\n\r\n mellem Finansministeriet og Statsansattes Kartel, Overenskomstsektionen. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 13. september 1989 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Teknisk Landsforbund Finansministeriet  \r\n\r\n</P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Eske Pedersen Niels Paludan </P>  \r\n\r\n</DIV>  \r\n\r\n<P>Bilag 3 </P>  \r\n\r\n<P>PROTOKOLLAT </P>  \r\n\r\n<P>Til i alt 15 forskningsteknikere/ingeniørassistenter, fordelt som følger:  \r\n\r\n</P>  \r\n\r\n<PRE>  \r\n\r\n     Danmarks Tekniske Højskole    3  \r\n\r\n     Københavns Universitet        7  \r\n\r\n     Århus Universitet             5  \r\n\r\n</PRE>  \r\n\r\n<P>ydes et tillæg på 9.805,91 kr. årligt (1.oktober 1984-niveau). </P>  \r\n\r\n<P>Tillæggene reguleres som tjenestemændenes særlige tillæg i henhold til  \r\n\r\n aftale om justering af tjenestemandslønninger mv. fra 1. april 1989. </P>  \r\n\r\n<P>Ledigtblevne tillæg kan ifølge Finansministeriets cirkulære af 22. maj  \r\n\r\n 1989 om ministeriepuljer (LP.nr. 40/89) ikke længere genanvendes  \r\n\r\n lokalt/decentralt, men skal i stedet overføres til Statsansattes Kartels  \r\n\r\n centrale pulje, jf. cirkulærets punkt 2.6. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 13. september 1989 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Teknisk Landsforbund Finansministeriet  \r\n\r\n</P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Eske Pedersen Niels Paludan </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P><BR>  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "* 1) Udsendt som APD.nr. 99/89"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19890661309"
        },
        {
            "displayName": "Entydig dokumentidentifikation",
            "displayValue": "CM015577"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6613"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "13/09/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 kontor"
        },
        {
            "displayName": "Ressortministeriets journalnummer",
            "displayValue": "APD.j.nr. 3.kt. 1989-3111/499-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}