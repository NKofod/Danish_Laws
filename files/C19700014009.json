{
    "id": 46671,
    "title": "Cirkulære om adgang for personer med udenlandsk tandlægeeksamen til at udøve tandlægevirksomhed i Danmark. (* 1) (Til Københavns magistrat, samtlige amtsråd og kommunalbestyrelser m.v. samt til landets tandlæger) ",
    "documentTypeId": "140",
    "isSagsforlobPeriodValid": false,
    "shortName": "CIR nr 140 af 11/06/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om adgang for personer med udenlandsk  \r\n\r\n tandlægeeksamen til at udøve tandlægevirksomhed i Danmark. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til Københavns magistrat, samtlige  \r\n\r\n amtsråd og kommunalbestyrelser </P>  \r\n\r\n<P CLASS=TITEL-KOMMENTAR ALIGN=CENTER>m.v. samt til landets tandlæger) </P>  \r\n\r\n<BR>  \r\n\r\n<P>Da der har vist sig et behov for vejledende regler for, hvorledes  \r\n\r\n tandlæger med udenlandsk tandlægeeksamen skal forholde sig, hvis de ønsker i  \r\n\r\n Danmark at opnå tilladelse til at udøve sådan virksomhed, som omfattes af lov  \r\n\r\n om tandlægevirksomhed, kan følgende meddeles: </P>  \r\n\r\n<P>Det er ikke tilladt en person med udenlandsk tandlægeeksamen at påbegynde  \r\n\r\n virksomhed som klinisk assistent for en tandlæge, som assistent ved klinikker  \r\n\r\n i den offentlige tandpleje eller som selvstændig praktiserende tandlæge,  \r\n\r\n medmindre han i henhold til § 1, stk. 6, i lov nr. 190 af 11. juni 1954 om  \r\n\r\n udøvelse af tandlægevirksomhed, som ændret ved lov nr. 187 af 26. maj 1965,  \r\n\r\n har opnået indenrigsministeriets tilladelse hertil. </P>  \r\n\r\n<P>Når særlige omstændigheder foreligger, gives en sådan tilladelse efter  \r\n\r\n udtalelse fra Københavns Tandlægehøjskole og sundhedsstyrelsen. En som bilag  \r\n\r\n til cirkulæret optrykt vejledning indeholder oplysninger om de mindstekrav,  \r\n\r\n der sædvanligvis vil blive krævet opfyldt for meddelelse af tilladelser i  \r\n\r\n medfør af tandlægelovens § 1, stk. 6. </P>  \r\n\r\n<P>Efter overenskomst mellem Danmark, Finland, Norge og Sverige om fælles  \r\n\r\n nordisk arbejdsmarked for tandlæger, der trådte i kraft 2. november 1967, er  \r\n\r\n statsborgere i de kontraherende stater under visse betingelser berettiget til  \r\n\r\n at få autorisation som tandlæge også i Danmark. </P>  \r\n\r\n<P>Autorisation meddeles af indenrigsministeriet i henhold til tandlægelovens  \r\n\r\n § 1, stk. 5. Om betingelserne for at opnå autorisation som dansk tandlæge i  \r\n\r\n medfør af denne bestemmelse og om fremgangsmåden ved ansøgning herom henvises  \r\n\r\n til afsnit I i vejledningen for tandlæger med udenlandsk tandlægeeksamen, der  \r\n\r\n søger om tilladelse til at virke som tandlæge her i landet. </P>  \r\n\r\n<P>Opmærksomheden henledes på, at det i den nordiske overenskomst er fastsat,  \r\n\r\n</P>  \r\n\r\n<P>AT finske, norske og svenske statsborgere, der har opnået autorisation som  \r\n\r\n tandlæge her i landet, i princippet bør være berettiget til at søge eller  \r\n\r\n opnå civil stilling som tandlæge i Danmark, uanset de ikke er danske  \r\n\r\n statsborgere. </P>  \r\n\r\n<P>AT tjeneste som tandlæge i Finland, Norge eller Sverige ved besættelse af  \r\n\r\n tandlægestillinger bør tillægges samme værdi som tjeneste af tilsvarende art  \r\n\r\n udført her i landet, og </P>  \r\n\r\n<P>AT finske, norske eller svenske statsborgere, der her i landet har opnået  \r\n\r\n ansættelse i en stilling som tandlæge, i princippet bør være ligestillet med  \r\n\r\n danske statsborgere for så vidt angår ret til løn, pension og de øvrige med  \r\n\r\n stillingen forbundne fordele. </P>  \r\n\r\n<P>Tandlæger, der ikke har dansk indfødsret, skal ud over tilladelse i  \r\n\r\n henhold til tandlægelovens § 1, stk. 6, have opholds- og arbejdstilladelse.  \r\n\r\n finske, islandske, norske og svenske statsborgere er undtaget fra dette krav.  \r\n\r\n</P>  \r\n\r\n<P>Nogle eksemplarer af vejledningen vedlægges. Vejledningen kan rekvireres  \r\n\r\n hos sundhedsstyrelsen, St. Kongensgade 1, 1264 København K. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 11. JUNI 1970.  \r\n\r\n</I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Folmer Nielsen. </P>  \r\n\r\n</DIV>  \r\n\r\n<P>BILAG. </P>  \r\n\r\n<P>VEJLEDNING FOR PERSONER MED UDENLANDSK TANDLÆGEEKSAMEN, DER SØGER  \r\n\r\n TILLADELSE TIL AT UDØVE TANDLÆGEVIRKSOMHED I DANMARK. </P>  \r\n\r\n<P>I henhold til § 1, stk. 5, i lov nr. 190 af 11. juni 1954 om udøvelse af  \r\n\r\n tandlægevirksomhed som ændret ved lov nr. 187 af 26. maj 1965, kan  \r\n\r\n indenrigsministeren fastsætte bestemmelser, hvorefter statsborgere i lande,  \r\n\r\n der omfattes af overenskomsten, som måtte blive indgået om nordisk  \r\n\r\n arbejdsmarked for tandlæger, har ret til at betegne sig som tandlæge og udøve  \r\n\r\n selvstændig virksomhed som sådan i overensstemmelse med overenskomstens  \r\n\r\n regler. </P>  \r\n\r\n<P>I henhold til tandlægelovens § 1, stk. 6, kan indenrigsministeren i øvrigt  \r\n\r\n under særlige omstændigheder efter erklæring fra sundhedsstyrelsen give  \r\n\r\n personer, der ikke opfylder de i § 1, stk. 1, fastsatte  \r\n\r\n uddannelsesbetingelser, men som i udlandet har erhvervet en tilsvarende  \r\n\r\n uddannelse, tilladelse til at betegne sig som tandlæge og udøve virksomhed  \r\n\r\n som sådan. </P>  \r\n\r\n<P>I. REGLER FOR TANDLÆGER OMFATTET AF OVERENSKOMSTEN OM FÆLLES NORDISK  \r\n\r\n ARBEJDSMARKED FOR TANDLÆGER. </P>  \r\n\r\n<P>I overensstemmelse med bestemmelserne i den mellem Danmark, Finland, Norge  \r\n\r\n og Sverige indgåede overenskomst om fælles nordisk arbejdsmarked for  \r\n\r\n tandlæger, vil autorisation som tandlæge i Danmark efter ansøgning blive  \r\n\r\n meddelt danske, finske, norske og svenske statsborgere, som har aflagt: </P>  \r\n\r\n<P>finsk odontologisk licentiateksamen eller </P>  \r\n\r\n<P>norsk odontologisk embedseksamen (tandlægeeksamen) eller </P>  \r\n\r\n<P>svensk tandlægeeksamen, </P>  \r\n\r\n<P>og som på dette grundlag har erhvervet og vedblivende har ubegrænset  \r\n\r\n autorisation som tandlæge i den stat, hvor eksamen ar aflagt. </P>  \r\n\r\n<P>Efter overenskomsten vil autorisation som tandlæge i Danmark efter  \r\n\r\n ansøgning også blive meddelt danske, finske, norske og svenske statsborgere,  \r\n\r\n der har aflagt tandlægeeksamen i en ikke-nordisk stat, og som har erhvervet  \r\n\r\n og stadig har ubegrænset autorisation som tandlæge i Finland, Norge eller  \r\n\r\n Sverige. </P>  \r\n\r\n<P>Autorisation meddeles på betingelse af, at ansøgeren ved en dansk  \r\n\r\n tandlægehøjskole har bestået prøve i de for danske tandlæger og deres  \r\n\r\n virksomhedsudøvelse gældende regler, herunder receptskrivning. </P>  \r\n\r\n<P>Der stilles ikke krav om kendskab til det danske sprog. </P>  \r\n\r\n<P>Ansøgning om autorisation stiles til indenrigsministeren og indsendes  \r\n\r\n underskrevet af ansøgeren til sundhedsstyrelsen. </P>  \r\n\r\n<P>Ansøgningen skal være bilagt: </P>  \r\n\r\n<P>a. Ansøgerens originale eksamenspapirer. </P>  \r\n\r\n<P>b. Bevis for at ubegrænset autorisation som tandlæge er meddelt i Finland,  \r\n\r\n Norge eller sverige, og at ansøgeren vedblivende har sådan autorisation. </P>  \r\n\r\n<P>c. Fødsels-, dåbs- eller navneattest i original eller fotokopi og  \r\n\r\n eventuelt bevis for nordisk statsborgerskab. </P>  \r\n\r\n<P>d. Bevis for bestået prøve i de for danske tandlæger og deres  \r\n\r\n virksomhedsudøvelse gældende regler, herunder receptskrivning. </P>  \r\n\r\n<P>Autorisation som tandlæge i Danmark kan ikke meddeles, hvis der foreligger  \r\n\r\n sådanne forhold, at autorisation kunne tilbagekaldes, hvis ansøgeren havde  \r\n\r\n været dansk autoriseret tandlæge. </P>  \r\n\r\n<P>Nordiske statsborgere, der ikke opfylder disse betingelser, kan ansøge om  \r\n\r\n varig tilladelse til at udøve tandlægevirksomhed i overensstemmelse med  \r\n\r\n vejledningens afsnit II. </P>  \r\n\r\n<P>Dersom retten efter overenskomsten ikke ønskes udnyttet, skal der for at  \r\n\r\n udøve tandlægevirksomhed her i landet søges om midlertidig tilladelse efter  \r\n\r\n reglerne i afsnit II A. </P>  \r\n\r\n<P>II. REGLER FOR PERSONER I ØVRIGT MED UDENLANDSK TANDLÆGEEKSAMEN. </P>  \r\n\r\n<P>A. MIDLERTIDIG TILLADELSE TIL AT VIRKE SOM TANDLÆGE (KLINISK ASSISTENT)  \r\n\r\n HER I LANDET. </P>  \r\n\r\n<P CLASS=PUNKT> <B>1.</B> ALMINDELIGE BETINGELSER. </P>  \r\n\r\n<P>Tilladelse til midlertidigt at betegne sig som tandlæge og udøve  \r\n\r\n tandlægevirksomhed kan kun forventes meddelt som en tilladelse til at virke  \r\n\r\n som klinisk assistent hos en bestemt autoriseret tandlæge eller i en nærmere  \r\n\r\n angiven stilling i den offentlige tandpleje. </P>  \r\n\r\n<P>Det forudsættes, at ansøgeren normalt har opnået foreløbig tilsagn om  \r\n\r\n ansættelse i en sådan bestemt stilling. </P>  \r\n\r\n<P>Ansøgningen, normalt affattet på dansk, underskrives af ansøgeren stiles  \r\n\r\n til indenrigsministeren og indsendes til sundhedsstyrelsen, St. Kongensgade  \r\n\r\n 1, 1264 København K., så vidt muligt i god tid inden påbegyndelse af  \r\n\r\n virksomhed her i landet. </P>  \r\n\r\n<P>Ansøgningen skal være bilagt: </P>  \r\n\r\n<P>a. Ansøgerens originale eksamenspapirer. </P>  \r\n\r\n<P>b. Attestation fra den ansættende tandlæge eller klinikchef med oplysning  \r\n\r\n om beskæftigelsens varighed. </P>  \r\n\r\n<P>c. Dokumentation for tidligere uddannelse og beskæftigelse, herunder  \r\n\r\n eventuelle anbefalinger fra tandlæger eller klinikchefer, hvor ansøgeren har  \r\n\r\n været beskæftiget. </P>  \r\n\r\n<P>d. Oplysning om, for hvilket tidsrum ansøgerens pas er gyldigt, og om  \r\n\r\n eventuelle heri indførte visa til andre lande er gyldige. (For statsborgere i  \r\n\r\n Finland, Island, Norge og Sverige vedlægges dog fødsels-, dåbs- eller  \r\n\r\n navneattest i original eller fotokopi). </P>  \r\n\r\n<P>Ansøgningen må indeholde oplysninger om formålet med ansøgerens ophold her  \r\n\r\n i landet. Hvis det drejer sig om studieophold, uddannelsesophold eller  \r\n\r\n lignende over 6 måneders varighed, må ansøgningen være bilagt en nærmere  \r\n\r\n redegørelse for det påtænkte studium. </P>  \r\n\r\n<P>Såfremt ansøgeren agter at søge beskæftigelse som tandlæge i Danmark i et  \r\n\r\n samlet tidsrum af mere end 2 år, skal dette udtrykkeligt oplyses, og en  \r\n\r\n nærmere motivering herfor angives. </P>  \r\n\r\n<P>Tilladelse til midlertidig beskæftigelse i den offentlige tandpleje vil  \r\n\r\n normalt være betinget af, at den pågældende stilling har været opslået ledig  \r\n\r\n på sædvanlig måde. Dette gælder også ved ansøgning om forlængelse af en  \r\n\r\n tilladelse til at virke i den pågældende stilling. </P>  \r\n\r\n<P>Tilladelsen vil være betinget af, at ansøgerens udenlandske uddannelse i  \r\n\r\n det væsentlige svarer til dansk tandlægeuddannelse. </P>  \r\n\r\n<P>Tilladelse vil endvidere normalt være betinget af, at ansøgeren har  \r\n\r\n tilstrækkelig færdighed i det danske sprog. Dette må eventuelt dokumenteres  \r\n\r\n f.eks. ved vedlæggelse af en udtalelse fra den tandlæge eller klinikchef, der  \r\n\r\n skal beskæftige den pågældende. </P>  \r\n\r\n<P>Såfremt de foreliggende oplysninger tilstrækkeligt dokumenterer, at  \r\n\r\n ansøgerens udenlandske uddannelse kan betragtes som fyldestgørende, og  \r\n\r\n omstændighederne i øvrigt skønnes at tale for imødekommelse af ansøgningen,  \r\n\r\n vil midlertidig tilladelse til at virke som klinisk assistent hos en dansk  \r\n\r\n autoriseret tandlæge eller en offentlig tandklinik som regel kunne forventes  \r\n\r\n meddelt, dog højst for 12 måneder. </P>  \r\n\r\n<P>Hvis en midlertidig tilladelse senere ønskes forlænget, eller en ny  \r\n\r\n tilladelse ønskes, insendes behørigt underskrevet ansøgning til  \r\n\r\n sundhedsstyrelsen senest 1 måned inden udløbet af den meddelte tilladelse,  \r\n\r\n eller senest 1 måned inden tiltrædelse af den nye stilling. Ansøgningen  \r\n\r\n bilægges udtalelse fra den tandlæge eller klinikchef, som ansøgeren skal  \r\n\r\n beskæftiges hos. </P>  \r\n\r\n<P>Tilladelse til midlertidig udøvelse af tandlægevirksomhed her i landet vil  \r\n\r\n som regel højst kunne meddeles for at samlet tidsrum af 2 år. Dersom  \r\n\r\n ansøgeren er dansk statsborger, eller dersom ganske særlige omstændigheder  \r\n\r\n foreligger, vil der eventuelt kunne tillades overskridelse af dette tidsrum.  \r\n\r\n</P>  \r\n\r\n<P>Endvidere kan midlertidig tilladelse forlænges en kortere tid udover 2 år,  \r\n\r\n såfremt ansøgeren har opnået tilladelse til at aflægge særlig prøve med  \r\n\r\n henblik på at opnå varig tilladelse til at virke som tandlæge her i landet  \r\n\r\n eller til at aflægge dansk tandlægeeksamen. En sådan forlængelse vil dog være  \r\n\r\n betinget af, at ansøgeren inden for en i hvert tilfælde fastsat tidsfrist  \r\n\r\n består sådan prøve eller dansk tandlægeeksamen. </P>  \r\n\r\n<P CLASS=PUNKT> <B>2.</B> BETINGELSER FOR OPHOLD OG ARBEJDE HER I LANDET.  \r\n\r\n</P>  \r\n\r\n<P>Udenlandske statsborgere, bortset fra finske, norske, islandske og svenske  \r\n\r\n statsborgere, skal foruden tilladelse til at virke som tandlæge her i landet  \r\n\r\n tillige efter § 9 i lov om udlændinges adgang til landet m.v., jfr.  \r\n\r\n lovbekendtgørelse nr. 20 af 7. februar 1961 med senere ændringer, ansøge om  \r\n\r\n særskilt opholds- og arbejdstilladelse, hvilket bør ske samtidig med, at  \r\n\r\n ansøgning om tilladelse til at virke som tandlæge her i landet indgives. </P>  \r\n\r\n<P>Opholder ansøgeren sig i udlandet, indgives ansøgningen gennem nærmeste  \r\n\r\n danske ambassade, gesandtskab eller konsulat på et særligt ansøgningsskema,  \r\n\r\n som udleveres de nævnte steder. </P>  \r\n\r\n<P>Opholder ansøgeren sig i Danmark, fremsættes ansøgningen ved personlig  \r\n\r\n henvendelse til det stedlige politi, for Københavns og Frederiksbergs  \r\n\r\n vedkommende dog ved direkte henvendelse til Rigspolitichefens  \r\n\r\n udlændingsafdeling, Anker Heegårdsgade 5, 1572 København V. En ansøgning om  \r\n\r\n arbejdstilladelse, der indgives, medens ansøgeren opholder sig i Danmark, kan  \r\n\r\n kun forventes imødekommet, når særlige grunde taler derfor, herunder at  \r\n\r\n ansøgeren er danskfødt eller har indgået ægteskab med en dansk statsborger  \r\n\r\n eller har bopæl hos ægtefælle, forældre eller børn, der er lovligt bosat her  \r\n\r\n i landet. </P>  \r\n\r\n<P>Ønskes en meddelt opholds- og arbejdstilladelse senere forlænget, bør  \r\n\r\n ansøgning herom fremsættes mindst 1 måned før den hidtidige tilladelses  \r\n\r\n udløb. </P>  \r\n\r\n<P>B. VARIG TILLADELSE TIL AT UDØVE TANDLÆGEVIRKSOMHED HER I LANDET. </P>  \r\n\r\n<P CLASS=PUNKT> <B>1.</B> ALMINDELIGE BETINGELSER. </P>  \r\n\r\n<P>Bortset fra tandlæger omfattet af reglerne om fælles nordisk arbejdsmarked  \r\n\r\n for tandlæger, jfr. ovenfor under I, kan varig tilladelse til at betegne sig  \r\n\r\n som tandlæge og udøve tandlægevirksomhed her i landet kun meddeles til  \r\n\r\n tandlæger med udenlandsk tandlægeuddannelse, der findes i alt væsentligt at  \r\n\r\n kunne ligestilles med dansk tandlægeuddannelse, og kun når der foreligger  \r\n\r\n særlige omstændigheder, der taler for ansøgningens imødekommelse. </P>  \r\n\r\n<P>Ansøgning om varig tilladelse til at virke som tandlæge i Danmark stiles  \r\n\r\n til indenrigsministeren og indsendes underskrevet af ansøgeren til  \r\n\r\n sundhedsstyrelsen. </P>  \r\n\r\n<P>Ansøgningen bilægges: </P>  \r\n\r\n<P>a. Ansøgerens originale eksamenspapirer. </P>  \r\n\r\n<P>b. Dokumentation for tidligere uddannelse og beskæftigelse, eventuelt  \r\n\r\n anbefalinger fra tandlæger eller klinikchefer, hvor ansøgeren tidligere har  \r\n\r\n haft beskæftigelse. </P>  \r\n\r\n<P>c. For statsborgere i Finland, Island, Norge og Sverige vedlægges fødsels-  \r\n\r\n dåbs- eller navneattest i original eller fotokopi. </P>  \r\n\r\n<P>d. Dokumentation for ansøgerens kendskab til det danske sprog. </P>  \r\n\r\n<P>Ansøgningen må indeholde udførlige oplysninger om grunden til, at  \r\n\r\n ansøgeren ønsker varig virksomhed som tandlæge her i landet, herunder om hans  \r\n\r\n tilknytning til Danmark. </P>  \r\n\r\n<P>Tilladelse vil kun kunne forventes meddelt, såfremt ansøgeren: </P>  \r\n\r\n<P CLASS=PUNKT> <B>1.</B> er dansk statsborger eller kan dokumentere en  \r\n\r\n ganske særlig tilknytning til Danmark (eller eventuelt er statsborger i  \r\n\r\n Finland, Island, Norge eller Sverige). </P>  \r\n\r\n<P CLASS=PUNKT> <B>2.</B> har bestået prøve ved en dansk tandlægehøjskole i  \r\n\r\n nærmere angivne fag, som der i hvert enkelt tilfælde træffes bestemmelse om,  \r\n\r\n herunder fag, der har relation til danske forhold, i hvert fald regler for  \r\n\r\n danske tandlæger og deres virksomhedsudøvelse, herunder receptskrivning, og  \r\n\r\n</P>  \r\n\r\n<P CLASS=PUNKT> <B>3.</B> inden en i hvert tilfælde fastsat frist har  \r\n\r\n gennemgået den i § 1, stk. 1, nr. 2, i lov nr. 190 af 11. juni 1954 om  \r\n\r\n udøvelse af tandlægevirksomhed, som ændret ved lov nr. 187 af 26. maj 1965,  \r\n\r\n omhandlede uddannelse. </P>  \r\n\r\n<P CLASS=PUNKT> <B>2.</B> BETINGELSE FOR OPHOLD OG ARBEJDE HER I LANDET. </P>  \r\n\r\n<P>Herom henvises til ovenfor under A. 2. </P>  \r\n\r\n<P>III.TILLADELSE TIL AT AFLÆGGE DANSK TANDLÆGEEKSAMEN VED EN DANSK  \r\n\r\n TANDLÆGEHØJSKOLE, EVENTUELT PÅ LEMPEDE VILKÅR. </P>  \r\n\r\n<P>For tandlæger med udenlandske eksamen, der måtte ønske at aflægge dansk  \r\n\r\n tandlægeeksamen, gælder reglerne i § 12 i kgl. anordning nr. 259 af 30. juli  \r\n\r\n 1959 vedrørende tandlægeeksamen. </P>  \r\n\r\n<P>Sådanne personer vil kun kunne forventes optaget som studerende på en  \r\n\r\n dansk tandlægehøjskole, såfremt pladsforholdene tillader det. </P>  \r\n\r\n<P>Tilladelse til optagelse på en dansk tandlægehøjskole med henblik på  \r\n\r\n aflæggelse af dansk tandlægeeksamen meddeles af undervisningsministeriet  \r\n\r\n efter indstilling fra vedkommende højskole. Ansøgning indsendes til den  \r\n\r\n tandlægehøjskole, hvorpå optagelse søges, ledsaget af dåbs- eller  \r\n\r\n fødselsattest, en redegørelse for ansøgerens levnedsløb samt de originale  \r\n\r\n eksamensbeviser vedrørende skoleuddannelse og tandlægeuddannelse. Efter  \r\n\r\n begæring skal ansøgeren fremkomme med en nærmere dokumenteret redegørelse for  \r\n\r\n det krævede pensum i det enkelte fag samt for karaktersystemet ved  \r\n\r\n tandlægeeksamen i vedkommende land. </P>  \r\n\r\n<P>Som regel skal der i disse tilfælde eksamineres i alle til dansk  \r\n\r\n tandlægeeksamen hørende fag. Undervisningsministereit kan dog efter  \r\n\r\n indstilling fra konsistorium ved den tandlægehøjskole, hvor eksamen ønskes  \r\n\r\n aflagt, tillade, at karaktererne fra den udenlandske eksamen overføres til  \r\n\r\n dansk tandlægeeksamen i de til første del hørende fag, og at kursusprøver  \r\n\r\n anses bestået under nærmere fastsatte betingelser. </P>  \r\n\r\n<P>Efter bestået tandlægeeksamen kan der meddeles ansøgeren autorisation som  \r\n\r\n dansk tandlæge under de i tandlægelovens § 1 anførte betingelser. </P>  \r\n\r\n<P>Der kræves ikke arbejdstilladelse for at aflægge dansk tandlægeeksamen,  \r\n\r\n men det vil for en udlænding, der ikke er finsk, islandsk, norsk eller svensk  \r\n\r\n statsborger, være nødvendigt med opholdstilladelse. Ansøgning herom rettes  \r\n\r\n til de under II. A. 2 anførte myndigheder. </P>  \r\n\r\n<P>Arbejdstilladelse vil derimod være nødvendig, når ansøgeren efter dansk  \r\n\r\n tandlægeeksamen skal fungere som klinisk assistent her i landet og som  \r\n\r\n tandlæge. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Vejledningen er oversat til engelsk"
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1970"
        },
        {
            "displayName": "Accession",
            "displayValue": "C19700014009"
        },
        {
            "displayName": "Entydig dokumentidentifikation",
            "displayValue": "CM005420"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "140"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "11/06/1970"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Indenrigsmin. j.nr. 4.B.kt. 540/17-1-1968"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}