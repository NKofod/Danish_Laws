{
    "id": 58225,
    "title": "Cirkulære om underretningspligt m.m. i forbindelse med søforklaringer. ",
    "documentTypeId": "140",
    "isSagsforlobPeriodValid": false,
    "shortName": "CIR nr 115 af 30/06/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om underretningspligt m.m. i  \r\n\r\n forbindelse med søforklaringer. </H1>  \r\n\r\n<P></P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Retten meddeler politiet underretning om  \r\n\r\n begæringer om afgivelse af søforklaring og om retsmøder i anledning heraf  \r\n\r\n samt giver politiet genpart af sådanne begæringer og ledsagende dokumenter.  \r\n\r\n Kan genparter ikke tilvejebringes, bør der - i almindelighed ved udlån af  \r\n\r\n sagens akter - gives politiet adgang til at gøre sig bekendt med disse. </P>  \r\n\r\n<P CLASS=STK> <I>Stk. 2. </I> Såfremt en søforklaring vedrører forhold, der  \r\n\r\n vil kunne begrunde sigtelse mod nogen, eller som kan give anledning til  \r\n\r\n overvejelser angående foranstaltninger til yderligere betryggelse af  \r\n\r\n skibsfarten, påhviler det politiet at give møde og varetage det offentliges  \r\n\r\n interesser. </P>  \r\n\r\n<P CLASS=STK> <I>Stk. 3. </I> Hvis der under et retsmøde til afgivelse af  \r\n\r\n søforklaring, hvorunder politiet ikke har fundet tilstrækkelig grund til at  \r\n\r\n give møde, fremkommer nye oplysninger, der kan begrunde interesse i sagen for  \r\n\r\n det offentlige, bør retten straks underrette politiet herom og eventuelt  \r\n\r\n udsætte retsmødet for at give politiet mulighed for at lade sig repræsentere.  \r\n\r\n</P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Politiet kan såvel under som uden for  \r\n\r\n retsmøderne indhente sagkyndig vejledning - herunder vedrørende spørgsmålet,  \r\n\r\n om politiet bør give møde under afgivelse af søforklaring - hos vedkommende  \r\n\r\n skibsinspektør under statens skibstilsyn. Hvis politiet skønner, at sagkyndig  \r\n\r\n bistand for politiet under søforklarings afgivelse er ønskelig, bør politiet  \r\n\r\n opfordre skibsinspektøren til at komme til stede ved retsmødet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Skal dansk lods afhøres under søforklaring,  \r\n\r\n eller vedrører søforklaringen et forhold, der tyder på, at lodsloven er  \r\n\r\n overtrådt af en ikke-autoriseret lods (lodslovens §§ 12 og 13), giver retten  \r\n\r\n lodsdirektoratet underretning om retsmødet. </P>  \r\n\r\n<P CLASS=STK> <I>Stk. 2. </I> Fyrdirektoratet underrettes om retsmøder til  \r\n\r\n afgivelse af søforklaring i anledning af, at et skib er forlist eller har  \r\n\r\n udkastet eller mistet ladning, der kan være til gene for skibsfarten, i  \r\n\r\n danske, herunder færøske og grønlandske, farvande. Endvidere underrettes  \r\n\r\n fyrdirektoratet om retsmøder til afgivelse af søforklaring i anledning af en  \r\n\r\n ulykke, der skønnes at skyldes mangler ved fyr, sømærker eller andre til  \r\n\r\n sikkerhed for skibsfarten anbragte indretninger eller at skyldes kollision  \r\n\r\n med undervandshindring. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Skal søforklaring afgives i anledning af  \r\n\r\n grundstødning eller skibssammenstød, bør retten anmode skibsføreren om at  \r\n\r\n medbringe det søkort, hvorefter der ved den pågældende lejlighed blev  \r\n\r\n navigeret. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Retten sender udskrift af alle søforklaringer  \r\n\r\n til handelsministeriet og - under vedlæggelse af sagens dokumenter - til  \r\n\r\n politiet. Angår søforklaringen norske, svenske eller hollandske skibe, sendes  \r\n\r\n udskrift til handelsministeriet i to eksemplarer. Angår den en ulykke i  \r\n\r\n farvandene omkring de danske kyster (vest for Jylland indtil 7 grader østlig  \r\n\r\n længde), sendes udskrift også til fyrdirektoratet. Endvidere sendes udskrift  \r\n\r\n til søkortarkivet, hvis fejl i de af søkortarkivet udgivne søkort og  \r\n\r\n publikationer kan have været medvirkende til den hændelse, der begrunder  \r\n\r\n afgivelse af søforklaring. </P>  \r\n\r\n<P CLASS=STK> <I>Stk. 2. </I> Politiet indsender, eventuelt efter drøftelse  \r\n\r\n med skibsinspektøren, den fra retten modtagne udskrift med bilag til  \r\n\r\n handelsministeriet med politiets udtalelse angående det offentliges interesse  \r\n\r\n i sagen. Efter endt gennemsyn tilbagesendes sagen til politiet med  \r\n\r\n handelsministeriets eventuelle udtalelse. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Uafhængigt af søforklarings afgivelse bør  \r\n\r\n almindelig politimæssig efterforskning i samme omfang som hidtil straks  \r\n\r\n indledes, f.eks. når der foreligger mistanke om noget forhold, der er  \r\n\r\n strafbart efter straffeloven, eller om, at fører af skib på grund af  \r\n\r\n spirituspåvirkning eller af anden årsag har været ude af stand til at føre  \r\n\r\n skib på betryggende måde, samt når skib rammes af brand eller anden ulykke,  \r\n\r\n der medfører tab af menneskeliv. </P>  \r\n\r\n<P CLASS=STK> <I>Stk. 2. </I> Politiet giver den ret, hvor eventuel  \r\n\r\n søforklaring skal afgives, underretning om den foretagne efterforskning. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Har der været givet søforklaring vedrørende en  \r\n\r\n hændelse, der senere giver anledning til, at straffesag rejses, bør  \r\n\r\n straffesagen så vidt muligt indbringes for den ret, for hvilken søforklaring  \r\n\r\n er afgivet, jfr. retsplejelovens § 699a. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Cirkulære nr. 143 af 30. juli 1964 ophæves. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 30. juni 1967.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>K. Axel Nielsen. </P>  \r\n\r\n<P CLASS=MINISTER ALIGN=RIGHT>/Frank Poulsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19670011509"
        },
        {
            "displayName": "Entydig dokumentidentifikation",
            "displayValue": "CM017167"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "115"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "30/06/1967"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Justitsmin.6.ktr.37-26-1966"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}