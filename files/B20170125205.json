{
    "id": 194811,
    "title": "Bekendtgørelse om støtte til køb af bil efter serviceloven",
    "documentTypeId": "60",
    "isSagsforlobPeriodValid": true,
    "shortName": "BEK nr 1252 af 20/11/2017",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om støtte til køb af bil efter serviceloven</p>\r\n<p class=\"Indledning2\">I medfør af § 114, stk. 4, i lov om social service, jf. lovbekendtgørelse nr. 988 af 17. august 2017, § 7, stk. 2, i lov om afgift efter brændstofforbrug m.v. for visse person- og varebiler (brændstofforbrugsafgiftsloven), jf. lovbekendtgørelse nr. 1031 af 23. august 2017, og § 16, stk. 2, i lov om vægtafgift af motorkøretøjer m.v., jf. lovbekendtgørelse nr. 1071 af 7. september 2017, fastsættes:</p>\r\n<p class=\"ParagrafGruppeOverskrift\">\r\n   <span>Helbreds-, erhvervs-, uddannelses- og aktivitetsbetingelser for støtte til køb af bil</span>\r\n</p>\r\n<p class=\"Paragraf\" id=\"iddc6b40df-cd54-4898-9ad1-737434b8ccd8\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Efter § 114, stk. 1, i lov om social service skal kommunalbestyrelsen yde støtte til køb af bil til personer med en varigt nedsat fysisk eller psykisk funktionsevne, der i væsentlig grad</p>\r\n<p class=\"Liste1\">\r\n   <span class=\"Liste1Nr\" id=\"idf439eaaa-1f1c-4daf-a8af-31e23c997a45\">1)</span> vanskeliggør muligheden for at opnå eller fastholde et arbejde uden brug af bil,</p>\r\n<p class=\"Liste1\">\r\n   <span class=\"Liste1Nr\" id=\"id07186830-4415-4d0e-bef4-85a53a6766db\">2)</span> vanskeliggør muligheden for at gennemføre en uddannelse uden brug af bil, eller</p>\r\n<p class=\"Liste1\">\r\n   <span class=\"Liste1Nr\" id=\"id7055de5e-ae56-4506-9032-c1ac58415be4\">3)</span> forringer evnen til at færdes i tilfælde, hvor personen har aktiviteter uden for hjemmet, som medfører et betydeligt behov for kørsel med bil.</p>\r\n<p class=\"Stk2\">\r\n   <span class=\"StkNr\" id=\"id1a758f07-a5ca-49e8-9d32-177170ac3f57\">Stk. 2.</span> I vurderingen af, om der er tale om en varigt nedsat funktionsevne, indgår:</p>\r\n<p class=\"Liste1\">\r\n   <span class=\"Liste1Nr\" id=\"idcfc17809-1b0b-4a1a-954d-9c61ab3e304e\">1)</span> at der ikke inden for en overskuelig fremtid vil være udsigt til bedring af de helbredsmæssige forhold, og</p>\r\n<p class=\"Liste1\">\r\n   <span class=\"Liste1Nr\" id=\"idcf475254-f394-404f-ad99-fb8dec5b894d\">2)</span> at der i lang tid fremover vil være et behov for at afhjælpe følgerne af den nedsatte funktionsevne.</p>\r\n<p class=\"Paragraf\" id=\"idf3336567-e741-461d-b379-cae2f1d1e5e9\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Støtte til køb af bil ydes på grundlag af en samlet vurdering af ansøgerens helbredsmæssige og sociale forhold samt ansøgerens manglende evne til at færdes, jf. stk. 2 og 3. I vurderingen indgår også oplysninger om ansøgerens daglige kørselsbehov og en vurdering af, om støtte til køb af bil i væsentlig grad vil gøre ansøgeren selvhjulpen.</p>\r\n<p class=\"Stk2\">\r\n   <span class=\"StkNr\" id=\"idf7f98538-535c-4ab7-b5aa-09efd634eb15\">Stk. 2.</span> I vurderingen af ansøgerens helbredsmæssige forhold, jf. stk. 1, skal der lægges vægt på de objektive lægelige fund, lægelige udtalelser, oplysninger om lidelsens udvikling og forværring inden for en overskuelig tid, ansøgerens evne til at færdes, herunder gangdistance og anden form for nedsat mobilitet, og om der foreligger et særligt skånebehov.</p>\r\n<p class=\"Stk2\">\r\n   <span class=\"StkNr\" id=\"id4baea995-2d68-4a9c-b8e0-f93efd237bd2\">Stk. 3.</span> I vurderingen af ansøgerens sociale forhold, jf. stk. 1, skal der lægges særlig vægt på ansøgerens samlede situation, herunder elementer i ansøgerens familie-, erhvervs- og uddannelsesmæssige forhold der har betydning for ansøgerens funktionsnedsættelse og dens betydning for ansøgerens daglige kørselsbehov.</p>\r\n<p class=\"Stk2\">\r\n   <span class=\"StkNr\" id=\"id935b5c85-3a00-42da-b6e3-7dc6ddc057ea\">Stk. 4.</span> I vurderingen af ansøgerens daglige kørselsbehov, jf. stk. 1 og 3, og § 1, stk. 1, skal der lægges vægt på, at kørselsbehovet har et sådant omfang, at bevilling af bil i væsentlig grad kompenserer for ansøgerens nedsatte funktionsevne. Ansøgeren skal have aktiviteter uden for hjemmet, som medfører et betydeligt behov for kørsel med bil. Aktivitetsniveauet skal som udgangspunkt svare til, hvad der er sædvanligt for en jævnaldrende person uden funktionsnedsættelse med en i øvrigt tilsvarende livssituation.</p>\r\n<p class=\"Stk2\">\r\n   <span class=\"StkNr\" id=\"id85a17043-014f-4432-bc83-95ba0a3ed6bb\">Stk. 5.</span> I vurderingen af, om ansøgeren bliver selvhjulpen i væsentlig grad ved bevilling af bil, jf. stk. 1, skal der, hvis ansøgeren ikke selv kan føre bilen, lægges vægt på, at ansøgeren har en anden person til at køre for sig, f.eks. ægtefælle, samlever, chauffør m.v., og at denne er til rådighed i et sådant omfang, at det samlede daglige kørselsbehov kan dækkes herved.</p>\r\n<p class=\"Paragraf\" id=\"id64aae751-29dd-49d8-837c-53597d1ffd5c\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Det er en betingelse for at opnå støtte, at der er behov for kørsel:</p>\r\n<p class=\"Liste1\">\r\n   <span class=\"Liste1Nr\" id=\"id08b84da7-fb96-4d36-b84c-14fa27d91059\">1)</span> til og fra et arbejde, hvor ansøgeren skaffer sig et væsentligt bidrag til sin og eventuelle families forsørgelse,</p>\r\n<p class=\"Liste1\">\r\n   <span class=\"Liste1Nr\" id=\"id55b89341-f7ac-40d9-a529-dd1b49203aa7\">2)</span> til og fra en uddannelse, der ud fra et overordnet tilrettelagt uddannelsesforløb sigter mod fremtidige arbejds- og indtægtsmuligheder, eller</p>\r\n<p class=\"Liste1\">\r\n   <span class=\"Liste1Nr\" id=\"id9078b057-6bae-4c3f-a9f8-2d72ea643c45\">3)</span> der i væsentlig grad kan afhjælpe følgerne af ansøgerens funktionsnedsættelse.</p>\r\n<p class=\"Stk2\">\r\n   <span class=\"StkNr\" id=\"id8df4ac13-5822-43b4-ba62-9ca40246fa98\">Stk. 2.</span> Ved vurderingen af, om ansøgeren efter stk. 1, nr. 1, skaffer sig et væsentligt bidrag til sin og/eller familiens forsørgelse, indgår elementer som arbejdets karakter og varighed, arbejdstidens længde, og hvorledes arbejdstiden er fordelt på ugens dage.</p>\r\n<p class=\"Paragraf\" id=\"id7269ce31-35b8-4b65-a893-cf754fb31186\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Hvis et barn eller en ung under 18 år, som er tilkendt støtte til køb af bil, efterfølgende anbringes uden for hjemmet, jf. § 52, stk. 3, nr. 7, i lov om social service, bevares bilstøtten, hvis barnets eller den unges og familiens samlede aktiviteter i forbindelse med samvær, ferier eller lignende medfører et kørselsbehov af et vist omfang. Under samme betingelser kan kommunalbestyrelsen yde støtte til køb af bil, selv om barnet eller den unge forud for ansøgningen herom er anbragt uden for hjemmet efter § 52, stk. 3, nr. 7, i lov om social service, hvis barnet eller den unge er omfattet af personkredsen for bilstøtte.</p>\r\n<p class=\"Stk2\">\r\n   <span class=\"StkNr\" id=\"id38eeb13c-d531-4fc4-8e61-ab4479f50acc\">Stk. 2.</span> Ved et kørselsbehov med bil af et vist omfang, jf. stk. 1, forstås, at kørselsbehovet som minimum skal svare til, hvad der er sædvanligt for en familie.</p>\r\n<p class=\"Stk2\">\r\n   <span class=\"StkNr\" id=\"id3779ca41-6682-46c3-8d99-245a10bf3825\">Stk. 3.</span> Kommunalbestyrelsen skal i de i stk. 1 og 2 nævnte tilfælde foretage vurderingen af, om kørselsbehovet og væsentlighedskriteriet, jf. §§ 1-3, er opfyldt på baggrund af de perioder, hvor barnet eller den unge har samvær, ferie eller lignende med forældrene.</p>\r\n<p class=\"Stk2\">\r\n   <span class=\"StkNr\" id=\"idd53acb63-8eeb-450b-b83c-e83076fb7f9c\">Stk. 4.</span> Støtte til køb af bil efter stk. 1-3 gælder, så længe den pågældende bil er indregistreret til barnet eller den unge.</p>\r\n<p class=\"Paragraf\" id=\"id1a028846-7755-47f4-a41a-d6cc3fbe9ce4\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Der ydes ikke støtte, hvis ansøgerens samlede kørselsbehov ud fra en vurdering af alder, almentilstand og forholdene i øvrigt mere hensigtsmæssigt kan tilgodeses ved andre ordninger, herunder ordninger om individuel handicapkørsel etableret efter lov om trafikselskaber.</p>\r\n<p class=\"Stk2\">\r\n   <span class=\"StkNr\" id=\"id3272af4a-8018-44cd-b53b-09c01754ae5b\">Stk. 2.</span> I vurderingen af, om ansøgeren er i stand til at benytte offentlige transportmidler eller andre transportordninger, indgår de helbredsmæssige forholds indvirkning på ansøgerens evne til at færdes. Desuden indgår det i vurderingen, hvis den nedsatte funktionsevne nødvendiggør, at der tages særlige hensyn f.eks. på grund af udtrætning eller risiko for forværring af funktionsevnen.</p>\r\n<p class=\"Paragraf\" id=\"idf6cd5285-cb43-4be4-85e4-73a5da53bb1c\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Hvis det under hensyn til ansøgerens alder og almentilstand må anses for betænkeligt at yde støtte til køb af bil, som ansøgeren selv skal føre, skal der rettes henvendelse til politiet for at få en nærmere vurdering af ansøgerens egnethed til at føre en bil.</p>\r\n<p class=\"ParagrafGruppeOverskrift\">\r\n   <span>Udmåling af støtten</span>\r\n</p>\r\n<p class=\"Paragraf\" id=\"idc20074d3-7169-405a-add6-01e1d33a0f4e\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Hvis betingelserne for støtte til køb af bil efter §§ 1-5 er opfyldt, ydes støtten til den billigste bil, som er egnet, set i forhold til ansøgerens behov. Støtten ydes som et rentefrit lån på indtil 187.000 kr. inkl. moms, dog højst bilens købesum.</p>\r\n<p class=\"Stk2\">\r\n   <span class=\"StkNr\" id=\"idb572144f-621f-4813-9001-d1c66964d522\">Stk. 2.</span> Hvis prisen på den billigst egnede bil overstiger den fastsatte låneramme på 187.000 kr., ydes et rente- og afdragsfrit lån til betaling af forskellen mellem den fastsatte låneramme på 187.000 kr. og prisen på den billigst egnede bil.</p>\r\n<p class=\"Stk2\">\r\n   <span class=\"StkNr\" id=\"id339717ab-061c-45ea-be4e-c8d0a3c1a6e1\">Stk. 3.</span> Egnethedsvurderingen efter stk. 1 og 2 er en helhedsvurdering. I vurderingen indgår ansøgerens samlede behov, herunder behovet for særlige indretninger i bilen.</p>\r\n<p class=\"Stk2\">\r\n   <span class=\"StkNr\" id=\"id78527140-0b4c-456b-afe3-94700ae47825\">Stk. 4.</span> Særlige indretninger, som bilen efterfølgende forsynes med på grund af ansøgerens helbredstilstand, herunder automatisk transmission, ydes som tilskud, jf. § 13. Tilskud til automatisk transmission fratrækkes i bilens pris, før lånet udmåles.</p>\r\n<p class=\"Paragraf\" id=\"id8c3ce203-0b0d-42d9-b557-85aca77529cd\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Ansøgere, hvis indkomstgrundlag ikke overstiger 222.000 kr., skal tilbagebetale halvdelen af lånet efter § 7, stk. 1, med 1/96 af beløbet i månedlige afdrag. Den anden halvdel af lånet nedskrives med 1/96 månedligt fra tidspunktet for bilens registrering.</p>\r\n<p class=\"Stk2\">\r\n   <span class=\"StkNr\" id=\"id7ed5c8cf-eb05-4bd7-882d-6c141e814d2f\">Stk. 2.</span> Lånet efter § 7, stk. 2, nedskrives med 1/96 månedligt fra tidspunktet for bilens registrering.</p>\r\n<p class=\"Stk2\">\r\n   <span class=\"StkNr\" id=\"id0e704d0a-46f4-4836-8aae-0028754dc70a\">Stk. 3.</span> For ansøgere, hvis indkomstgrundlag overstiger 222.000 kr., forhøjes den del af lånet, der skal tilbagebetales, med 20 pct. af den del af indkomstgrundlaget, der overstiger 222.000 kr. Den del af lånet, der skal nedskrives, nedsættes tilsvarende.</p>\r\n<p class=\"Stk2\">\r\n   <span class=\"StkNr\" id=\"idf11c62d7-1037-483a-a0f7-8da662c3929d\">Stk. 4.</span> Indkomstgrundlaget, jf. stk. 1 og 3, består af personlig indkomst med tillæg af positiv kapitalindkomst, der anvendes til beregning af indkomstskat efter personskattelovens § 7, dog før de i personskattelovens § 7 nævnte grundbeløb og bundfradrag, og aktieindkomst, der beskattes efter personskattelovens § 8 a, stk. 1 og 2, bortset fra udbytteindkomst op til 5.000 kr.</p>\r\n<p class=\"Stk2\">\r\n   <span class=\"StkNr\" id=\"id2d21510c-53db-4376-8531-2f37b8e4af8d\">Stk. 5.</span> Opgørelsestidspunktet for indkomstgrundlag efter stk. 4 er indkomsten for det senest afsluttede indkomstår. Indkomstgrundlaget anvendes med virkning for det andet kalenderår efter indkomstårets udløb.</p>\r\n<p class=\"Stk2\">\r\n   <span class=\"StkNr\" id=\"idb78169d2-09bf-4f2f-b9ad-e8b9fbda2aa7\">Stk. 6.</span> Ved opgørelsen af indkomstgrundlaget efter stk. 3 og 4 reguleres den personlige indkomst, der indgår i indkomstgrundlaget, med satsreguleringsprocenten, jf. lov om en satsreguleringsprocent, gældende pr. 1. januar i indkomståret, jf. stk. 5, og pr. 1. januar det følgende år.</p>\r\n<p class=\"Stk2\">\r\n   <span class=\"StkNr\" id=\"id63d6e3f6-8739-4b32-bd82-a28c8ceec9eb\">Stk. 7.</span> For lønmodtagere, der gør tjeneste på skibe registreret i Dansk Internationalt Skibsregister (DIS), medregnes arbejdsfortjenesten i den personlige indkomst efter regler fastsat af børne- og socialministeren om fremgangsmåden ved opgørelse af indtægtsgrundlaget for visse sociale ydelser for lønmodtagere, der gør tjeneste på skibe registreret i Dansk Internationalt Skibsregister.</p>\r\n<p class=\"Stk2\">\r\n   <span class=\"StkNr\" id=\"idd29dd1fc-90d7-4c95-b6d7-6da5227ab58c\">Stk. 8.</span> Til ansøgere med behov for kørsel til og fra uddannelse, der ud fra et overordnet tilrettelagt uddannelsesforløb sigter mod fremtidige arbejds- og indtægtsmuligheder, kan der gives afdragsfrihed, så længe uddannelsen varer. Ved uddannelsens afslutning afskrives et beløb svarende til, hvad der i perioden skulle have været betalt. Afdragsfrihed under uddannelse gives kun til ansøgere, hvis årlige indtægt i form af erhvervsindtægt eller anden ydelse, der træder i stedet for erhvervsindtægt, ikke overstiger et beløb svarende til 64/96 af lånet efter § 7, stk. 1.</p>\r\n<p class=\"Stk2\">\r\n   <span class=\"StkNr\" id=\"id0097a41a-ed2c-4736-a8ff-d427ba04cab2\">Stk. 9.</span> Revalideringsydelse efter lov om aktiv socialpolitik udgør erhvervsindtægt eller anden ydelse, der træder i stedet for erhvervsindtægt, jf. stk. 8.</p>\r\n<p class=\"Stk2\">\r\n   <span class=\"StkNr\" id=\"idede0b2f9-2bbd-45c0-a04d-c59eca4b74c2\">Stk. 10.</span> SU og handicaptillæg til SU efter lov om statens uddannelsesstøtte samt indtægt fra pension og renteindtægt udgør ikke erhvervsindtægt eller anden ydelse, der træder i stedet for erhvervsindtægt, jf. stk. 8.</p>\r\n<p class=\"ParagrafGruppeOverskrift\">\r\n   <span>Afprøvning af bil</span>\r\n</p>\r\n<p class=\"Paragraf\" id=\"id8b8e105f-b163-4a63-adbc-84ee4f3f4465\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Kommunalbestyrelsen kan, hvis ansøgeren er enig heri, overlade afprøvningen af bil og særlig indretning til ansøgeren i samarbejde med en privat aktør, f.eks. en bilopbygger eller anden aktør, som har den fornødne tekniske ekspertise.</p>\r\n<p class=\"Stk2\">\r\n   <span class=\"StkNr\" id=\"idf970b693-cf93-4815-860c-cab5f7ee0cf6\">Stk. 2.</span> Forinden iværksættelse af afprøvning beskriver kommunalbestyrelsen i samarbejde med ansøgeren, hvilken betydning ansøgerens funktionsnedsættelse har for kravene til valg af bil og eventuel valg af særlig indretning.</p>\r\n<p class=\"Stk2\">\r\n   <span class=\"StkNr\" id=\"id350913d8-c44d-41d9-8a77-8557b5541ad4\">Stk. 3.</span> Kommunalbestyrelsen udmåler lånets størrelse på baggrund af kommunalbestyrelsens vurdering af, hvilken bil der er billigst egnet. Oplysningerne fra afprøvningen af forskellige bilmodeller og særlig indretning indgår i kommunalbestyrelsens vurdering og valg af bil og særlig indretning.</p>\r\n<p class=\"ParagrafGruppeOverskrift\">\r\n   <span>Afgiftsfritagelse</span>\r\n</p>\r\n<p class=\"Paragraf\" id=\"id8dd8b4cf-b42d-416b-a48e-a9ea3c441b26\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Kommunalbestyrelsen træffer afgørelse om fritagelse for afgifter, jf. stk. 2 og 3, når det vurderes, at ansøgeren er berettiget til støtte til køb af bil efter § 114 i lov om social service og §§ 1-5 i denne bekendtgørelse.</p>\r\n<p class=\"Stk2\">\r\n   <span class=\"StkNr\" id=\"id8a065186-d5f2-44b6-945e-0fc922412fe1\">Stk. 2.</span> Efter § 16, stk. 1, i lov om vægtafgift af motorkøretøjer m.v. fritages personer med varigt nedsat funktionsevne, som efter lov om social service kan opnå støtte til køb af bil, for vægtafgift og tillægsafgift for privat anvendelse. Afgiftsfritagelsen gælder kun, så længe køretøjet er registreret for og benyttes af den pågældende.</p>\r\n<p class=\"Stk2\">\r\n   <span class=\"StkNr\" id=\"id44f8e22c-e813-43ab-a188-d68836ace527\">Stk. 3.</span> Efter § 7, stk. 1 og 3, i brændstofforbrugsafgiftsloven fritages personer med varigt nedsat funktionsevne, som efter lov om social service kan opnå støtte til køb af en bil, for afgift efter brændstofforbrugsafgiftsloven, hvis bilen er benzindreven. Er bilen dieseldreven, betales udligningsafgift efter de i § 3, stk. 1, under B, fastsatte afgifter i brændstofforbrugsafgiftsloven. Afgiftsfritagelsen gælder kun, så længe køretøjet er registreret for og benyttes af pågældende.</p>\r\n<p class=\"ParagrafGruppeOverskrift\">\r\n   <span>Lån til genbevilling af bil og forenklet procedure</span>\r\n</p>\r\n<p class=\"Paragraf\" id=\"id4b25fce3-431f-4e01-8580-63684eafe23d\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Der kan tidligst ydes støtte til genbevilling af bil 8 år efter registreringen af en bil, hvortil der er ydet støtte, jf. § 7, stk. 1 og 2, jf. dog stk. 2. Ansøgeren kan indgive ansøgning om genbevilling efter 7 år, således at kommunalbestyrelsen allerede fra dette tidspunkt kan påbegynde sagsbehandlingen.</p>\r\n<p class=\"Stk2\">\r\n   <span class=\"StkNr\" id=\"id12852252-9855-4a71-9d80-f3c5662539e0\">Stk. 2.</span> Der kan ydes støtte inden udløbet af den i stk. 1 nævnte periode på 8 år,</p>\r\n<p class=\"Liste1\">\r\n   <span class=\"Liste1Nr\" id=\"iddfac09a0-2716-466c-9d9d-cc483139ae65\">1)</span> når det ved erklæring fra en synsvirksomhed dokumenteres, at udskiftning af bilen er nødvendig,</p>\r\n<p class=\"Liste1\">\r\n   <span class=\"Liste1Nr\" id=\"idb015a694-3f51-4ba3-b474-884d55a4e98b\">2)</span> når bilen er totalskadet,</p>\r\n<p class=\"Liste1\">\r\n   <span class=\"Liste1Nr\" id=\"idda849c12-7ca5-4008-aac7-fc615fa081d3\">3)</span> når bilen ikke længere er egnet på grund af en ændring af ansøgerens funktionsevne,</p>\r\n<p class=\"Liste1\">\r\n   <span class=\"Liste1Nr\" id=\"id7029d080-48cf-4234-883f-1636e3241a07\">4)</span> når bilen ikke kan repareres, eller</p>\r\n<p class=\"Liste1\">\r\n   <span class=\"Liste1Nr\" id=\"id6f72aa77-9339-457f-aaa4-041906d39ec3\">5)</span> når det ved erklæring fra en synsvirksomhed dokumenteres, at udgifterne til reparation af bilen vil være uforholdsmæssigt store.</p>\r\n<p class=\"Stk2\">\r\n   <span class=\"StkNr\" id=\"id744fa75b-51ba-4f9c-b1c7-8d6cc45cb799\">Stk. 3.</span> Ved genbevilling efter stk. 1 kan kommunalbestyrelsen anvende en forenklet sagsbehandlingsprocedure, hvor afgørelse træffes uden, at der indhentes yderligere oplysninger i forbindelse med ansøgning og genbevilling af bil. Proceduren kan anvendes, hvis ansøgerens funktionsnedsættelse og kørselsbehov i al væsentlighed er uændret, siden kommunalbestyrelsen sidst traf afgørelse om støtte til køb af bil, og ansøgeren underskriver en tro og love-erklæring herom.</p>\r\n<p class=\"ParagrafGruppeOverskrift\">\r\n   <span>Salgsprovenuets og forsikringssummens betydning ved genbevilling og ophør af støtte</span>\r\n</p>\r\n<p class=\"Paragraf\" id=\"id265ba336-dd32-4b0a-a2d3-451306fd17d4\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Hvis ansøgeren bevilges en bil efter § 7, stk. 1, og ansøgeren inden for det seneste år har opnået et provenu ved salg eller sum fra forsikring af en bil, hvortil der er ydet støtte efter § 114 i lov om social service, skal nettoprovenuet, jf. stk. 3, ved salget af denne bil anvendes til afdrag på den nye bil. Nettoprovenuet fratrækkes ved beregningen af det nye lån efter § 7, stk. 1, først i den beregnede tilbagebetalingspligtige del. Et herefter resterende provenu fratrækkes i den del af lånet, der nedskrives.</p>\r\n<p class=\"Stk2\">\r\n   <span class=\"StkNr\" id=\"id25487a04-5f47-4bb2-8215-4e33fb2e068e\">Stk. 2.</span> Hvis ansøgeren får bevilget en bil efter § 7, stk. 2, og ansøgeren inden for det seneste år har opnået et provenu ved salg eller sum fra forsikring af en bil, hvortil der er ydet støtte efter § 114 i lov om social service, skal nettoprovenuet, jf. stk. 3, ved salget af denne bil, fratrækkes i det supplerende lån, jf. § 7, stk. 2. Et eventuelt overskydende beløb fratrækkes i lånet efter § 7, stk. 1, som beskrevet i stk. 1.</p>\r\n<p class=\"Stk2\">\r\n   <span class=\"StkNr\" id=\"idcfdefa61-71a1-4f5f-98be-4db900841f53\">Stk. 3.</span> Nettoprovenuet udgøres af bilens salgspris eller bilens forsikringssum efter fradrag af eventuelle salgsomkostninger samt fradrag af ansøgerens eventuelle andel af provenuet og fradrag af eventuel restgæld til kommunalbestyrelsen i forhold til tidligere lån. Hvis ansøgeren har foretaget merkøb, skal provenuet fra salget af bilen fordeles mellem ansøgeren og kommunalbestyrelsen efter samme fordelingsnøgle, som ansøgeren og kommunalbestyrelsen har betalt bilen efter, da den blev købt, før nettoprovenuet fratrækkes efter stk. 1 og 2. Ansøgeren råder frit over sin andel af et eventuelt provenu.</p>\r\n<p class=\"Stk2\">\r\n   <span class=\"StkNr\" id=\"id7a2a5c85-73a4-4c5a-bf36-8fe9b969aafd\">Stk. 4.</span> En eventuel udækket restgæld afskrives, medmindre der er truffet afgørelse om eftergivelse efter § 20, eller lånet er misligholdt, jf. § 18.</p>\r\n<p class=\"Stk2\">\r\n   <span class=\"StkNr\" id=\"idd5c0c9ed-9f8e-4454-b639-b5b087f3214b\">Stk. 5.</span> Hvis ansøgeren ikke ønsker at søge om støtte på ny, eller hvis ansøgeren er død, tilfalder et eventuelt restbeløb efter indfrielse af lån efter § 7, stk. 1 og 2, ansøgeren henholdsvis dennes bo.</p>\r\n<p class=\"ParagrafGruppeOverskrift\">\r\n   <span>Tilskud til særlige indretninger</span>\r\n</p>\r\n<p class=\"Paragraf\" id=\"id8a33e6e1-fd0b-4197-9f49-2e265b6322e3\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Der kan ydes tilskud til nødvendig indretning af en bil, uanset om der kan ydes støtte til køb af bil efter §§ 1-5, hvis</p>\r\n<p class=\"Liste1\">\r\n   <span class=\"Liste1Nr\" id=\"id8381bb1c-761c-4923-a5ac-8156cda9f0da\">1)</span> politiet har stillet krav om det,</p>\r\n<p class=\"Liste1\">\r\n   <span class=\"Liste1Nr\" id=\"idd3e1f7f1-b128-410e-a05b-f1b6c588f491\">2)</span> hvis ansøgerens helbredsforhold i øvrigt taler for det, eller</p>\r\n<p class=\"Liste1\">\r\n   <span class=\"Liste1Nr\" id=\"id63c846aa-d3a6-4e9e-b26e-541f54b61fd7\">3)</span> hvis det letter ansøgerens placering i bilen.</p>\r\n<p class=\"Stk2\">\r\n   <span class=\"StkNr\" id=\"id6e87a9c4-61f3-48cd-9127-59fe2848c5ac\">Stk. 2.</span> Tilskud til automatisk transmission udgør den faktiske udgift til transmissionen, dog maksimalt 25.905 kr. Tilskuddet er betinget af, at bilen er under 1 år gammel og er forsynet med automatisk transmission fra fabrikken.</p>\r\n<p class=\"Stk2\">\r\n   <span class=\"StkNr\" id=\"id325471ea-8850-4294-b545-37801a31fe80\">Stk. 3.</span> Tilskud efter stk. 1 og 2 kan ydes til flere inden for samme husstand. Tilskud er betinget af, at bilen tilhører ansøgeren eller en anden person inden for husstanden.</p>\r\n<p class=\"Stk2\">\r\n   <span class=\"StkNr\" id=\"id3b546d3d-4636-4046-8191-0fab2698fc61\">Stk. 4.</span> Hjælp til reparation, udskiftning og afmontering af nødvendig indretning efter stk. 1, nr. 1-3, og stk. 2 ydes efter behov.</p>\r\n<p class=\"Stk2\">\r\n   <span class=\"StkNr\" id=\"id1794bbca-90d4-41a2-a872-7c34a2ea9792\">Stk. 5.</span> Der ydes ikke efter servicelovens § 114 hjælp til udgifter, som følger af brug af den særlige indretning, f.eks. til rengøring eller vedligeholdelse.</p>\r\n<p class=\"ParagrafGruppeOverskrift\">\r\n   <span>Tilskud til genbevilling af automatisk transmission</span>\r\n</p>\r\n<p class=\"Paragraf\" id=\"id2558eb0e-1f35-4ce2-8829-aeb56c1eb86f\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Der kan tidligst ydes nyt tilskud til automatisk transmission 8 år efter, at det sidste tilskud, jf. § 13, stk. 1, er givet, jf. dog stk. 2. Ansøgeren kan indgive ansøgning om genbevilling efter 7 år, således at kommunalbestyrelsen allerede fra dette tidspunkt kan påbegynde sagsbehandlingen.</p>\r\n<p class=\"Stk2\">\r\n   <span class=\"StkNr\" id=\"id2f38e944-238c-4ddf-ade2-ba8c15dc22ef\">Stk. 2.</span> Der kan ydes tilskud til automatisk transmission inden 8 år efter, at det sidste tilskud er givet,</p>\r\n<p class=\"Liste1\">\r\n   <span class=\"Liste1Nr\" id=\"id93c11378-b89c-4aa2-9c28-6334ece136c8\">1)</span> når bilen ikke længere er egnet på grund af en ændring af ansøgerens funktionsevne,</p>\r\n<p class=\"Liste1\">\r\n   <span class=\"Liste1Nr\" id=\"id7b2478bc-784b-4794-8306-0e691b7531c6\">2)</span> når ansøgeren har været nødt til at udskifte sin bil af helbredsmæssige årsager,</p>\r\n<p class=\"Liste1\">\r\n   <span class=\"Liste1Nr\" id=\"id5db77073-58ff-44e1-a1c3-40e5f59a77f4\">3)</span> når ansøgeren har været nødt til at udskifte sin bil af hensyn til sin familiesituation,</p>\r\n<p class=\"Liste1\">\r\n   <span class=\"Liste1Nr\" id=\"id9efc4bba-bf40-4706-93d9-b15553d08944\">4)</span> når det ved erklæring fra en synsvirksomhed dokumenteres, at udskiftning af bilen er nødvendig,</p>\r\n<p class=\"Liste1\">\r\n   <span class=\"Liste1Nr\" id=\"id7af410f7-b6b8-4d77-b2ff-2a59f9564b54\">5)</span> når bilen er totalskadet,</p>\r\n<p class=\"Liste1\">\r\n   <span class=\"Liste1Nr\" id=\"id012b0a41-904c-44ad-a067-06c9fec3b898\">6)</span> når bilen ikke kan repareres,</p>\r\n<p class=\"Liste1\">\r\n   <span class=\"Liste1Nr\" id=\"id5263adbb-fd2b-4b06-9394-50cc9b01f787\">7)</span> når det ved erklæring fra en synsvirksomhed dokumenteres, at udgifterne til reparation af bilen vil være uforholdsmæssigt store,</p>\r\n<p class=\"Liste1\">\r\n   <span class=\"Liste1Nr\" id=\"id876a13f3-ddb4-457f-9828-e57385bdeab0\">8)</span> når den automatiske transmission ikke kan repareres, eller</p>\r\n<p class=\"Liste1\">\r\n   <span class=\"Liste1Nr\" id=\"iddf4e5417-a80a-44f8-af9b-f1a4e6efb207\">9)</span> når det ved erklæring fra en synsvirksomhed dokumenteres, at udgifterne til reparation af den automatiske transmission vil være uforholdsmæssigt store.</p>\r\n<p class=\"ParagrafGruppeOverskrift\">\r\n   <span>Tilskud til kørekort m.v.</span>\r\n</p>\r\n<p class=\"Paragraf\" id=\"idde794883-20d1-4716-9536-a9c9f2c0ddfa\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Når betingelserne for støtte til køb af bil, jf. §§ 1-5, er opfyldt, kan der ydes tilskud til betaling af køreundervisning og en kontrollerende køreprøve samt, hvis det er nødvendigt, en vejledende helbredsmæssig køretest hos politiet. Der kan endvidere ydes tilskud til betaling af lægeerklæring i forbindelse med ansøgning om støtte til køb af bil samt til fornyelse af kørekort af helbredsmæssige årsager, når betingelserne for støtte til køb af bil i øvrigt er opfyldt. Endelig kan der ydes tilskud til betaling af køreundervisning af en person, der godkendes som chauffør for et barn eller en ung under 18 år, der opfylder betingelserne for støtte til køb af bil.</p>\r\n<p class=\"Stk2\">\r\n   <span class=\"StkNr\" id=\"ida2562626-f7bc-4c84-9d95-2b3634b5524e\">Stk. 2.</span> Til opnåelse eller fornyelse af kørekort ydes tilskud til det antal køretimer, som under hensyn til ansøgerens helbredstilstand og alder anses for rimeligt. Hvis en person, der godkendes som chauffør for et barn eller en ung under 18 år, modtager køreundervisning efter stk. 1, ydes tilskuddet til det antal køretimer, der anses for rimeligt.</p>\r\n<p class=\"Stk2\">\r\n   <span class=\"StkNr\" id=\"idbf1c3319-9fcc-46b2-b1f6-83a276013a7d\">Stk. 3.</span> Hvis køreundervisningen skal finde sted i ansøgerens egen bil på grund af dennes særlige indretning, kan der ydes tilskud til betaling af på- og afmontering af skolepedaler.</p>\r\n<p class=\"ParagrafGruppeOverskrift\">\r\n   <span>Vilkår for støtte til lån og afgiftsfritagelse</span>\r\n</p>\r\n<p class=\"Paragraf\" id=\"idd0b2e441-afc1-45a8-9da4-407946979ce3\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Som vilkår for lån efter § 7, stk. 1 og 2, gælder:</p>\r\n<p class=\"Liste1\">\r\n   <span class=\"Liste1Nr\" id=\"ide08e1d9c-2b61-4e7b-b402-33468b0523c4\">1)</span> Lånet skal anvendes til køb af fabriksny bil, jf. dog stk. 2 og 3.</p>\r\n<p class=\"Liste1\">\r\n   <span class=\"Liste1Nr\" id=\"id64527762-b599-4851-bd13-5b61f50bc36a\">2)</span> Bilen skal registreres i navnet på den person, der har modtaget støtte.</p>\r\n<p class=\"Liste1\">\r\n   <span class=\"Liste1Nr\" id=\"idf5725741-9f58-40a1-ab95-612d796bdfcf\">3)</span> Centralregistret for motorkøretøjer skal registrere bilen med en klausul om, at ejer/brugerskifte inden 8 år efter registreringen kun kan finde sted efter forudgående tilladelse fra kommunalbestyrelsen.</p>\r\n<p class=\"Liste1\">\r\n   <span class=\"Liste1Nr\" id=\"idfe074e08-8403-4488-b4e0-b0381a30c419\">4)</span> Bilen skal holdes kaskoforsikret for bilens fulde værdi inklusive nødvendig indretning, som bilen efterfølgende er blevet forsynet med efter § 13.</p>\r\n<p class=\"Liste1\">\r\n   <span class=\"Liste1Nr\" id=\"id29173cd2-e265-4eb1-8fc5-e79796e59a1f\">5)</span> De helbredsmæssige og eventuelle erhvervs- eller uddannelsesmæssige forudsætninger for støtte skal fortsat være til stede, jf. §§ 1-5.</p>\r\n<p class=\"Liste1\">\r\n   <span class=\"Liste1Nr\" id=\"id0e38aab5-5942-4f85-9953-5b00e4402bca\">6)</span> Bilen skal i videst mulig omfang anvendes til at dække det totale kørselsbehov for den person, der har modtaget støtte.</p>\r\n<p class=\"Liste1\">\r\n   <span class=\"Liste1Nr\" id=\"idfb74407f-26ce-447f-a7ef-c5499860aa70\">7)</span> Bilen må ikke overdrages, udlejes eller udlånes i længere tid.</p>\r\n<p class=\"Liste1\">\r\n   <span class=\"Liste1Nr\" id=\"id4ed1663f-3f5b-4141-9c69-464c37a4629b\">8)</span> Bilen må ikke medtages til udlandet i strid med bestemmelserne om at medtage ydelser under midlertidige ophold i udlandet.</p>\r\n<p class=\"Liste1\">\r\n   <span class=\"Liste1Nr\" id=\"id882aa517-16fb-49f5-8ba7-4fbffd504928\">9)</span> Bilen må ikke stilles som pant eller anden form for sikkerhed for gæld, som ikke vedrører den.</p>\r\n<p class=\"Liste1\">\r\n   <span class=\"Liste1Nr\" id=\"iddf0495bf-dca7-4296-9bb3-2c15c226cdc5\">10)</span> Det fastsatte afdragsvilkår skal overholdes.</p>\r\n<p class=\"Stk2\">\r\n   <span class=\"StkNr\" id=\"id4165c1ba-cd87-4792-9683-4c7a49b10a1c\">Stk. 2.</span> Uanset bestemmelsen i stk. 1, nr. 1, kan der ydes støtte til bil, som ansøgeren eller en anden person i husstanden har købt fabriksny inden for det sidste år. Støtten ydes med virkning fra bilens første registrering.</p>\r\n<p class=\"Stk2\">\r\n   <span class=\"StkNr\" id=\"idde8e2f5f-06ff-4536-ab7a-2f9ee8982892\">Stk. 3.</span> Der kan uanset bestemmelsen i stk. 1, nr. 1, ydes støtte til bil, hvis bilen tidligere er bevilget efter servicelovens § 114 og samtidig er under 2 år gammel regnet fra bilens første registrering. Det er en betingelse, at bilen sikkerheds-, drifts- og kvalitetsmæssigt er i forsvarlig stand og samtidig kan forventes at holde i 8 år. Ansøgeren kan ikke pålægges at tage imod en brugt bil.</p>\r\n<p class=\"Paragraf\" id=\"id2dcdfb5e-7c10-4cb5-a917-5a03be4662d4\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Som vilkår for afgiftsfritagelse, jf. § 10, gælder:</p>\r\n<p class=\"Liste1\">\r\n   <span class=\"Liste1Nr\" id=\"idf4552f3d-718c-4afc-830f-ec8498373b81\">1)</span> Bilen skal være registreret i ansøgerens navn.</p>\r\n<p class=\"Liste1\">\r\n   <span class=\"Liste1Nr\" id=\"id2933666f-e2e9-40a0-9812-e7b7dcc0039e\">2)</span> De i § 16, stk. 1, nr. 5-8, nævnte vilkår.</p>\r\n<p class=\"ParagrafGruppeOverskrift\">\r\n   <span>Afvikling af støtte</span>\r\n</p>\r\n<p class=\"Paragraf\" id=\"id0e9bed53-1d2b-4887-a399-5c4750cd071c\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Hvis vilkårene i § 16 ikke overholdes, kan kommunalbestyrelsen træffe afgørelse om, at lånet, jf. § 7, stk. 1 og 2, skal opsiges.</p>\r\n<p class=\"Stk2\">\r\n   <span class=\"StkNr\" id=\"id686dc6c9-8a13-45da-86b7-bc163f5d991a\">Stk. 2.</span> Hvis vilkårene i § 17 ikke overholdes, kan kommunalbestyrelsen træffe afgørelse om, at afgiftsfritagelsen, jf. § 10, skal bortfalde.</p>\r\n<p class=\"Stk2\">\r\n   <span class=\"StkNr\" id=\"id3251958b-bd2e-4de4-9938-d1dc751f05f0\">Stk. 3.</span> Hvis kommunalbestyrelsen træffer afgørelse om lånets opsigelse, skal restgælden efter § 7, stk. 1 og 2, indfries, herunder også en forholdsmæssig del af eventuelle afdragsfri lån. Hvis kommunalbestyrelsen træffer afgørelse om bortfald af afgiftsfritagelsen, bortfalder fritagelsen efter § 10 med udgangen af den måned, der følger efter den måned, hvor ansøgeren har fået meddelelse om afgørelsen.</p>\r\n<p class=\"Paragraf\" id=\"ida8b017dd-7ec8-42f7-9975-e2b4f4e58326\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> En ansøger, der ønsker at indfri et lån før 8-års periodens udløb, skal betale hele restgælden, herunder også en forholdsmæssig del af eventuelle afdragsfri lån.</p>\r\n<p class=\"Stk2\">\r\n   <span class=\"StkNr\" id=\"id402c4cfe-a734-4d65-970c-60fc851ab4a1\">Stk. 2.</span> Hvis en ansøger, der har modtaget støtte til bil, dør, forfalder restgælden efter § 7, stk. 1 og 2, til betaling. Hvis bilens værdi ved salg ikke dækker gælden, afskrives den udækkede del af lånet.</p>\r\n<p class=\"Paragraf\" id=\"id6ac0a8f6-ed49-4ada-bc95-f7e319067f48\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Kommunalbestyrelsen skal træffe afgørelse om henstand med tilbagebetaling og eftergivelse af lån ved manglende betalingsevne på grund af sygdom, arbejdsløshed m.v.</p>\r\n<p class=\"Stk2\">\r\n   <span class=\"StkNr\" id=\"id14612e89-395e-4e99-b4b3-59119b630acb\">Stk. 2.</span> Er der i medfør af § 18, stk. 3, 1. pkt., truffet afgørelse om indfrielse af restgæld, kan kommunalbestyrelsen dog fastsætte en afdragsordning. Bestemmelsen i stk. 1 finder i øvrigt tilsvarende anvendelse.</p>\r\n<p class=\"Stk2\">\r\n   <span class=\"StkNr\" id=\"id7afdf187-2d88-4b97-bb20-b7f02cf81915\">Stk. 3.</span> Kommunalbestyrelsen skal træffe afgørelse om eftergivelse af lån i en bil, som et barn eller en voksen har fået frakendt som følge af ændringer i funktionsnedsættelsen eller andre ændringer, som skyldes den nedsatte funktionsevne, f.eks. flytning til et botilbud eller lignende.</p>\r\n<p class=\"ParagrafGruppeOverskrift\">\r\n   <span>Støtte til bil, der medtages fra udlandet af ejeren</span>\r\n</p>\r\n<p class=\"Paragraf\" id=\"id1ceeeb9c-46a5-4b30-b24a-d8220b2223ac\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Der kan ydes et rente- og afdragsfrit lån til betaling af registreringsafgift til personer, der ved indrejse her i landet medbringer en bil, når betingelserne i §§ 1-5 i øvrigt er opfyldt.</p>\r\n<p class=\"Stk2\">\r\n   <span class=\"StkNr\" id=\"id648d6365-4f49-486c-87c2-af2554729647\">Stk. 2.</span> Lånet kan ikke overstige det beløb, der skal nedskrives ved beregning af støtte efter § 8, stk. 1-7.</p>\r\n<p class=\"Stk2\">\r\n   <span class=\"StkNr\" id=\"id4ee2eaf7-427c-4cd8-98bf-7298719360b9\">Stk. 3.</span> Lånet efter stk. 1 nedskrives med 1/48 månedligt fra bilens registrering her i landet.</p>\r\n<p class=\"Stk2\">\r\n   <span class=\"StkNr\" id=\"id2fc86b91-ea88-4ceb-86f5-c1e54d2b2245\">Stk. 4.</span> Hvis Skatteministeriet har tilladt, at registreringsafgiften betales efter særlige regler, finder stk. 1-3 tilsvarende anvendelse med de ændringer i udbetalingen og nedskrivningen af lånet, som følger af de særlige regler.</p>\r\n<p class=\"Stk2\">\r\n   <span class=\"StkNr\" id=\"id5c0534c9-3f13-4bb3-86bf-1eb57c256f38\">Stk. 5.</span> Bestemmelserne i §§ 11-12 og 16-20 finder tilsvarende anvendelse, dog således at den angivne periode på 8 år nedsættes til 6 år.</p>\r\n<p class=\"ParagrafGruppeOverskrift\">\r\n   <span>Kompetenceregler</span>\r\n</p>\r\n<p class=\"Paragraf\" id=\"ida4e50279-920c-4fd0-8e5d-6c323f9de3d4\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Afgørelser efter denne bekendtgørelse træffes af kommunalbestyrelsen.</p>\r\n<p class=\"Paragraf\" id=\"id03fce2dd-27c3-4860-9944-99e8c84a2741\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Bevilling af støtte efter denne bekendtgørelse bortfalder efter 6 måneder, hvis den ikke er udnyttet. Kommunalbestyrelsen kan dog forlænge gyldighedsperioden, når særlige forhold gør sig gældende.</p>\r\n<p class=\"Stk2\">\r\n   <span class=\"StkNr\" id=\"id061dc09b-7117-4254-8c76-8ed4988b1f7c\">Stk. 2.</span> Støtte efter § 7, stk. 1 og 2, og § 13, stk. 2, beregnes på grundlag af ansøgerens indkomst og indkomst- og beløbsgrænser for lån og tilskud på tidspunktet for bevillingens udnyttelse, jf. § 8, stk. 1-4.</p>\r\n<p class=\"Stk2\">\r\n   <span class=\"StkNr\" id=\"id77ea0b15-fb57-4b10-8aa1-25337f1be23d\">Stk. 3.</span> Hvis ansøgerens indkomst på udnyttelsestidspunktet vedvarende er forøget med mere end 20 pct. eller nedsat med mere end 5 pct. i forhold til det opgjorte indkomstgrundlag, jf. § 8, skal ansøgerens ændrede økonomiske forhold lægges til grund for beregningen af støtten. Ændringer i ansøgerens økonomiske forhold, der sker efter udnyttelsestidspunktet, medfører ikke ændringer i beregningen af støtten.</p>\r\n<p class=\"ParagrafGruppeOverskrift\">\r\n   <span>Reguleringsbestemmelse</span>\r\n</p>\r\n<p class=\"Paragraf\" id=\"id24b12738-0cf0-4138-acbf-e4a0dff03102\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> De beløb, der er nævnt i § 7, stk. 1 og 2, § 8, stk. 1 og 3, og § 13, stk. 2, reguleres en gang årligt den 1. januar med satsreguleringsprocenten, jf. lov om en satsreguleringsprocent. Reguleringen sker første gang den 1. januar 2019. Beløbene i § 7, stk. 1 og 2, og § 8, stk. 1 og 3, afrundes til nærmeste kronebeløb, der er deleligt med 1000.</p>\r\n<p class=\"ParagrafGruppeOverskrift\">\r\n   <span>Ikrafttræden</span>\r\n</p>\r\n<p class=\"Paragraf\" id=\"id3182dbad-7cac-450e-99cf-365bf1780942\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Bekendtgørelsen træder i kraft den 1. januar 2018.</p>\r\n<p class=\"Stk2\">\r\n   <span class=\"StkNr\" id=\"id566359ab-754b-49c1-a9b0-8aaed69bc9db\">Stk. 2.</span> Bekendtgørelsen finder ikke anvendelse på ansøgninger, der er indgivet til kommunalbestyrelsen før bekendtgørelsens ikrafttræden. Sådanne ansøgninger behandles efter de hidtil gældende regler.</p>\r\n<p class=\"Stk2\">\r\n   <span class=\"StkNr\" id=\"id3c2257fd-eb65-4e11-b0cd-cfd5b7fba844\">Stk. 3.</span> Bekendtgørelse nr. 719 af 19. juni 2013 om støtte til køb af bil efter serviceloven ophæves.</p><div class=\"Givet\" id=\"Givet\"><p class=\"Givet\" align=\"center\">Børne- og Socialministeriet, den 20. november 2017</p><p class=\"Sign1\" align=\"center\">Mai Mercado</p><p class=\"Sign2\" align=\"right\">/ Hanne Stig Andersen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/11/2017"
        },
        {
            "displayName": "Accession",
            "displayValue": "B20170125205"
        },
        {
            "displayName": "Entydig dokumentidentifikation",
            "displayValue": "CT000261"
        },
        {
            "displayName": "Dato for førstegangsindlæggelse",
            "displayValue": "29/11/2017"
        },
        {
            "displayName": "Dato for indlæggelse",
            "displayValue": "29/11/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1252"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "20/11/2017"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Børne- og Socialmin., j. nr. 2017-1277"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}