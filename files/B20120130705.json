{
    "id": 144504,
    "title": "Bekendtgørelse om gebyrer i henhold til postloven",
    "documentTypeId": "60",
    "isSagsforlobPeriodValid": true,
    "shortName": "BEK nr 1307 af 17/12/2012",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om gebyrer i henhold til postloven</p>\r\n<p class=\"Indledning2\">I medfør af § 23 i postloven, lov nr. 1536 af 21. december 2010, fastsættes efter bemyndigelse i henhold til § 27 følgende:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen fastsætter bestemmelser om gebyr for tilladelse til postbefordring efter postlovens §§ 3 og 14, gebyr for godkendelse af takstfastsættelse efter postlovens § 15, stk. 4, og formålsbestemt gebyr efter postlovens § 23.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bekendtgørelsen gælder for virksomheder, der udøver erhvervsmæssig postbefordring, herunder den befordringspligtige postvirksomhed.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Formålsbestemt gebyr</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Trafikstyrelsen opkræver det i postlovens § 23 nævnte formålsbestemte årsgebyr på 2,82 kr. (2013-niveau) for hver 1.000 befordrede adresserede forsendelser, som er omfattet af tilladelseskravet, hos postvirksomhederne en gang årligt. Årsgebyret opkræves efter kalenderårets udløb hver den 15. marts for det foregående år. Gebyret skal indbetales til Trafikstyrelsen senest den 1. april.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Postvirksomhederne indsender hvert år ved udgangen af kalenderåret og senest den 1. marts, en opgørelse over antal befordrede adresserede forsendelser, dvs. breve og pakker samt dagblade, magasiner, kataloger m.m. i det pågældende kalenderår, vedlagt en erklæring fra en revisor.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Beløb under 1.000 kr. opkræves ikke.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Det i § 2 anførte beløb reguleres én gang årligt med 2 pct. tillagt tilpasningsprocenten for det pågældende finansår, jf. lov om en satsreguleringsprocent. Det herefter fremkomne beløb afrundes til nærmeste ørebeløb. Trafikstyrelsen bekendtgør reguleringen hvert år.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Gebyr for tilladelser</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> For udstedelse af en tilladelse til postbefordring efter postlovens § 3 betales 4.809 kr. i tilladelsesgebyr (2013-niveau).</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> For udstedelse af en tilladelse til den befordringspligtige postvirksomhed efter postlovens § 14 betales et gebyr efter regning, baseret på en timepris på 785 kr. (2013-niveau).</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Trafikstyrelsen bekendtgør reguleringen af gebyrerne i stk. 1 og stk. 2 hvert år.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Gebyr for godkendelse af takstfastsættelse</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> For omkostninger i forbindelse med Trafikstyrelsens godkendelse af takstfastsættelsen efter postlovens § 15, stk. 4, betales et gebyr efter regning, baseret på en timepris på 785 kr. (2013-niveau). Trafikstyrelsen bekendtgør reguleringen af gebyret hvert år.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Trafikstyrelsen kan ud over timepriserne, jf. §§ 4 og 5, viderefakturere særlige omkostninger til ansøger, herunder til særlig teknisk bistand, eventuelle rejseomkostninger mv., som afholdes i forbindelse med konkret behandling af sagen.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Øvrige bestemmelser</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Betaling af gebyr og eventuelle renter sker ved elektronisk overførsel eller ved giroindbetaling.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Ved manglende rettidig betaling af beløb i henhold til §§ 2-5 tillægges renter i medfør af rentesatsloven.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Afgørelser om gebyrer efter denne bekendtgørelse kan ikke indbringes for anden administrativ myndighed eller for transportministeren.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 1. januar 2013.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Samtidig ophæves bekendtgørelse nr. 726 af 24. juni 2011 om gebyrer i henhold til postloven.</p><div class=\"Givet\" id=\"Givet\"><p class=\"Givet\" align=\"center\">Trafikstyrelsen, den 17. december 2012</p><p class=\"Sign1\" align=\"center\">Carsten Falk Hansen</p><p class=\"Sign2\" align=\"right\">/ Niels Remmer</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/12/2012"
        },
        {
            "displayName": "Accession",
            "displayValue": "B20120130705"
        },
        {
            "displayName": "Entydig dokumentidentifikation",
            "displayValue": "BL000723"
        },
        {
            "displayName": "Dato for førstegangsindlæggelse",
            "displayValue": "20/12/2012"
        },
        {
            "displayName": "Dato for indlæggelse",
            "displayValue": "20/12/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1307"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "17/12/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Transportministeriet<br />Trafikstyrelsen, j.nr. TS40000-00025"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}