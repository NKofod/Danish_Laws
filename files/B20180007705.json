{
    "id": 192580,
    "title": "Bekendtgørelse om forholdsregler mod smitsomme sygdomme i skoler og daginstitutioner for børn og unge",
    "documentTypeId": "60",
    "isSagsforlobPeriodValid": true,
    "shortName": "BEK nr 77 af 12/01/2018",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om forholdsregler mod smitsomme sygdomme i skoler og daginstitutioner for børn og unge</p>\r\n<p class=\"Indledning2\">I medfør af § 22 i lov om foranstaltninger mod smitsomme og andre overførbare sygdomme, jf. lovbekendtgørelse nr. 814 af 27. august 2009 og § 195, stk. 1 i sundhedsloven, jf. lovbekendtgørelse nr. 1188 af 24. september 2016, fastsættes efter bemyndigelse:</p>\r\n<p class=\"ParagrafGruppeOverskrift\">\r\n   <span>Formål og område</span>\r\n</p>\r\n<p class=\"Paragraf\" id=\"ide90d0aed-00de-488b-8b47-a4e9b29fdbaa\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Formålet med bekendtgørelsens regler er at opstille forholdsregler for</p>\r\n<p class=\"Liste1\">\r\n   <span class=\"Liste1Nr\" id=\"idf599dd1f-4d6c-4d0e-97f1-d47d72c549fb\">1)</span> at hindre spredningen af alment farlige sygdomme og øvrige smitsomme sygdomme, der fremgår af liste A og liste B og/eller er anmeldelsespligtige i medfør af § 26 i lov om foranstaltninger mod smitsomme og andre overførbare sygdomme og</p>\r\n<p class=\"Liste1\">\r\n   <span class=\"Liste1Nr\" id=\"id762f76e8-d4a6-4ebc-926c-a2f7622e42e2\">2)</span> at begrænse spredningen af andre smitsomme sygdomme.</p>\r\n<p class=\"Paragraf\" id=\"ide127f372-f5e0-4c2a-ab5f-3db000f411ff\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Forholdsreglerne gælder for daginstitutioner for børn og unge, skolefritidsordninger samt fritidsklubber og ungdomsklubber, offentlige og private skoler. Reglerne finder tilsvarende anvendelse for andre formidlede dagtilbud.</p>\r\n<p class=\"ParagrafGruppeOverskrift\">\r\n   <span>Generelle forholdsregler ved forekomst af smitsomme sygdomme</span>\r\n</p>\r\n<p class=\"Paragraf\" id=\"idfc09306e-1a0c-4dff-9827-ffaad4bc201b\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Børn og personale med smitsom sygdom må ikke modtages i institution/skole, hvor smitte kan udgøre en risiko.</p>\r\n<p class=\"Stk2\">\r\n   <span class=\"StkNr\" id=\"id45d2b0cd-88cf-44a7-9083-00cedadd8143\">Stk. 2.</span> Opstår der under opholdet i institutionen/skolen tegn på smitsom sygdom hos et barn, skal hjemmet underrettes med henblik på hjemtagelse, og barnet skal om fornødent holdes adskilt fra de øvrige børn, indtil hjemtagelse finder sted.</p>\r\n<p class=\"Stk2\">\r\n   <span class=\"StkNr\" id=\"id470a24b0-5c17-4650-a5e0-a59129f4c6b1\">Stk. 3.</span> Ved forekomst af en smitsom sygdom hos børn eller personale eller i disses husstand afgør Styrelsen for Patientsikkerhed i tvivlstilfælde, hvornår de pågældende kan modtages i institutionen/skolen.</p>\r\n<p class=\"Paragraf\" id=\"idca227ae9-7143-4397-b8fe-cb9aa0e06003\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Forekomst af smitsomme sygdomme hos børn eller personale i daginstitutioner med børn i 0-6-års alderen, bekendtgøres ved opslag, hvor det findes formålstjenligt.</p>\r\n<p class=\"Paragraf\" id=\"iddcfc0d09-2020-4ca4-876f-34beba6e7d1b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Styrelsen for Patientsikkerhed varetager opgaverne beskrevet i § 1 nr. 1. Den kommunale sundhedstjeneste varetager opgaverne beskrevet i § 1, nr. 2, om fornødent efter bistand fra Styrelsen for Patientsikkerhed.</p>\r\n<p class=\"Stk2\">\r\n   <span class=\"StkNr\" id=\"ida43a186d-d801-48de-8d4e-d9be8fa93fdd\">Stk. 2.</span> Hel eller delvis lukning af institution/skole kan besluttes af Styrelsen for Patientsikkerhed. Under lukningen foretages de foranstaltninger, som Styrelsen for Patientsikkerhed påbyder af hensyn til smitterisikoen. Genåbning kan kun ske med Styrelsen for Patientsikkerheds godkendelse.</p>\r\n<p class=\"Stk2\">\r\n   <span class=\"StkNr\" id=\"id83e855e4-c9e7-4666-8f71-ac6b7f066827\">Stk. 3.</span> Styrelsen for Patientsikkerhed kan bestemme, at der ved forekomst af smitsomme sygdomme ikke må optages nye børn på institutionen/skolen.</p>\r\n<p class=\"ParagrafGruppeOverskrift\">\r\n   <span>Anmeldelse og underretning</span>\r\n</p>\r\n<p class=\"Paragraf\" id=\"ide787e9ba-005c-4662-97c2-3a5987f39f77\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved forekomst af eller mistanke om en af de smitsomme sygdomme, der er omfattet af § 1 nr. 1, gælder de i §§ 7-10 anførte bestemmelser om anmeldelse og underretning.</p>\r\n<p class=\"Paragraf\" id=\"id5dbcef86-543d-4030-abe9-59dd746acd50\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Den behandlende læge anmelder hurtigst muligt til Styrelsen for Patientsikkerhed ethvert tilfælde af sådanne sygdomme, der forekommer hos børn eller personale. I tilfælde af sygdomme omfattet af liste A i lov om foranstaltninger mod smitsomme og andre overførbare sygdomme, skal underretningen tillige ske, hvis sygdomstilfældet opstår hos husstandsmedlemmer.</p>\r\n<p class=\"Stk2\">\r\n   <span class=\"StkNr\" id=\"idaa77c91f-4a45-4faf-bd01-1e54d25890dd\">Stk. 2.</span> Anmeldelse i øvrigt sker efter de regler, som Sundhedsstyrelsen fastsætter i medfør af lov om foranstaltninger mod smitsomme og andre overførbare sygdomme.</p>\r\n<p class=\"Paragraf\" id=\"id4f02d069-ea64-4c27-8319-f582c515b0ca\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Styrelsen for Patientsikkerhed underretter hurtigst muligt</p>\r\n<p class=\"Liste1\">\r\n   <span class=\"Liste1Nr\" id=\"id332cbbd6-b9b0-4ed8-9c2c-6407005fc089\">1)</span> lederen af de berørte institutioner/skoler og</p>\r\n<p class=\"Liste1\">\r\n   <span class=\"Liste1Nr\" id=\"id9f268799-7e2e-4538-93bc-948278529056\">2)</span> den kommunale sundhedstjeneste om et i henhold til § 7, stk. 1, anmeldt sygdomstilfælde.</p>\r\n<p class=\"Stk2\">\r\n   <span class=\"StkNr\" id=\"id28541a1c-9587-41df-a7e2-59a8a93950b5\">Stk. 2.</span> Styrelsen for Patientsikkerhed træffer beslutning om, hvilken personkreds, der skal informeres, samt om indholdet af denne information.</p>\r\n<p class=\"Paragraf\" id=\"id8085e5b6-bd99-4471-b759-52d2af93146f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Lederen af institutionen/skolen formidler den i § 8, stk. 2, omhandlede information til børns og personales hjem.</p>\r\n<p class=\"Stk2\">\r\n   <span class=\"StkNr\" id=\"id52c1f7c5-eca3-43c2-b57a-ecf31b899260\">Stk. 2.</span> I kombinerede institutioner underretter lederen af den institution, hvor sygdommen forekommer, tillige den kombinerede institutions øvrige ledere.</p>\r\n<p class=\"Paragraf\" id=\"idda7d9722-bc8c-4308-ab91-7927a547e510\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> I tilfælde af institutions-/skolelederens fravær varetages dennes opgaver i henhold til denne bekendtgørelse af lederens stedfortræder.</p>\r\n<p class=\"ParagrafGruppeOverskrift\">\r\n   <span>Forskellige bestemmelser</span>\r\n</p>\r\n<p class=\"Paragraf\" id=\"id95774d7c-77bf-4dd3-80a9-d0eaf87283fc\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Sundhedsstyrelsen udarbejder i tilslutning til denne bekendtgørelse en vejledning om forholdsregler mod smitsomme sygdomme i skoler og daginstitutioner for børn og unge.</p>\r\n<p class=\"Paragraf\" id=\"idb6f564f1-dee2-4965-925c-30797576b75d\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 2. februar 2018.</p>\r\n<p class=\"Stk2\">\r\n   <span class=\"StkNr\" id=\"id794a3dad-58b3-440f-99a6-188a789d0401\">Stk. 2.</span> Bekendtgørelse nr. 1515 af 13. december 2007 om forholdsregler mod smitsomme sygdomme i skoler og daginstitutioner for børn og unge ophæves.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 12. januar 2018</p><p class=\"Sign1\" align=\"center\">Søren Brostrøm</p><p class=\"Sign2\" align=\"right\">/ Henrik Stig Jørgensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/02/2018"
        },
        {
            "displayName": "Accession",
            "displayValue": "B20180007705"
        },
        {
            "displayName": "Entydig dokumentidentifikation",
            "displayValue": "CN000446"
        },
        {
            "displayName": "Dato for førstegangsindlæggelse",
            "displayValue": "01/02/2018"
        },
        {
            "displayName": "Dato for indlæggelse",
            "displayValue": "01/02/2018"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "77"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "12/01/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundheds- og Ældremin.,<br />Sundhedsstyrelsen, j.nr. 1-1217-569/1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}