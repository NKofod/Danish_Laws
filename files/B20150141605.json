{
    "id": 175639,
    "title": "Bekendtgørelse om Kommunernes Lønningsnævn",
    "documentTypeId": "60",
    "isSagsforlobPeriodValid": true,
    "shortName": "BEK nr 1416 af 01/12/2015",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om Kommunernes Lønningsnævn</p>\r\n<p class=\"Indledning2\">I medfør af § 67, stk. 1 og 4, i lov om kommunernes styrelse, jf. lovbekendtgørelse nr. 769 af 9. juni 2015, fastsættes:</p>\r\n<p class=\"Paragraf\" id=\"idfdbf2f8c-d84f-49d0-a405-129926835e3d\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Lønningsnævnet godkender bestemmelser om løn- og øvrige ansættelsesforhold for:</p>\r\n<p class=\"Liste1\">\r\n   <span class=\"Liste1Nr\" id=\"idc21d647b-26e2-4ba2-ae9c-78d69a5067f4\">1)</span> Personale ansat i kommuner og kommunale fællesskaber.</p>\r\n<p class=\"Liste1\">\r\n   <span class=\"Liste1Nr\" id=\"id415b47c2-607e-4988-a6f9-547db051edf3\">2)</span> Personale ved kommunale selvstyrehavne, jf. lov om havne.</p>\r\n<p class=\"Liste1\">\r\n   <span class=\"Liste1Nr\" id=\"id98078aff-1277-42ba-be13-ebb323d29d2a\">3)</span> Personale ved selvejende dagtilbud, fritidshjem og klubtilbud m.v., med hvilke kommuner indgår driftsaftale i henhold til bestemmelserne i dagtilbudsloven.</p>\r\n<p class=\"Liste1\">\r\n   <span class=\"Liste1Nr\" id=\"id99fb2c96-9337-4302-921b-124cbdd44975\">4)</span> Personale ved selvejende døgninstitutioner samt selvejende bo-, behandlings-, beskæftigelses-, samværs- og aktivitetstilbud efter lov om social service, med hvilke kommuner indgår driftsaftale i henhold til bestemmelserne i lov om social service.</p>\r\n<p class=\"Liste1\">\r\n   <span class=\"Liste1Nr\" id=\"idb93ab20e-67e4-4fde-b582-c2aa81a386c1\">5)</span> Personale ansat i trafikselskaber, jf. lov om trafikselskaber.</p>\r\n<p class=\"Liste1\">\r\n   <span class=\"Liste1Nr\" id=\"idd53885bc-bef9-435e-81b4-6aea0bbccfed\">6)</span> Tjenestemandslignende ansatte ved privatbanerne.</p>\r\n<p class=\"Stk2\">\r\n   <span class=\"StkNr\" id=\"id9a1d9d55-a055-4fe0-998f-12d40097eca4\">Stk. 2.</span> Lønningsnævnet består af 8 medlemmer og 8 stedfortrædere, der beskikkes af social- og indenrigsministeren. Beskikkelsen sker således:</p>\r\n<p class=\"Liste1\">\r\n   <span class=\"Liste1Nr\" id=\"ida64ef52c-0370-4b8b-956b-4369fa7a1813\">1)</span> 4 medlemmer og 4 stedfortrædere beskikkes efter indstilling af KL.</p>\r\n<p class=\"Liste1\">\r\n   <span class=\"Liste1Nr\" id=\"id80607298-754d-4a1e-87a1-4e518bfa8c3c\">2)</span> 2 medlemmer og 2 stedfortrædere beskikkes efter indstilling af Danske Regioner.</p>\r\n<p class=\"Liste1\">\r\n   <span class=\"Liste1Nr\" id=\"id5a737bce-4b8d-4f8e-819b-ee8793560b32\">3)</span> 1 medlem og 1 stedfortræder beskikkes efter indstilling af finansministeren.</p>\r\n<p class=\"Liste1\">\r\n   <span class=\"Liste1Nr\" id=\"id4ac8643a-3eee-4b01-a2a9-b8cb7d5cb27f\">4)</span> 1 medlem og 1 stedfortræder udpeges af social- og indenrigsministeren.</p>\r\n<p class=\"Stk2\">\r\n   <span class=\"StkNr\" id=\"id610cb8f2-9bf2-43d6-8912-b44eac4ffa9e\">Stk. 3.</span> Den indstillende organisation eller myndighed træffer bestemmelse om, hvilken af de beskikkede stedfortrædere der kan give møde ved et medlems forfald.</p>\r\n<p class=\"Stk2\">\r\n   <span class=\"StkNr\" id=\"idccbd3d3e-8c98-4565-a03f-de09253a1d4e\">Stk. 4.</span> De af KL og Danske Regioner til beskikkelse indstillede medlemmer og stedfortræderne for disse skal ved beskikkelsen være medlem af henholdsvis en kommunalbestyrelse eller et regionsråd.</p>\r\n<p class=\"Stk2\">\r\n   <span class=\"StkNr\" id=\"id0aa274e0-7027-4a6e-9a23-9ae22ccb73cd\">Stk. 5.</span> Beskikkelser foretages for 4 år ad gangen regnet fra den førstkommende 1. juni efter afholdelse af almindelige kommunale og regionale valg.</p>\r\n<p class=\"Paragraf\" id=\"idb5babfe4-faee-4161-a7a7-276f7464981c\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Lønningsnævnet vælger en formand, der leder forhandlingerne i nævnet, samt en næstformand, der fungerer som formand ved formandens forfald. Formanden og næstformanden vælges blandt de af KL indstillede medlemmer af Lønningsnævnet.</p>\r\n<p class=\"Stk2\">\r\n   <span class=\"StkNr\" id=\"id91058c41-9288-4138-b6aa-a739552d1835\">Stk. 2.</span> Formanden indkalder nævnet til møde. Der afholdes møde, når mindst et af nævnets medlemmer fremsætter begæring herom. Nævnet er beslutningsdygtigt, når mindst halvdelen af nævnets medlemmer er til stede. Nævnets afgørelser træffes ved stemmeflerhed.</p>\r\n<p class=\"Stk2\">\r\n   <span class=\"StkNr\" id=\"id26eb0032-d663-4fb7-8a60-e96b5d4fd646\">Stk. 3.</span> Nævnet fastsætter selv sin forretningsorden.</p>\r\n<p class=\"Paragraf\" id=\"id15b91871-662a-4857-9c72-cd82368eab04\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Lønningsnævnet godkender retningslinjer for forhandlinger om fornyelse af overenskomster og aftaler. Nævnet godkender endvidere retningslinjer for generelle aftaler, herunder rammeforlig med personaleorganisationerne.</p>\r\n<p class=\"Stk2\">\r\n   <span class=\"StkNr\" id=\"id2f718258-7f50-493b-859d-ec1b3e4c595c\">Stk. 2.</span> Forinden forhandlinger indledes med personaleorganisationer om almindelige eller principielt betydningsfulde ændringer af gældende overenskomster og aftaler samt generelle aftaler, herunder rammeforlig, der ikke er omfattet af de godkendte retningslinjer efter stk. 1, skal sagen forelægges for Lønningsnævnet.</p>\r\n<p class=\"Stk2\">\r\n   <span class=\"StkNr\" id=\"id35fe05d7-9d8d-4d1c-b893-ca0639d7839f\">Stk. 3.</span> Lønningsnævnet kan henstille, at KL eller den kommune, der er part i forhandlingerne, under forhandlingerne tager hensyn til sådanne synspunkter, som nævnet måtte lægge særlig vægt på.</p>\r\n<p class=\"Stk2\">\r\n   <span class=\"StkNr\" id=\"id491b4ebc-063b-4944-8b86-f7279ca516b7\">Stk. 4.</span> Lønningsnævnet kan ikke indtræde som part i faglige forhandlinger.</p>\r\n<p class=\"Paragraf\" id=\"id551e2c9a-8f70-4892-afe3-0f2973930be3\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Lønningsnævnet skal godkende forhandlingsresultater vedrørende indgåelse af overenskomster og aftaler om løn- og ansættelsesvilkår, rammeforlig med personaleorganisationerne, generelle bestemmelser om tjenestemænds og tjenestemandslignende personales løn-, pensions- og ansættelsesforhold og andre generelle bestemmelser om og rammer for løn- og ansættelsesvilkår, forinden disse kan træde i kraft.</p>\r\n<p class=\"Stk2\">\r\n   <span class=\"StkNr\" id=\"ida1ff85ea-64c8-4dff-b643-4d4bb75915fa\">Stk. 2.</span> For det i § 1 nævnte personale vil der ikke kunne fastsættes løn- og ansættelsesvilkår, der ikke har hjemmel i de i stk. 1 nævnte forhandlingsresultater mv., som er godkendt af Lønningsnævnet. Lønningsnævnet kan dog give en kommune samtykke til særligt begrundede undtagelser herfra.</p>\r\n<p class=\"Stk2\">\r\n   <span class=\"StkNr\" id=\"idea58528c-e5f1-4345-a440-b7b82ad1887f\">Stk. 3.</span> Lønningsnævnet kan beslutte, at løn- og ansættelsesvilkår for stillinger, der ikke er omfattet af overenskomster, aftaler eller klassificeringsregler, ikke kræver nævnets godkendelse, hvis det af tilsynsmæssige grunde skønnes ubetænkeligt, dog bortset fra stillinger som kommunaldirektør og forvaltningschef.</p>\r\n<p class=\"Stk2\">\r\n   <span class=\"StkNr\" id=\"ide95fe7d2-7c07-41fb-b3f5-5dcb5dc2b9cc\">Stk. 4.</span> Hvis Lønningsnævnet ikke kan godkende forhandlingsresultatet vedrørende en overenskomst eller aftale indgået med en forhandlingsberettiget personaleorganisation, kan en fælles repræsentation for det kommunalt ansatte personale kræve adgang til at fremlægge personaleorganisationernes synspunkter på den pågældende sag, hvilket efter den nævnte repræsentations ønske kan ske såvel skriftligt som derved, at der gives personalerepræsentationen adgang til foretræde for nævnet. Skriftlig henvendelse - eventuel foreløbig - skal ske inden 2 uger, efter at der er givet underretning om den påtænkte beslutning, og eventuel endelig redegørelse skal fremsendes inden yderligere 4 ugers forløb. Såfremt mundtlig forelæggelse ønskes, hvorom begæring skal fremsættes til Lønningsnævnet inden 2 uger, efter at der er givet underretning om den påtænkte beslutning, indkaldes den nævnte fællesrepræsentation til et af nævnets ordinære møder med mindst 2 ugers varsel.</p>\r\n<p class=\"Paragraf\" id=\"id21d63a13-ff39-4450-91ef-51eba464ce6a\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Sager forelægges for Lønningsnævnet af KL.</p>\r\n<p class=\"Stk2\">\r\n   <span class=\"StkNr\" id=\"id136cf467-5647-43ed-bf07-ba038fc1ef44\">Stk. 2.</span> Sager vedrørende kommuner, som ikke har afgivet forhandlingsbemyndigelse til KL, forelægges for Lønningsnævnet af nævnets formand, jf. § 2, stk. 1.</p>\r\n<p class=\"Paragraf\" id=\"id49aee06f-8e81-444f-82c8-f8545945b8f7\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Lønningsnævnet kan bemyndige nævnets formand, jf. § 2, stk. 1, til at afgøre sager efter retningslinjer, der fastlægges af nævnet.</p>\r\n<p class=\"Stk2\">\r\n   <span class=\"StkNr\" id=\"id0e2159cc-4b3f-4d65-b8ca-0df8107b2e86\">Stk. 2.</span> Lønningsnævnet kan delegere beføjelser til at afgøre sager efter retningslinjer, der fastlægges af nævnet, til KL.</p>\r\n<p class=\"Paragraf\" id=\"id62764960-9053-44e4-b00a-a04a000b58c1\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Lønningsnævnet ansætter den medhjælp, der er nødvendig for gennemførelsen af nævnets virksomhed, og fastsætter løn- og ansættelsesvilkår for denne medhjælp.</p>\r\n<p class=\"Paragraf\" id=\"id460fcdea-117c-4cc1-97b1-6c92827e1928\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Til nævnets formand ydes et fast vederlag, som udgør 72.000 kr. årligt.</p>\r\n<p class=\"Stk2\">\r\n   <span class=\"StkNr\" id=\"id53281b32-06a8-4dbb-b12c-a699b9ead4a2\">Stk. 2.</span> Til nævnets næstformand ydes et fast vederlag, som udgør 38.800 kr. årligt.</p>\r\n<p class=\"Stk2\">\r\n   <span class=\"StkNr\" id=\"id356e527b-bf80-4c09-a776-5cd46375e7b4\">Stk. 3.</span> Til nævnets øvrige medlemmer beskikket efter indstilling af KL og Danske Regioner ydes et fast vederlag, som udgør 27.700 kr. årligt.</p>\r\n<p class=\"Stk2\">\r\n   <span class=\"StkNr\" id=\"id8177b710-462c-4ac1-ac79-1b4a83e988e7\">Stk. 4.</span> Det faste vederlag reguleres efter de reguleringssatser for løn, der gælder for tjenestemænd i staten. Ved reguleringen anses de i stk. 1-3 anførte beløb som grundbeløb pr. 31. marts 2012.</p>\r\n<p class=\"Paragraf\" id=\"id0166a2c8-085e-46d4-b176-557234bed0b4\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Efter regler fastsat af nævnet udbetales befordringsgodtgørelse til medlemmerne og disses stedfortrædere samt mødediæter til stedfortræderne.</p>\r\n<p class=\"Paragraf\" id=\"id3a8fd73c-0739-4f34-8734-b5086c04a9b2\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Lønningsnævnets regnskabsår følger kommunernes. Nævnets regnskab revideres af en revisor, som antages af nævnet.</p>\r\n<p class=\"Paragraf\" id=\"idc4260119-5ca8-4136-bcdc-b424a93ad93e\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Bekendtgørelsen træder i kraft den 1. januar 2016.</p>\r\n<p class=\"Stk2\">\r\n   <span class=\"StkNr\" id=\"id25af99eb-bf93-4bca-a0ae-084ef910f4d9\">Stk. 2.</span> Bekendtgørelse nr. 1340 af 8. december 2006 om Kommunernes Lønningsnævn ophæves.</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 1. december 2015</p><p class=\"Sign1\" align=\"center\">Karen Ellemann</p><p class=\"Sign2\" align=\"right\">/ Christina Ekmann</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/12/2015"
        },
        {
            "displayName": "Accession",
            "displayValue": "B20150141605"
        },
        {
            "displayName": "Entydig dokumentidentifikation",
            "displayValue": "CJ000133"
        },
        {
            "displayName": "Dato for førstegangsindlæggelse",
            "displayValue": "05/12/2015"
        },
        {
            "displayName": "Dato for indlæggelse",
            "displayValue": "05/12/2015"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1416"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "01/12/2015"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Social- og Indenrigsmin., j.nr. 2014 - 18369"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}