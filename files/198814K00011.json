{
    "id": 107601,
    "title": "1988 BTL 11   BETÆNKNING OVER FORSLAG TIL LOV OM ÆNDRING AF RETSPLEJELOVEN (DØRLUKNING   OG ADVOKATBISTAND TIL DEN FORURETTEDE)    NR L 11 1988-89, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1988/1 BTL 11",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 11 </P>  \r\n\r\n<P></P>  \r\n\r\n<P>Betænkning over Forslag til lov om ændring af retsplejeloven (Dørlukning  \r\n\r\n og advokatbistand til den forurettede) <BR>  \r\n\r\n Nr L 11 1988-89, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19881122 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. To af spørgsmålene og ministerens svar herpå er optrykt </P>  \r\n\r\n<P>som bilag til betænkningen. </P>  \r\n\r\n<P>Udvalget har mærket sig ministerens svar på spørgsmål 2 (se bilaget), men  \r\n\r\n ønsker at lægge vægt på, at en anmodning fra et voldsoffer om, at tiltalte  \r\n\r\n ikke er til stede under afhøringen af den pågældende, imødekommes, så snart  \r\n\r\n der er rimelig baggrund for fremsættelsen af ønsket. </P>  \r\n\r\n<P>Udvalget har tidligere (folketingsåret 1987-88, 1. samling) behandlet et  \r\n\r\n tilsvarende lovforslag fremsat af justitsministeren. Udvalget nåede ikke  \r\n\r\n dengang at afgive betænkning på grund af udskrivelse af valg til Folketinget,  \r\n\r\n men materialet fra denne udvalgsbehandling er indgået i det nuværende  \r\n\r\n udvalgsarbejde. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret. </I></P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Niels Anker Kofoed (V) Jane Oksen (FP) Kirsten Lee (RV)  \r\n\r\n Nør Christensen (CD) Kofod-Svendsen (KRF) Erling Christensen (S) Ole Espersen  \r\n\r\n (S) Søren Hansen (S) Tove Lindbo Larsen (S) Lissa Mathiasen (S) Carsten  \r\n\r\n Andersen (SF) Leif Hermann (SF) Ebba Strange (SF)</I> nfmd. </P>  \r\n\r\n<P>Bilag </P>  \r\n\r\n<P>To af udvalgets spørgsmål til justitsministeren </P>  \r\n\r\n<P>og dennes besvarelser heraf </P>  \r\n\r\n<P>Spørgsmål 1: </P>  \r\n\r\n<P>Vil ministeren tilstille udvalget betænkningsbidrag vedrørende opstramning  \r\n\r\n af praksis for så vidt angår politiets håndhævelse af tilhold efter  \r\n\r\n straffelovens § 265? </P>  \r\n\r\n<P>Svar: </P>  \r\n\r\n<P>Som anført i lovforslagets almindelige bemærkninger pkt. 4 vil  \r\n\r\n Justitsministeriet i en cirkulæreskrivelse til politiet fastsætte nærmere  \r\n\r\n regler om behandlingen af sager om advarsler i medfør af straffelovens § 265  \r\n\r\n (polititilhold). </P>  \r\n\r\n<P>Cirkulæreskrivelsen vil indeholde en beskrivelse af såvel betingelserne  \r\n\r\n for at give tilhold som den nærmere fremgangsmåde for sagernes behandling.  \r\n\r\n Det vil blive anført, at politiet efter omstændighederne skal gøre en person,  \r\n\r\n der har været udsat for krænkelser, opmærksom på muligheden for at meddele  \r\n\r\n polititilhold. Forskrifterne vil endvidere indeholde regler om partshøring,  \r\n\r\n begrundelsespligt, klagevejledning m.v. </P>  \r\n\r\n<P>Det vil blive præciseret, at politiet ikke bør være for tilbageholdende  \r\n\r\n med at give tilhold, når det f.eks. begæres af personer, der har været udsat  \r\n\r\n for voldtægt eller grovere vold. Polititilhold bør ikke være udelukket af, at  \r\n\r\n der i et ægteskab - efter ophævelsen af samlivet - ikke er indgivet  \r\n\r\n separations- eller skilsmissebegæring, at samlivet på tidspunktet for  \r\n\r\n krænkelserne ikke var ophævet, eller af, at indklagede har samværsret med  \r\n\r\n børn, der bor hos klageren. </P>  \r\n\r\n<P>Det vil endvidere generelt blive fremhævet, at alle afgørelser skal  \r\n\r\n træffes på grundlag af en konkret vurdering af samtlige faktiske og retlige  \r\n\r\n forhold, der indgår i sagen. Politiet bør i den forbindelse i øvrigt have  \r\n\r\n opmærksomheden henledt på mulighederne for, at der træffes andre  \r\n\r\n hensigtsmæssige foranstaltninger, f.eks. af social karakter, med henblik på  \r\n\r\n at undgå fremtidige krænkelser. </P>  \r\n\r\n<P>Endelig vil det blive fastsat, at sagerne skal behandles med den fornødne  \r\n\r\n hurtighed og effektivitet. </P>  \r\n\r\n<P>Spørgsmål 2: </P>  \r\n\r\n<P>Efter de gældende regler kan en dommer - efter anmodning fra den  \r\n\r\n voldsramte - afgøre, om anklagede skal forlade retssalen under afhøring af  \r\n\r\n den voldsramte. Vil ministeren foranledige, at dette altid afgøres alene af  \r\n\r\n voldsramte, således at en dommer ikke kan afvise en sådan anmodning? </P>  \r\n\r\n<P>Svar: </P>  \r\n\r\n<P>Efter de gældende regler i retsplejelovens § 848 kan beslutning om, at en  \r\n\r\n tiltalt ikke må være til stede under en vidneafhøring, kun træffes af retten  \r\n\r\n efter en konkret vurdering i hvert enkelt tilfælde. </P>  \r\n\r\n<P>Dette er i overenstemmelse med det almindelige princip i retsplejeloven  \r\n\r\n om, at det er retten, som træffer afgørelse om sagens behandling under hensyn  \r\n\r\n til alle involverede parters retssikkerhed. </P>  \r\n\r\n<P>I lovforslagets almindelige bemærkninger pkt. 3.2. er det anført, at de  \r\n\r\n særlige forhold omkring voldtægtssager efter Justitsministeriets opfattelse  \r\n\r\n ikke kan begrunde en fravigelse af den nævnte væsentlige og fundamentale  \r\n\r\n retsplejemæssige grundsætning. </P>  \r\n\r\n<P>Justitsministeriet finder, at dette i mindst samme omfang gør sig gældende  \r\n\r\n i voldssager, og der bør således ikke ved et brud på den omtalte grundsætning  \r\n\r\n gives den forurettede i en voldssag en ubetinget ret til i alle tilfælde at  \r\n\r\n kunne kræve tiltalte ført ud af retssalen, mens den forurettede afgiver  \r\n\r\n forklaring. </P>  \r\n\r\n<P>Efter Justitsministeriets opfattelse findes det fuldt berettigede hensyn  \r\n\r\n til den forurettede at kunne tilgodeses ved, at retten kan træffe en sådan  \r\n\r\n bestemmelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198814K00011"
        },
        {
            "displayName": "Entydig dokumentidentifikation",
            "displayValue": "CL003948"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}