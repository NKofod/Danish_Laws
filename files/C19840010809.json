{
    "id": 52413,
    "title": "Cirkulære om vejledning i udbud af kommunale og amtskommunale driftsopgaver (Til samtlige amtsråd og kommunalbestyrelser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 108 af 15/08/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om vejledning i udbud af kommunale og  \r\n\r\n amtskommunale driftsopgaver </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd og  \r\n\r\n kommunalbestyrelser) </P>  \r\n\r\n<BR>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>1.1. Det henstilles, at kommuner og amtskommuner overvejer, hvilke opgaver  \r\n\r\n af servicemæssig karakter, der inden for deres område kan være egnede til  \r\n\r\n udførelse af private virksomheder. </P>  \r\n\r\n<P>Formålet hermed er at opnå den mest økonomiske udførelse af opgaverne og  \r\n\r\n at sikre, at opgaverne løses efter de til enhver tid bedst udviklede  \r\n\r\n arbejdsmetoder. Endvidere kan udbud af driftsopgaver indebære bedre  \r\n\r\n muligheder for at prioritere opgaver og udgifter og for at få en mere præcis  \r\n\r\n viden om, hvad løsningen af bestemte opgaver koster. </P>  \r\n\r\n<P>Sådanne overvejelser bør finde sted i forbindelse med iværksættelse af nye  \r\n\r\n opgaver, udvidelser af bestående aktiviteter eller beslutning om større  \r\n\r\n investeringer vedrørende driftsopgaver, der nu udføres i (amts)kommunalt  \r\n\r\n regie. </P>  \r\n\r\n<P>Også herudover kan det være hensigtsmæssigt, at der med mellemrum  \r\n\r\n foretages undersøgelser af, om driftsopgaver kan udbydes. </P>  \r\n\r\n<P>Gennemgangen og behandlingen af opgaverne kan ske i overensstemmelse med  \r\n\r\n nedenstående vejledende retningslinier. </P>  \r\n\r\n<P>1.2. Vejledningen tager sigte på serviceprægede kommunale og amtskommunale  \r\n\r\n driftsopgaver. Opgaver af denne art kan være </P>  \r\n\r\n<P>- serviceopgaver som eksempelvis vask, rengøring og vagttjeneste. </P>  \r\n\r\n<P>- service kombineret med materielle leverancer, eksempelvis catering, samt  \r\n\r\n i visse tilfælde fremstillingsvirksomhed alene, eksempelvis af publikationer.  \r\n\r\n</P>  \r\n\r\n<P>- delfunktioner inden for andre opgaver, eksempelvis analyser,  \r\n\r\n projektering, tilsyn og kontrol. </P>  \r\n\r\n<P>- vedligeholdelses- og reparationsarbejder. </P>  \r\n\r\n<P>Der er i bilag 1 anført en række eksempler på opgaver, der kan være egnet  \r\n\r\n til udførelse af private virksomheder. </P>  \r\n\r\n<P CLASS=PUNKT> <B>2.</B> UNDERSØGELSESFASEN </P>  \r\n\r\n<P>2.1. I undersøgelsesfasen klarlægges, om det vil være hensigtsmæssigt at  \r\n\r\n udbyde opgaven, hvornår et sådant udbud bør foretages ud fra økonomiske  \r\n\r\n overvejelser, og hvilke omkostninger der eventuelt vil være forbundet med en  \r\n\r\n overdragelse af opgaven til privat udførelse. </P>  \r\n\r\n<P>I forbindelse med undersøgelsen udfærdiges en arbejdsbeskrivelse, en  \r\n\r\n beregning af omkostningerne ved (amts)kommunens egen udførelse og en  \r\n\r\n beskrivelse af de konsekvenser, der kan forudses som følge af opgavens  \r\n\r\n eventuelle overdragelse fra offentligt til privat regie. </P>  \r\n\r\n<P>2.2.1. ARBEJDSBESKRIVELSEN kan i denne fase være en kortfattet beskrivelse  \r\n\r\n af (amts)kommunens behov samt en analyse af arbejdsomfanget og  \r\n\r\n ressourceindsatsen m.v. </P>  \r\n\r\n<P>2.2.2. OMKOSTNINGSBEREGNINGEN ved opgavens udførelse i (amts)kommunens  \r\n\r\n eget regie bør udarbejdes efter de retningslinier, der er omtalt i afsnit 5.  \r\n\r\n</P>  \r\n\r\n<P>2.2.3. (Amts)kommunen kan lade et privat rådgivende firma forberede  \r\n\r\n beslutningsgrundlaget og eventuelt arbejde videre med gennemførelsen af  \r\n\r\n udbudsforretningen. I så fald må (amts)kommunen sørge for, at bestemmelserne  \r\n\r\n i denne vejledning følges, ligesom det påhviler den at gøre opmærksom på  \r\n\r\n gældende lovgivning og andre bestemmelser, der skal overholdes. </P>  \r\n\r\n<P>I tilfælde, hvor myndigheden har brug for at supplere sit kendskab til  \r\n\r\n aktuelle markedspriser, kan der indhentes overslag hos et privat firma. </P>  \r\n\r\n<P CLASS=PUNKT> <B>3.</B> UDBUDSFASEN </P>  \r\n\r\n<P>Såfremt (amts)kommunen på basis af det under afsnit 2 omtalte materiale  \r\n\r\n m.v. beslutter at indhente tilbud fra private virksomheder, bør den tage  \r\n\r\n stilling til, om den vil forbeholde sig muligheden af at udføre opgaven selv,  \r\n\r\n eller om opgaven under alle omstændigheder vil blive overdraget til en privat  \r\n\r\n virksomhed. Beslutningen herom bør klart fremgå af udbudsmaterialet. </P>  \r\n\r\n<P>3.2. Der kan være tale om følgende former for udbud: </P>  \r\n\r\n<P>3.2.1. DIREKTE FORESPØRGSEL </P>  \r\n\r\n<P>Ved direkte forespørgsel rettes anmodning om tilbud til et passende antal  \r\n\r\n virksomheder, som må formodes at være konkurrencedygtige. Antallet må  \r\n\r\n vurderes efter opgavens art og størrelse samt efter tidligere erfaringer m.v.  \r\n\r\n Antallet af forespørgsler kan begrænses til en enkelt eller til en snæver  \r\n\r\n kreds af virksomheder, såfremt indhentning af flere tilbud ikke kan forventes  \r\n\r\n at medføre fordele med hensyn til pris m.v., eller hvor der er tale om  \r\n\r\n arbejde, hvor der kræves særlig teknisk viden eller kunstneriske evner. </P>  \r\n\r\n<P>3.2.2. BEGRÆNSET OG OFFENTLIGT UDBUD </P>  \r\n\r\n<P>I stedet for at rette direkte henvendelse til de private virksomheder kan  \r\n\r\n (amts)kommunen overveje, om den ønsker at indkalde interesserede virksomheder  \r\n\r\n gennem annoncering i dagspressen og fagpressen m.v. I sådanne situationer  \r\n\r\n taler man om begrænset eller offentligt udbud. I den her omtalte situation er  \r\n\r\n udbudsforretningen ikke underkastet særlige formregler. </P>  \r\n\r\n<P>Ved BEGRÆNSET UDBUD indkalder (amts)kommunen ved annoncering i dags- og  \r\n\r\n fagpressen m.v. tilkendegivelser fra mulige leverandører om, at de er  \r\n\r\n interesseret i at afgive tilbud. (Amts)kommunen kan frit vælge blandt de  \r\n\r\n interesserede forhandlere og eventuelle andre, hvem den derefter ønsker at  \r\n\r\n sende forespørgsel til. </P>  \r\n\r\n<P>Ved OFFENTLIGT UDBUD indkaldes der gennem annoncering tilbud fra alle, der  \r\n\r\n ønsker at afgive tilbud. </P>  \r\n\r\n<P>3.2.3. ENHEDSPRIS-KONKURRENCE </P>  \r\n\r\n<P>I situationer, hvor arbejdsprocessen er kendt, men derimod ikke omfanget  \r\n\r\n af arbejdet, kan der skabes konkurrence på timepriser eller enhedspriser.  \r\n\r\n Praksis herfor eksisterer inden for bygge- og anlægsarbejder (kabelgravning,  \r\n\r\n tillægsarbejder). Endelig kan der skabes konkurrence mellem tilbudsgivere på  \r\n\r\n salærberegninger. </P>  \r\n\r\n<P>3.2.4. UDBUD VED GIVEN PRIS </P>  \r\n\r\n<P>Metoden indebærer, at (amts)kommunen i udbudsmaterialet angiver prisen for  \r\n\r\n ydelsen, men i øvrigt åbner for tilbudsgiverens egne løsningsforslag eller -  \r\n\r\n hvis opgavebeskrivelse medfølger hvilke krav, der ikke kan opfyldes. Under  \r\n\r\n visse forudsætninger - eksempelvis på nye områder og for små opgavers  \r\n\r\n vedkommende - kan metoden være velegnet til at fastslå, hvilken service, der  \r\n\r\n kan fås for et bestemt, afgrænset beløb. </P>  \r\n\r\n<P CLASS=PUNKT> <B>4.</B> ARBEJDSBESKRIVELSEN </P>  \r\n\r\n<P>4.1. Arbejdsbeskrivelsen må være så gennemarbejdet, at den kan danne basis  \r\n\r\n for tilbudsgivningen og være grundlag for pris- og kvalitetssammenligninger  \r\n\r\n samt de senere beslutninger i sagen. </P>  \r\n\r\n<P>4.2. Arbejdsbeskrivelsen kan ske efter den funktionelle  \r\n\r\n (løsningsorienterede) eller den arbejdsbeskrivende metode. </P>  \r\n\r\n<P>Den FUNKTIONELLE (løsningsorienterede) metode beskriver det resultat, der  \r\n\r\n ønskes opnået. Metoden indeholder som regel kun få anvisninger på, hvorledes  \r\n\r\n resultatet opnås. </P>  \r\n\r\n<P>Ved den ARBEJDSBESKRIVENDE metode gives der detaljerede anvisninger på,  \r\n\r\n hvordan resultatet nås. </P>  \r\n\r\n<P>Den funktionelle metode åbner for nye løsninger af den pågældende opgave  \r\n\r\n og overlader samtidig en del forudsætninger til tilbudsgiverne selv. Denne  \r\n\r\n metode bør benyttes i alle tilfælde, hvor det resultat, der ønskes opnået,  \r\n\r\n kan beskrives objektivt, dvs. med angivelse af det ønskede kvalitetsniveau.  \r\n\r\n Når det ønskede resultat ikke kan beskrives objektivt, kan den  \r\n\r\n arbejdsbeskrivende metode anvendes, idet den i sådanne tilfælde giver mindre  \r\n\r\n risiko for misforståelser. </P>  \r\n\r\n<P CLASS=PUNKT> <B>5.</B> OMKOSTNINGSKALKULER </P>  \r\n\r\n<P>5.1. OMKOSTNINGSTYPER </P>  \r\n\r\n<P>Omkostningsberegninger ved udførelse af opgaver i eget regie skal  \r\n\r\n muliggøre en sammenligning med omkostningerne ved udførelse i privat regie.  \r\n\r\n</P>  \r\n\r\n<P>Beregningerne bør foreligge senest ved tilbudsfristens udløb, og  \r\n\r\n resultatet heraf bør gøres offentligt tilgængeligt i de tilfælde, hvor  \r\n\r\n (amts)kommunen offentliggør tilbudspriserne. </P>  \r\n\r\n<P>Opgørelsen af omkostningerne ved udførelse i eget regie bør afspejle  \r\n\r\n værdien af det ressourceforbrug, som en given produktion direkte og indirekte  \r\n\r\n skønnes at medføre på lidt længere sigt - målt i faste priser. </P>  \r\n\r\n<P>Omkostningerne ved en ny produktion skal således beregnes i forhold til  \r\n\r\n det produktionsomfang, der mere permanent stiles mod, ikke i forhold til en  \r\n\r\n eventuelt mindre produktion i en indkøringsfase. </P>  \r\n\r\n<P>Tilsvarende bør omkostningerne til en igangværende produktion beregnes i  \r\n\r\n forhold til de forventede ressourcekrav ved en videreførelse på længere sigt,  \r\n\r\n og ikke i forhold til de kortsigtede forhold, som man ved en egentlig  \r\n\r\n forretningsmæssig drift ville tage i betragtning - f.eks. kapitalapparatets  \r\n\r\n alder eller eksistensen af uudnyttet kapacitet. </P>  \r\n\r\n<P>Disse forhold kan derimod få betydning for valget af det tidspunkt, hvor  \r\n\r\n en eventuel privatisering mest fordelagtigt kan ske. </P>  \r\n\r\n<P>Omkostningerne kan opdeles i følgende typer: </P>  \r\n\r\n<P>- variable direkte omkostninger </P>  \r\n\r\n<P>- variable fællesomkostninger </P>  \r\n\r\n<P>- anlægsomkostninger. </P>  \r\n\r\n<P>Ved VARIABLE DIREKTE OMKOSTNINGER forstås omkostninger til løn og  \r\n\r\n materialer m.v., der direkte medgår til produktion af den pågældende ydelse.  \r\n\r\n</P>  \r\n\r\n<P>Ved VARIABLE FÆLLESOMKOSTNINGER forstås omkostninger, som er fælles for  \r\n\r\n produktionen af flere ydelser, f.eks. ledelse og tilsyn, bogholderi og  \r\n\r\n administration i øvrigt. </P>  \r\n\r\n<P>Ved ANLÆGSOMKOSTNINGER forstås omkostningerne ved benyttelse af maskiner,  \r\n\r\n bygninger og andre faste anlæg i form af afskrivning og forrentning. </P>  \r\n\r\n<P>Afskrivningen udtrykker i princippet den forringelse af anlæggets værdi,  \r\n\r\n der sker i løbet af dets levetid på grund af slid og forældelse, medens  \r\n\r\n forrentningen udtrykker omkostningerne ved at have kapital bundet i  \r\n\r\n pågældende anlæg. Beregningen af anlægsomkostningerne forudsætter derfor, at  \r\n\r\n der opstilles skøn over ANLÆGGETS VÆRDI, dets LEVETID og RENTEFODEN. </P>  \r\n\r\n<P>5.2. VURDERING AF OMKOSTNINGERNE </P>  \r\n\r\n<P>Der knytter sig som regel ikke større vanskeligheder til en opgørelse af  \r\n\r\n de VARIABLE DIREKTE OMKOSTNINGER. Det drejer sig som nævnt om de udgifter til  \r\n\r\n løn og materiale m.v., der direkte medgår til produktionen af de pågældende  \r\n\r\n ydelser, og som ville falde bort, såfremt opgaven blev privatiseret. Det er  \r\n\r\n imidlertid væsentligt, at alle variable omkostninger medregnes f.eks. også  \r\n\r\n ATP-bidrag, feriepenge, forventet spildtid, svind og driftsforstyrrelser.  \r\n\r\n</P>  \r\n\r\n<P>Ved en sammenligning med private tilbud på udførelse af eksisterende  \r\n\r\n opgaver må man endvidere tage hensyn til eventuelle udgifter, som kan blive  \r\n\r\n aktuelle i tilfælde af en privatisering, f.eks. til tilsyn med den  \r\n\r\n privatiserede produktion eller eventuelt udgifter til ventepenge og pension  \r\n\r\n eller lignende til de offentligt ansatte, der ikke overføres til anden  \r\n\r\n beskæftigelse. </P>  \r\n\r\n<P>De VARIABLE FÆLLESOMKOSTNINGER skal afspejle værdien af den udnyttelse af  \r\n\r\n fælles faciliteter, som en given produktion giver anledning til, når den er  \r\n\r\n (kommet) i gang. </P>  \r\n\r\n<P>Ved igangsætning eller udvidelse af en offentlig aktivitet må man derfor  \r\n\r\n være opmærksom på, at sådanne omkostninger kan opstå senere. Mindre  \r\n\r\n udvidelser på vidt forskellige områder kan efterhånden medføre krav om  \r\n\r\n udvidelser i bogholderi og økonomiforvaltning og på længere sigt skabe behov  \r\n\r\n for nye lokaler osv. </P>  \r\n\r\n<P>Ved udbud af eksisterende opgaver vil de variable fællesomkostninger  \r\n\r\n omvendt først falde bort på lidt længere sigt i forbindelse med omplaceringer  \r\n\r\n og naturlig afgang. </P>  \r\n\r\n<P>Disse forhold bør imidlertid ikke indgå i omkostningsberegningen, men bør  \r\n\r\n tages i betragtning ved valget af tidspunkt for en eventuel privatisering.  \r\n\r\n</P>  \r\n\r\n<P>Da formålet med omkostningsberegningen i udbudssammenhæng er at give et  \r\n\r\n rimeligt dækkende indtryk af udgifterne ved igangsætning eller videreførelse  \r\n\r\n af en produktion i eget regie på lidt længere sigt, bør ANLÆGSOMKOSTNINGERNE  \r\n\r\n (afskrivning og forrentning) beregnes på grundlag af ANSKAFFELSESPRISEN FOR  \r\n\r\n ET NYT ANLÆG, som er den kapital, der mere permanent skal bindes i  \r\n\r\n produktionen for at gøre den mulig. </P>  \r\n\r\n<P>Værdien af eksisterende anlæg påvirker således ikke  \r\n\r\n omkostningsberegningen, men deres værdi som udlejnings- eller salgsobjekt kan  \r\n\r\n have væsentlig betydning for det tidspunkt, hvor en privatisering mest  \r\n\r\n fordelagtigt kan gennemføres. </P>  \r\n\r\n<P>Til brug for omkostningsberegningen må man dernæst skønne over anlæggets  \r\n\r\n levetid og renten. </P>  \r\n\r\n<P>LEVETIDEN bør være den periode, hvor anlægget under hensyn til dets  \r\n\r\n karakter og udgifter til reparation og vedligeholdelse skønnes at ville blive  \r\n\r\n anvendt i produktionen. Denne &#187;økonomiske&#171; levetid vil normalt være  \r\n\r\n en del kortere end anlæggets fysiske levetid. </P>  \r\n\r\n<P>RENTEFODEN bør være realrenten og ikke den nominelle rente, eftersom  \r\n\r\n omkostningsberegningen foretages i faste priser. Den bør ikke være lavere end  \r\n\r\n den af finansministeriet anvendte samfundsøkonomiske kalkulationsrentefod -  \r\n\r\n for tiden 7 procent p.a. </P>  \r\n\r\n<P>De samlede anlægsomkostninger kan opgøres på to - principielt forskellige  \r\n\r\n - måder. </P>  \r\n\r\n<P>Efter den første beregnes afskrivningerne og derefter forrentningen på  \r\n\r\n grundlag af de nedskrevne anlægsværdier. Anlægsomkostningerne vil derfor  \r\n\r\n falde over anlæggets levetid. Denne fremgangsmåde anbefales for  \r\n\r\n institutioner, der i øvrigt opgør afskrivning og forrentning hver for sig.  \r\n\r\n</P>  \r\n\r\n<P>Institutioner, som kun opgør anlægsomkostningerne til brug for de  \r\n\r\n kalkyler, der er omtalt i denne vejledning, kan mere hensigtsmæssigt bruge en  \r\n\r\n anden fremgangsmåde. Efter denne opgøres anlægsomkostningerne som den årlige  \r\n\r\n ydelse af et annuitetslån af samme størrelse som anlæggets værdi og med samme  \r\n\r\n levetid som anlægget. </P>  \r\n\r\n<P>I bilag 2 er anført de årlige anlægsomkostninger ved et anlæg til en værdi  \r\n\r\n af 1.000 kr. ved forskellige levetider og rentesatser, og i bilag 3 er vist  \r\n\r\n et eksempel på en omkostningskalkule. </P>  \r\n\r\n<P CLASS=PUNKT> <B>6.</B> UDFORMNING AF UDBUDSMATERIALET </P>  \r\n\r\n<P>6.1. Ud over en beskrivelse af opgaven bør udbudsmaterialet indeholde  \r\n\r\n fuldstændige oplysninger om de vilkår, der gælder for udbudskonkurrencen.  \r\n\r\n Udbudsmaterialet bør således bl.a. indeholde oplysninger om </P>  \r\n\r\n<P>- de krav, der stilles til tilbudets udformning, indlevering og gyldighed,  \r\n\r\n</P>  \r\n\r\n<P>- de særlige krav, der stilles til tilbudsgiverne af teknisk, økonomisk og  \r\n\r\n organisatorisk art, </P>  \r\n\r\n<P>- de forretningsgange, der vil blive fulgt ved tilbudenes behandling, </P>  \r\n\r\n<P>- de kriterier, der vil blive lagt til grund ved vurdering af tilbudene,  \r\n\r\n</P>  \r\n\r\n<P>- de særlige betingelser, der vil indgå i en eventuel kontrakt, </P>  \r\n\r\n<P>- den del af (amts)kommunens forvaltning, som en privat tilbudsgiver  \r\n\r\n eventuelt skal samarbejde med, </P>  \r\n\r\n<P>- hvorvidt der kan afgives alternative tilbud, </P>  \r\n\r\n<P>- hvorvidt tilbudsgiveren forventes at ansætte tidligere offentlige  \r\n\r\n medarbejdere, </P>  \r\n\r\n<P>- hvorvidt tilbudsgiveren forventes at overtage eller benytte offentlige  \r\n\r\n bygninger, anlæg eller materiel. </P>  \r\n\r\n<P>6.2. Udbudsmaterialet bør udformes på en sådan måde, at det ikke  \r\n\r\n favoriserer bestemte typer af løsninger - herunder den fortsatte udførelse i  \r\n\r\n (amts)kommunens eget regie - eller at bestemte virksomheder eller typer af  \r\n\r\n virksomheder på urimelig måde udelukkes fra at afgive tilbud. </P>  \r\n\r\n<P>I de tilfælde, hvor (amts)kommunen forbeholder sig selv at udføre opgaven,  \r\n\r\n bør det af udbudsmaterialet fremgå, hvilke retningslinier der vil blive fulgt  \r\n\r\n ved valget mellem (amts)kommunens udførelse i eget regie og overdragelse af  \r\n\r\n opgaven til private. </P>  \r\n\r\n<P CLASS=PUNKT> <B>7.</B> VALG AF LEVERANDØR </P>  \r\n\r\n<P>Efter sædvanlig behandling af tilbudene bør (amts)kommunen vælge den  \r\n\r\n løsning, som alle forhold taget i betragtning er den mest fordelagtige. </P>  \r\n\r\n<P>Sammenligningen bør vise, hvad løsningen af opgaven koster, og hvilken  \r\n\r\n værdi der er tillagt de kriterier, som i øvrigt indgår i vurderingen. Blandt  \r\n\r\n disse kriterier kan være virksomhedens eventuelle ansættelse af medarbejdere,  \r\n\r\n der tidligere har udført opgaven. </P>  \r\n\r\n<P CLASS=PUNKT> <B>8.</B> OPLYSNING TIL IKKE-VALGTE TILBUDSGIVERE </P>  \r\n\r\n<P>Når udbudsforretningen er afsluttet, og det er besluttet, hvem der skal  \r\n\r\n udføre opgaven, gives der de øvrige tilbudsgivere meddelelse om, at deres  \r\n\r\n tilbud ikke er accepteret. Meddelelsen bør indeholde en kortfattet  \r\n\r\n begrundelse for, hvorfor den bydende ikke kom i betragtning. </P>  \r\n\r\n<P>Oplysninger om den indgåede kontrakt, de aftalte priser og andre forhold i  \r\n\r\n forbindelse hermed bør normalt ikke gives. </P>  \r\n\r\n<P CLASS=PUNKT> <B>9.</B> HYPPIGHED AF UDBUD </P>  \r\n\r\n<P>Hvor en opgave, der vedrører løbende leverancer, er overdraget til privat  \r\n\r\n udførelse, bør nyt udbud ske hvert 3.-5. år. Ved fastsættelse af  \r\n\r\n kontraktperiodens længde bør der tages hensyn til opgavens karakter og  \r\n\r\n investeringernes omfang. Ved særligt investeringskrævende opgaver kan det  \r\n\r\n overvejes at stille eventuelt disponible maskiner og udstyr til rådighed for  \r\n\r\n det private firma. </P>  \r\n\r\n<P>(Amts)kommunerne kan i udbudsmaterialet anmode om tilbud på alternativt  \r\n\r\n kortere og længere gyldighedsperioder. </P>  \r\n\r\n<P>Udbud bør ske, når der skal udskiftes anlæg, eller når man står overfor  \r\n\r\n beslutninger vedrørende fællesomkostninger. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 15. AUGUST  \r\n\r\n 1984 </I> </P>  \r\n\r\n<P CLASS=UNDERSKREVET-AF ALIGN=CENTER>BRITTA SCHALL HOLBERG </P>  \r\n\r\n<P CLASS=MINISTER ALIGN=RIGHT>/Marius Ibsen </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P>Eksempler på opgaver, der kan udføres i privat regie </P>  \r\n\r\n<P>Brandslukning </P>  \r\n\r\n<P>Bygningsovervågning </P>  \r\n\r\n<P>Databehandling </P>  \r\n\r\n<P>Drift og vedligeholdelse af faste anlæg </P>  \r\n\r\n<P>Drift og vedligeholdelse af ledningsnet </P>  \r\n\r\n<P>Drift og vedligeholdelse af grønne områder m.v. </P>  \r\n\r\n<P>Ejendomsadministration </P>  \r\n\r\n<P>Fremstilling af beklædning </P>  \r\n\r\n<P>Grafiske arbejder </P>  \r\n\r\n<P>Indkøbsvirksomhed </P>  \r\n\r\n<P>Kantinedrift </P>  \r\n\r\n<P>Kioskdrift </P>  \r\n\r\n<P>Konservatorarbejde </P>  \r\n\r\n<P>Køkkentjeneste og catering </P>  \r\n\r\n<P>Opgaver ved kystsikring, klitvæsen, sandflugt m.v. </P>  \r\n\r\n<P>Personaleuddannelse </P>  \r\n\r\n<P>Projektering og udbud </P>  \r\n\r\n<P>Rengøring </P>  \r\n\r\n<P>Renovation </P>  \r\n\r\n<P>Reparation og vedligeholdelse af vogn- og maskinpark </P>  \r\n\r\n<P>Rådgivningsvirksomhed </P>  \r\n\r\n<P>Snerydning og grusning </P>  \r\n\r\n<P>Transportvirksomhed, herunder patienttransport </P>  \r\n\r\n<P>Vagttjeneste </P>  \r\n\r\n<P>Vask </P>  \r\n\r\n<P>Værkstedsarbejde </P>  \r\n\r\n<P>Bilag 2 </P>  \r\n\r\n<P>Årlige anlægsomkostninger pr. 1.000 kr. anlægsværdi ved forskellige  \r\n\r\n levetider og rentesatser*) </P>  \r\n\r\n<P>--------------------------------------------------------------------- </P>  \r\n\r\n<PRE>  \r\n\r\n                               Rente  \r\n\r\n    ------------------------------------------------------------------  \r\n\r\n levetid       5 pct.          7 pct.          9 pct.         11 pct.  \r\n\r\n --------------------------------------------------------------------  \r\n\r\n   1 år...   1.050,00        1.070,00        1.090,00        1.110,00  \r\n\r\n   2 år...     537,81          553,09          568,47          583,93  \r\n\r\n   3 år...     367,21          381,05          395,06          409,21  \r\n\r\n   4 år...     282,01          295,23          308,67          322,33  \r\n\r\n   5 år...     230,98          243,89          257,09          270,57  \r\n\r\n   6 år...     197,02          209,80          222,92          236,38  \r\n\r\n   7 år...     172,82          185,55          198,69          212,22  \r\n\r\n   8 år...     154,72          167,47          180,67          194,32  \r\n\r\n   9 år...     140,69          153,49          166,78          180,60  \r\n\r\n  10 år...     129,51          142,38          155,82          169,80  \r\n\r\n  11 år...     120,39          133,36          146,95          161,12  \r\n\r\n  12 år...     112,83          125,90          139,65          154,03  \r\n\r\n  13 år...     106,46          119,65          133,57          148,15  \r\n\r\n  14 år...     101,02          114,35          128,43          143,23  \r\n\r\n  15 år...      96,34          109,80          124,06          139,07  \r\n\r\n  20 år...      80,24           94,39          109,55          125,58  \r\n\r\n  25 år...      70,95           85,81          101,81          118,74  \r\n\r\n  30 år...      65,05           80,59           97,34          115,03  \r\n\r\n  40 år...      58,28           75,01           92,96          111,72  \r\n\r\n  50 år...      54,78           72,46           91,23          110,60  \r\n\r\n  75 år...      51,32           70,44           90,14          110,04  \r\n\r\n 100 år...      50,38           70,08           90,02          110,00  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>*) Beregnet som annuitetslån med årlig rentetilskrivning efter følgende  \r\n\r\n formel:  \r\n\r\n<PRE>  \r\n\r\n             (l + r)n  \r\n\r\n a= K x r x -------------  \r\n\r\n             (l + r)n - 1  \r\n\r\n</PRE>  \r\n\r\n</LI>  \r\n\r\n</UL>  \r\n\r\n<P>hvor a = annuiteten, K = investeringen </P>  \r\n\r\n<P>r = renten og n = levetiden </P>  \r\n\r\n<P>Bilag 3 </P>  \r\n\r\n<P>Eksempel på en omkostningskalkule </P>  \r\n\r\n<P>Nedenfor er vist et eksempel på en omkostningskalkule vedrørende en  \r\n\r\n kommunal gartnerafdelings vedligeholdelse af et stadionanlæg. </P>  \r\n\r\n<P>Af overskuelighedshensyn medtages alene gartnerarbejde, d.v.s.  \r\n\r\n vedligeholdelse af græsarealer, grusbaner og beplantninger. Det egentlige  \r\n\r\n stadionanlæg (klubhus, tilskuerpladser, løbebaner m.v.) vil som regel være  \r\n\r\n underlagt en stadioninspektør og er derfor ikke medregnet. </P>  \r\n\r\n<P>Ydelsen er ikke momsbelagt. </P>  \r\n\r\n<P>Kalkule </P>  \r\n\r\n<PRE>  \r\n\r\n ---------------------------------------------------------------------  \r\n\r\n Variable direkte omkostninger     Omkostninger i alt  Stadions  andel  \r\n\r\n ---------------------------------------------------------------------  \r\n\r\n Lønninger  : 2.298 timer a 85,00 kr.                     195.330 kr.  \r\n\r\n Maskinleje    (til kørselsafdeling):  \r\n\r\n Gruppe 1  : Lastvogn, 3 timer a 314,00 kr.                   942 kr.  \r\n\r\n Gruppe 2  : Varevogn, 86,5 timer a 37,75 kr.               3.265 kr.  \r\n\r\n    Traktor, 285,5 timer a 45,75 kr.                       16.062 kr.  \r\n\r\n    Græsklipper, 202 timer a 34,20 kr.                      6.908 kr.  \r\n\r\n (I gruppe 1 sker vognafregning inkl.  \r\n\r\n chauffør og anlægsomkostninger)  \r\n\r\n Specialmaskine nr. 80, 200,0 timer a 40,75 kr.             8.150 kr.  \r\n\r\n Diverse omkostninger, bl.a. græsfrø, gødning, kalk m.v.   60.000 kr.  \r\n\r\n                                                        -------------  \r\n\r\n   Variable direkte omkostninger i alt                    290.657 kr.  \r\n\r\n                                                        -------------  \r\n\r\n ---------------------------------------------------------------------  \r\n\r\n Variable fællesomkostninger       Omkostninger i alt  Stadions  andel  \r\n\r\n ---------------------------------------------------------------------  \r\n\r\n GARTNERAFDELINGEN  \r\n\r\n Timeforbrug: 77.382 timer  \r\n\r\n (2.298 timer svarer til 2,9 pct.)  \r\n\r\n Øvrige personaleomkostninger........  362.000 kr.         10.751 kr.  \r\n\r\n bl.a. tjenestekørsel  \r\n\r\n beklædning  \r\n\r\n telefon  \r\n\r\n rådighedsvagt  \r\n\r\n Forsikringsudgifter, personale......   25.000 kr.            743 kr.  \r\n\r\n Lokaleomkostninger..................  124.000 kr.          3.683 kr.  \r\n\r\n bl.a. vedligeholdelse  \r\n\r\n rengøring  \r\n\r\n varme, el  \r\n\r\n Fællesudgifter, materiel............  527.000 kr.         15.652 kr.  \r\n\r\n bl.a. anskaffelser  \r\n\r\n vedligeholdelse  \r\n\r\n</PRE>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Vejledningen er forældet og afløst af andre vejledninger og regler om udbud. Eksempelvis er de vejledende retningslinjer om beregning af kontrolbud i dag indeholdt i kapitel 9 i Indenrigs- og Sundhedsministeriets budget- og regnskabssystem. Endvidere kan det nævnes, at servicestrategiordningen, der henhører under Indenrigs- og Sundhedsministeriet, sætter fokus på kvalitets- og effektivitetsudvikling."
    ],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/11/1984"
        },
        {
            "displayName": "Accession",
            "displayValue": "C19840010809"
        },
        {
            "displayName": "Entydig dokumentidentifikation",
            "displayValue": "CM011246"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "26/10/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "108"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "15/08/1984"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 5. k. kt. j.nr. 1402-2/84"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}