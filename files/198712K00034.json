{
    "id": 113173,
    "title": "1987 LSF 34   FORSLAG TIL LOV OM ÆNDRING AF LIGNINGSLOVEN (OPHÆVELSE AF   PRIVATFORBRUGSBESKATNINGEN) ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 34",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 34 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Ophævelse af  \r\n\r\n privatforbrugsbeskatningen) </P>  \r\n\r\n<P></P>  \r\n\r\n<P>Fremsat af Glistrup (FP) Dohrmann (FP) Annette Just (FP) Pia Kjærsgaard  \r\n\r\n (FP) </P>  \r\n\r\n<P></P>  \r\n\r\n<P>den 27. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jf. lovbekendtgørelse nr. 659 af 22. september </P>  \r\n\r\n<P>1986, som ændret ved lov nr. 361 af 10. juni 1987, foretages </P>  \r\n\r\n<P>følgende ændring: </P>  \r\n\r\n<P>§ 28 ophæves. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Lov nr. 509 af 2. oktober 1974 indførte med virkning fra indkomståret </P>  \r\n\r\n<P>1975 en ny § 28 i ligningsloven om, at visse selvstændigt </P>  \r\n\r\n<P>næringsdrivende - i praksis især nyetablerede landmænd og andre, </P>  \r\n\r\n<P>der har det svært - skal indkomstbeskattes på grundlag af deres </P>  \r\n\r\n<P>privatforbrug i situationer, hvor deres skatteindtægt opgjort på </P>  \r\n\r\n<P>normal vis ligger på mindre beløb. Reglen er uadministrerbar og </P>  \r\n\r\n<P>sætter på en aldeles urimelig måde skel mellem skatteyderne, </P>  \r\n\r\n<P>bl.a. til skade for personer med forsørgerpligter. Loven </P>  \r\n\r\n<P>gennemførtes da også på trods af en enstemmig modstand fra </P>  \r\n\r\n<P>sagkundskaben, jf. bl.a. betænkning af 28. august 1974 fra det af </P>  \r\n\r\n<P>finansministeren den 24. maj 1974 nedsatte udvalg om nulindtægters </P>  \r\n\r\n<P>beskatning. </P>  \r\n\r\n<P>Forslaget blev vedtaget i en sen nattetime efter århundredets mest </P>  \r\n\r\n<P>folketingsdramatiske dag (20. september 1974) med stemmer fra </P>  \r\n\r\n<P>Socialdemokraterne, de fleste radikale (minus Per Gudme og Dagmar </P>  \r\n\r\n<P>Andreasen), Centrum-Demokraterne, Danmarks Kommunistiske Parti, </P>  \r\n\r\n<P>Socialistisk Folkeparti og Kristeligt Folkeparti. </P>  \r\n\r\n<P>Flertallet havde ganske klart en helt anden konjunkturbedømmelse end </P>  \r\n\r\n<P>den, der viste sig at blive den korrekte. </P>  \r\n\r\n<P>Fremskridtspartiet foreslog - ved L 38 af 17. oktober 1975 - at </P>  \r\n\r\n<P>ophæve reglen, før den trådte i kraft, men folketingsflertallet </P>  \r\n\r\n<P>ville ikke afstå fra at indlade sig på nydannelseseksperimentet </P>  \r\n\r\n<P>fra septembernatten , jf. nærmere Folketingstidende </P>  \r\n\r\n<P>1975-76, forhandlingerne spalte 1631-1654, 3296-3309 og 3625-3630 </P>  \r\n\r\n<P>samt tillæg A sp. 989-990 og B 159-160. </P>  \r\n\r\n<P>Fremskridtspartiet afprøvede ved L 182 af 16. april 1982, jf. </P>  \r\n\r\n<P>Folketingstidende 1981-82 (2. samling), tillæg A spalte 4473 og </P>  \r\n\r\n<P>forhandlingerne spalte 7318, om folketingsflertallet var modnet </P>  \r\n\r\n<P>til at indse reglens uforstandighed. Også denne gang forgæves. </P>  \r\n\r\n<P>Efter forløbet af yderligere over fem år prøver partiet så ved </P>  \r\n\r\n<P>nærværende lovforslag igen og håber, at tredje gang bliver lykkens </P>  \r\n\r\n<P>gang. </P>  \r\n\r\n<P>Siden 1974 er reglen ændret tre gange: ved lov nr. 266 af 8. juni </P>  \r\n\r\n<P>1978, ved lov nr. 228 af 26. maj 1982 og ved lov nr. 361 af 10. </P>  \r\n\r\n<P>juni 1987. Efter foretagelsen af disse tekniske småændringer har </P>  \r\n\r\n<P>reglen følgende indhold: </P>  \r\n\r\n<P>&#187;§ 28. Hvis en person, som er skattepligtig efter kildeskattelovens §  \r\n\r\n</P>  \r\n\r\n<P>1, har foretaget skattemæssig afskrivning, henlæggelse til </P>  \r\n\r\n<P>investeringsfond eller beløbsmæssigt har forøget sin nedskrivning </P>  \r\n\r\n<P>på varelagre i forhold til det foregående år og den </P>  \r\n\r\n<P>skattepligtige indkomst er mindre end det beløb, som det </P>  \r\n\r\n<P>ligningsmæssigt opgjorte privatforbrug udgør, ansættes den </P>  \r\n\r\n<P>skattepligtige indkomst til dette beløb, jf. dog stk. 4. </P>  \r\n\r\n<P>Forhøjelsen af indkomsten skal dog ikke kunne overstige de samlede </P>  \r\n\r\n<P>afskrivnings-, nedskrivnings- og henlæggelsesbeløb. </P>  \r\n\r\n<P>Stk. 2. For personer, der anvender virksomhedsordningen, finder stk. </P>  \r\n\r\n<P>1 dog kun anvendelse på afskrivninger m.v. på aktiver omfattet af </P>  \r\n\r\n<P>virksomhedsordningen i indkomstår, hvor der sker modregning af </P>  \r\n\r\n<P>underskud efter virksomhedsskattelovens § 13, stk. 2-3. </P>  \r\n\r\n<P>Stk. 3. Ministeren for skatter og afgifter fastsætter de nærmere </P>  \r\n\r\n<P>regler for opgørelsen af privatforbruget. </P>  \r\n\r\n<P>Stk. 4. De skattemæssige afskrivninger i stk. 1 omfatter ikke </P>  \r\n\r\n<P>afskrivninger, der er bundet til det enkelte år, og som fortabes, </P>  \r\n\r\n<P>hvis de ikke foretages i det pågældende år. I øvrigt kan </P>  \r\n\r\n<P>begrænsningen af afskrivning på driftsmidler kun ske inden for den </P>  \r\n\r\n<P>del af afskrivningen, der overstiger 10 pct. af saldoværdien, og </P>  \r\n\r\n<P>begrænsningen af afskrivning på bygninger og særlige </P>  \r\n\r\n<P>installationer i bygninger kun inden for den del, der overstiger 2 </P>  \r\n\r\n<P>pct. af anskaffelsessummens kontantværdi pristalsreguleret efter </P>  \r\n\r\n<P>bestemmelsen i § 19 A, stk. 2, i lov om skattemæssige </P>  \r\n\r\n<P>afskrivninger m.v. </P>  \r\n\r\n<P>Stk. 5. Begrænsning af afskrivninger m.v. efter stk. 1 skal dog kun </P>  \r\n\r\n<P>ske, hvis privatforbruget overstiger 121.600 kr. Den nævnte </P>  \r\n\r\n<P>beløbsgrænse reguleres efter personskattelovens § 20. </P>  \r\n\r\n<P>Stk. 6. En skattepligtig, hvis skattepligtige indkomst er forhøjet </P>  \r\n\r\n<P>efter reglerne i stk. 1, fortaber ikke derved de pågældende </P>  \r\n\r\n<P>afskrivninger m.m., idet disse betragtes som ikke foretaget.&#171; </P>  \r\n\r\n<P>I brev af 25. marts 1982 til Skatte- og Afgiftsudvalget oversatte </P>  \r\n\r\n<P>skatteministeren den daværende lovtekst til følgende, noget mere </P>  \r\n\r\n<P>forståelige sprog: </P>  \r\n\r\n<P>&#187;Den selvangivne indkomst skal forhøjes, når følgende betingelser er  \r\n\r\n</P>  \r\n\r\n<P>opfyldt: </P>  \r\n\r\n<P>- der skal være tale om en fuldt skattepligtig person, </P>  \r\n\r\n<P>- der skal være foretaget skattemæssige afskrivninger, nedskrivninger </P>  \r\n\r\n<P>på varelagre, som beløbsmæssigt er større end året før, eller </P>  \r\n\r\n<P>henlæggelser til investeringsfond, </P>  \r\n\r\n<P>- privatforbruget skal være større end 76.100 kr. - dette beløb, der </P>  \r\n\r\n<P>reguleres efter udskrivningslovens § 4, udgør for 1982 82.500 kr. </P>  \r\n\r\n<P>- og </P>  \r\n\r\n<P>- privatforbruget skal være større end den skattepligtige indkomst, </P>  \r\n\r\n<P>der er selvangivet. </P>  \r\n\r\n<P>Forhøjelsen af den selvangivne indkomst sker ved, at de pågældende </P>  \r\n\r\n<P>afskrivninger m.v. begrænses så meget, at indkomsten kommer op på </P>  \r\n\r\n<P>et beløb, der svarer til privatforbruget. Forhøjelse af den </P>  \r\n\r\n<P>selvangivne indkomst efter § 28 kan dog ikke overstige de samlede </P>  \r\n\r\n<P>afskrivnings-, nedskrivnings- og henlæggelsesbeløb. </P>  \r\n\r\n<P>Afskrivninger, som er bundet til det enkelte år, og som fortabes, </P>  \r\n\r\n<P>hvis de ikke foretages i det pågældende år, kan dog ikke </P>  \r\n\r\n<P>begrænses. Derudover kan afskrivninger kun begrænses inden for den </P>  \r\n\r\n<P>del af afskrivningen, der for driftsmidler overstiger 10 pct. af </P>  \r\n\r\n<P>saldoværdien, og som for bygninger og særlige installationer i </P>  \r\n\r\n<P>disse overstiger 2 pct. af anskaffelsessummen. </P>  \r\n\r\n<P>Forhøjelsen af den skattepligtige indkomst efter § 28 betyder ikke, </P>  \r\n\r\n<P>at den skattepligtige fortaber de pågældende afskrivninger m.v. </P>  \r\n\r\n<P>Der sker blot en udsættelse af afskrivningerne m.v., således at de </P>  \r\n\r\n<P>fremtidige afskrivningsmuligheder forøges tilsvarende.&#171; </P>  \r\n\r\n<P>I samme brev har skatteministeren oplyst, at skattevæsenet ikke har </P>  \r\n\r\n<P>andet stof om reglens benyttelse end resultatet af en enquete, der </P>  \r\n\r\n<P>blev foranstaltet vedrørende årene 1975 og 1976. Dette resultat </P>  \r\n\r\n<P>optryktes som bilag til L 182 af 16. april 1982. </P>  \r\n\r\n<P>Mens skattevæsenet altså er ret uvidende om, hvordan ordningen </P>  \r\n\r\n<P>fungerer, kan Fremskridtspartiet fastslå, at reglen nu har virket </P>  \r\n\r\n<P>elendigt og vilkårligt gennem de sidste 12 år. I samme periode har </P>  \r\n\r\n<P>Folketinget totalt ødelagt erhvervslivets forhold. Herefter må </P>  \r\n\r\n<P>selv de, der i den dramatiske septemberperiode i 1974 stemte for </P>  \r\n\r\n<P>forslaget, indse, at forudsætningerne herfor totalt har svigtet, </P>  \r\n\r\n<P>og at det eneste rigtige derfor nu er at befri den i forvejen alt </P>  \r\n\r\n<P>for komplicerede danske skattelovgivning også for denne gevækst, </P>  \r\n\r\n<P>som i sine praktiske virkninger først og fremmest føjer </P>  \r\n\r\n<P>skattevæsenets spot til den skade, hvormed den forfejlede </P>  \r\n\r\n<P>rentepolitik har ramt landbrug og mindre bygningshåndværkere. </P>  \r\n\r\n<P>Når firkløverpropagandister påstår, at rentepolitikken er blevet mere </P>  \r\n\r\n<P>skånsom i de senere år, overser de ganske, at </P>  \r\n\r\n<P>udlandskonjunkturerne har standset inflationen, og at den reelle </P>  \r\n\r\n<P>rente derfor fortsat ligger på et alt for højt, rekordagtigt </P>  \r\n\r\n<P>niveau. </P>  \r\n\r\n<P>Typisk vil den, der rammes af gældende § 28, være en nyetableret, som </P>  \r\n\r\n<P>må bruge sine beskedne pengemidler til at betale </P>  \r\n\r\n<P>ikkefradragsberettigede afdrag på etableringsgæld, og som følgelig </P>  \r\n\r\n<P>ikke har penge tilovers til tillige at betale en skat, der ofte </P>  \r\n\r\n<P>bliver på flere hundrede procent af hans skatteindtægt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00034"
        },
        {
            "displayName": "Entydig dokumentidentifikation",
            "displayValue": "CL004680"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}