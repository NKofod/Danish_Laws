{
    "id": 112187,
    "title": "1996 LSF 159   FORSLAG TIL LOV OM ÆNDRING AF LOV OM MEDICINSK UDSTYR(REKLAME M.V.) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 159",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 159 </P>  \r\n\r\n<P></P>  \r\n\r\n<P>Forslag til Lov om ændring af lov om medicinsk udstyr(Reklame m.v.) </P>  \r\n\r\n<P></P>  \r\n\r\n<P>Fremsat af sundhedsministeren (Birte Weiss) </P>  \r\n\r\n<P></P>  \r\n\r\n<P>den 5. februar 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 15. maj 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970046130\"> Lov nr. 461 af 10/06/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 368 af 6. juni 1991 om medicinsk udstyr foretages følgende  \r\n\r\n ændringer: </P>  \r\n\r\n<P> <B>1.</B> I <I>§ 2</I> indsættes som <I>stk. 2: </I></P>  \r\n\r\n<P>&#187;Stk. 2. Ministeren kan fastsætte regler om reklame for medicinsk  \r\n\r\n udstyr.&#171; </P>  \r\n\r\n<P> <B>2.</B> I <I>§ 2</I> indsættes som <I>stk. 3: </I></P>  \r\n\r\n<P>&#187;Stk. 3. Ministeren kan endvidere fastsætte regler om, at et  \r\n\r\n medicinsk udstyr kun kan udleveres ifølge rekvisition fra læge eller  \r\n\r\n tandlæge.&#171; </P>  \r\n\r\n<P> <B>3.</B>  <I>§ 6, stk. 2,</I> affattes således: </P>  \r\n\r\n<P> <I>&#187;Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft den 1. juli 1997. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B> I lov nr. 368 af 6. juni 1991 om medicinsk udstyr foretages  \r\n\r\n</P>  \r\n\r\n<P>følgende ændringer: </P>  \r\n\r\n<P> <B>1.</B> I <I>§ 2</I> indsættes som stk. 2: </P>  \r\n\r\n<P>&#187; <I>Stk. 2.</I> Ministeren kan fastsætte regler om reklame for  \r\n\r\n medicinsk udstyr&#171;. </P>  \r\n\r\n<P> <B>2.</B> I <I>§ 2</I> indsættes som stk. 3: </P>  \r\n\r\n<P>&#187; <I>Stk. 3.</I> Ministeren kan endvidere fastsætte regler om, at et  \r\n\r\n medicinsk udstyr kun kan udleveres ifølge rekvisition fra læge eller  \r\n\r\n tandlæge&#171;. </P>  \r\n\r\n<P> <B>3.</B>  <I>§ 6, stk. 2</I> affattes således: </P>  \r\n\r\n<P>&#187; <I>Stk. 2.</I> Der kan pålægges selskaber m.v. (juridiske personer)  \r\n\r\n strafansvar efter reglerne i straffelovens 5. kapitel&#171;. </P>  \r\n\r\n<P> <B>§ 2</B> Loven træder i kraft den 1. juli 1997. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Efter bestemmelsen i § 31, stk. 1, i lov om lægemidler må der ikke direkte  \r\n\r\n eller indirekte over for offentligheden reklameres med, at andre varer end  \r\n\r\n lægemidler forebygger, lindrer eller er virksomme imod sygdomme eller  \r\n\r\n sygdomssymptomer eller i øvrigt har en medicinsk eller en medicinsk-biologisk  \r\n\r\n effekt. Efter bestemmelsen i lægemiddellovens § 31, stk. 2, kan  \r\n\r\n Lægemiddelstyrelsen dog fastsætte regler om, at det i særlige tilfælde er  \r\n\r\n tilladt at reklamere med, at andre varer end lægemidler har en virkning som  \r\n\r\n nævnt i bestemmelsens stk. 1. </P>  \r\n\r\n<P>Lægemiddellovens § 31 er således som udgangspunkt til hinder for, at  \r\n\r\n fabrikanter af medicinsk udstyr over for andre end medicinalpersoner  \r\n\r\n reklamerer med, at et medicinsk udstyr kan anvendes f.eks. til  \r\n\r\n diagnosticering, lindring og behandling af sygdomme eller sygdomssymptomer.  \r\n\r\n</P>  \r\n\r\n<P>I medfør af lov om medicinsk udstyr er forhandling af medicinsk udstyr  \r\n\r\n bortset fra udstyr til in vitro diagnostik reguleret ved henholdsvis  \r\n\r\n bekendtgørelse nr. 734 af 10. august 1994 om medicinsk udstyr og  \r\n\r\n bekendtgørelse nr. 139 af 1. marts 1995 om aktivt implantabelt medicinsk  \r\n\r\n udstyr. </P>  \r\n\r\n<P>Efter regeringens opfattelse er det hverken nødvendigt eller  \r\n\r\n hensigtsmæssigt at fastholde forbuddet mod, at det i reklame for medicinsk  \r\n\r\n udstyr oplyses, at udstyret har en forebyggende, lindrende eller helbredende  \r\n\r\n virkning. Det foreslås på denne baggrund, at sundhedsministeren får  \r\n\r\n kompetence til at fastsætte nærmere regler om reklame for medicinsk udstyr.  \r\n\r\n</P>  \r\n\r\n<P>Om indholdet af de kommende regler henvises til bemærkningerne til § 1,  \r\n\r\n nr. 1. </P>  \r\n\r\n<P>Efter den foreslåede bestemmelse i § 1, nr. 2, kan der fastsættes regler  \r\n\r\n om, at et medicinsk udstyr kun kan udleveres til forbrugeren efter  \r\n\r\n rekvisition fra en læge eller tandlæge. </P>  \r\n\r\n<P>Der er ikke aktuelt planer om at udstede regler om, at et medicinsk udstyr  \r\n\r\n kun kan udleveres efter rekvisition fra læge eller tandlæge. Det er hensigten  \r\n\r\n alene af fastsætte regler herom i tilfælde, hvor afgørende etiske eller  \r\n\r\n medicinske hensyn taler imod, at forbrugeren får adgang til et medicinsk  \r\n\r\n udstyr uden forudgående kontakt med en læge. </P>  \r\n\r\n<P>Den foreslåede bestemmelse i § 1, nr. 3, er en konsekvens af den ved lov  \r\n\r\n nr. 474 af 12. juni 1996 gennemførte ændring af straffeloven om fastsættelse  \r\n\r\n af regler om strafansvar for juridiske personer. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1, nr. 1 </P>  \r\n\r\n<P>Med hjemmel i den foreslåede bestemmelse vil der blive stillet krav </P>  \r\n\r\n<P>om, at reklame for medicinsk udstyr skal være fyldestgørende og </P>  \r\n\r\n<P>saglig, og at reklamen ikke må anvende urigtige, vildledende eller </P>  \r\n\r\n<P>overdrivende angivelser, der er egnede til at bringe patientens, </P>  \r\n\r\n<P>brugerens eller tredjemands sikkerhed eller sundhed i fare. Det vil </P>  \r\n\r\n<P>endvidere blive et krav, at reklamens oplysninger skal være i </P>  \r\n\r\n<P>overensstemmelse med det af fabrikanten erklærede formål og </P>  \r\n\r\n<P>anvendelsesområde, og at reklamens angivelser skal kunne </P>  \r\n\r\n<P>dokumenteres. Det vil herudover blive krævet, at reklamen bl.a. ikke </P>  \r\n\r\n<P>må give indtryk af, at det er overflødigt at søge læge, eller at det </P>  \r\n\r\n<P>er uden risiko at anvende det medicinske udstyr, samt at reklamen i </P>  \r\n\r\n<P>øvrigt ikke må være egnet til at forlede til fejlagtig </P>  \r\n\r\n<P>selvdiagnosticering. </P>  \r\n\r\n<P>Det vil endvidere i de kommende regler blive fastsat, at reklame over for  \r\n\r\n andre end personer, der erhvervsmæssigt indkøber, forhandler eller anvender  \r\n\r\n det udstyr, der reklameres for ikke må indeholde anbefalinger fra forskere  \r\n\r\n eller andre personer, institutioner m.v., som i kraft af deres anseelse kan  \r\n\r\n tilskynde til at bruge medicinsk udstyr. I det omfang der efter forslagets §  \r\n\r\n 1, nr. 2, fastsættes regler om, at et medicinsk udstyr kun kan udleveres  \r\n\r\n efter rekvisiton fra en læge eller tandlæge, vil der samtidigt blive fastsat  \r\n\r\n regler om, at der ikke kan reklameres overfor offentligheden for et sådant  \r\n\r\n udstyr. Det vil herudover blive fastsat, at der kun må reklameres over for  \r\n\r\n læger og tandlæger for udstyr, som udelukkende er beregnet til anvendelse af  \r\n\r\n de pågældende erhvervsudøvere. </P>  \r\n\r\n<P> <I>Til § 1, nr. 2</I> Der henvises til de almindelige bemærkninger. </P>  \r\n\r\n<P> <I>Til § 1, nr. 3</I> Der henvises til de almindelige bemærkninger. </P>  \r\n\r\n<P>Skriftlig fremsættelse </P>  \r\n\r\n<P> <B>Sundhedsministeren</B> (Birte Weiss): </P>  \r\n\r\n<P>Jeg tillader mig herved for Folketinget at fremsætte: </P>  \r\n\r\n<P> <I>Forslag til lov om ændring af lov om medicinsk udstyr. (Reklame  \r\n\r\n m.v.).</I>  </P>  \r\n\r\n<P>(Lovforslag nr. L 159). </P>  \r\n\r\n<P>Med lovforslaget tilvejebringes grundlag for at fastsætte regler for  \r\n\r\n reklame for medicinsk udstyr på lige fod med de regler, der gælder for  \r\n\r\n reklame for lægemidler. </P>  \r\n\r\n<P>Lægemiddelloven og levnedsmiddelloven forhindrer i dag, at der i annoncer  \r\n\r\n for medicinsk udstyr reklameres med, at dette udstyr kan have en  \r\n\r\n sygdomsforebyggende eller sygdomslindrende virkning. I de gældende regler for  \r\n\r\n medicinsk udstyr forudsættes det, at udstyret kan have en sådan virkning.  \r\n\r\n Forslaget sikrer, at det bliver muligt at reklamere for udstyret i  \r\n\r\n overensstemmelse med dets formål. </P>  \r\n\r\n<P>Endvidere indebærer forslaget, at det bliver muligt at fastsætte krav om  \r\n\r\n receptpligt for medicinsk udstyr til selvtest, herunder HIV-tests. Forslaget  \r\n\r\n skal dække den situation, hvor afgørende etiske eller medicinske hensyn taler  \r\n\r\n imod, at patienten får adgang til et medicinsk udstyr uden forudgående  \r\n\r\n kontakt med en læge. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/06/1997"
        },
        {
            "displayName": "Accession",
            "displayValue": "199612K00159"
        },
        {
            "displayName": "Entydig dokumentidentifikation",
            "displayValue": "CL007520"
        },
        {
            "displayName": "Dato for førstegangsindlæggelse",
            "displayValue": "16/06/1997"
        },
        {
            "displayName": "Dato for indlæggelse",
            "displayValue": "16/06/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "159"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}