{
    "id": 63663,
    "title": "Lov om en midlertidig formueafgift af visse pensionskapitaler m.v. (pensionsformueafgiftsloven) ",
    "documentTypeId": "10",
    "isSagsforlobPeriodValid": false,
    "shortName": "LOV nr 696 af 21/12/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Lov om en midlertidig formueafgift af visse  \r\n\r\n pensionskapitaler m.v. </H1>  \r\n\r\n</center>\r\n\r\n<P></P>  \r\n\r\n<center>\r\n\r\n<P CLASS=TITEL-KOMMENTAR ALIGN=CENTER>(pensionsformueafgiftsloven) </P>  \r\n\r\n<BR>  \r\n\r\n</center>\r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> I 1983 skal der af de i § 2 nævnte  \r\n\r\n livsforsikringsselskaber, pensionskasser, pensionsfonde samt  \r\n\r\n skattebegunstigede opsparingsog pensionsordninger i pengeinstitutter m.v.  \r\n\r\n betales en formueafgift til staten. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Afgiftspligten påhviler: </P>  \r\n\r\n<UL PLAIN>\r\n\r\n<LI>1) livsforsikringsselskaber, der driver forsikringsvirksomhed her i  \r\n\r\n landet ved direkte tegning af livsforsikring, </LI>  \r\n\r\n<LI>2) statsanstalten for livsforsikring, </LI>  \r\n\r\n<LI>3) pensionskasser og pensionsfonde, </LI>  \r\n\r\n<LI>4) den sociale pensionsfond, </LI>  \r\n\r\n<LI>5) Arbejdsmarkedets Tillægspension, </LI>  \r\n\r\n<LI>6) Lønmodtagernes Dyrtidsfond, </LI>  \r\n\r\n<LI>7) hjælpe- og understøttelsesfonde efter pensionsbeskatningslovens § 52,  \r\n\r\n</LI>  \r\n\r\n<LI>8) kapitalpensionsfonde, der er godkendt efter pensionsbeskatningslovens  \r\n\r\n § 12, og </LI>  \r\n\r\n<LI>9) tontineordninger som nævnt i pensionsbeskatningslovens § 7, stk. 1,  \r\n\r\n sidste punktum. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Afgiftspligten påhviler endvidere indehaverne  \r\n\r\n af følgende konti: </P>  \r\n\r\n<UL PLAIN>\r\n\r\n<LI>1) pensionsopsparingskonti efter pensionsbeskatningslovens § 12, </LI>  \r\n\r\n<LI>2) selvpensioneringskonti efter pensionsbeskatningslovens § 51, og </LI>  \r\n\r\n<LI>3) indekskonti efter pensionsbeskatningslovens § 15, jfr. dog stk. 3.  \r\n\r\n</LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Indekskonti er fritaget for afgiftspligt, hvis  \r\n\r\n løbende udbetaling er påbegyndt inden den 1. januar 1983. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Afgiften for de i § 2, stk. 1, nævnte  \r\n\r\n afgiftspligtige beregnes af formuen opgjort efter stk. 2-4 og § 4. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved formueopgørelsen medregnes alle former for  \r\n\r\n aktiver, herunder: </P>  \r\n\r\n<UL PLAIN>\r\n\r\n<LI>1) kassebeholdninger og indestående i pengeinstitutter og på postgiro,  \r\n\r\n</LI>  \r\n\r\n<LI>2) obligationer, fondsaktiver, pantebreve og andre fordringer bortset fra  \r\n\r\n krav på renter, der ikke er forfaldne, </LI>  \r\n\r\n<LI>3) aktier, andelsbeviser o.lign., </LI>  \r\n\r\n<LI>4) fast ejendom og driftsmidler, </LI>  \r\n\r\n<LI>5) forfaldne ikke betalte forsikringspræmier, forsikringsindskud og  \r\n\r\n bidrag, </LI>  \r\n\r\n<LI>6) den andel af præmiereserven og erstatningsreserven, der vedrører  \r\n\r\n forpligtelser, der er genforsikrede, </LI>  \r\n\r\n<LI>7) depoter for overtagne genforsikringsforpligtelser. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Det kapitaliserede omkostningstillæg efter §  \r\n\r\n 132 i lov om forsikringsvirksomhed medregnes ikke til aktiverne i den  \r\n\r\n udstrækning, et sådant aktiv indgår i selskabets statusopgørelse i henhold  \r\n\r\n til ovennævnte lov. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Ved opgørelsen kan fratrækkes følgende  \r\n\r\n passiver: 1) reserver, der modsvarer livsforsikringsselskabers og  \r\n\r\n statsanstaltens basiskapital for et beløb højst svarende til mindstekravet  \r\n\r\n til selskabets basiskapital efter § 34 og § 73 i lov om forsikringsvirksomhed  \r\n\r\n eller § 11 i lov om statsanstalten for livsforsikring, 2) præmiereserver og  \r\n\r\n andre reserver vedrørende forsikrings- og pensionsaftaler, ifølge hvilke  \r\n\r\n løbende udbetalinger er påbegyndt inden den 1. januar 1983, 3) præmiereserver  \r\n\r\n og andre reserver vedrørende kapitalforsikring, der den 31. december 1982 er  \r\n\r\n omfattet af pensionsbeskatningslovens § 53, 4) præmiereserver og andre  \r\n\r\n reserver vedrørende forsikrings- og pensionsaftaler med kommuner for disses  \r\n\r\n tjenestemandspensionsforpligtelser, 5) erstatningsreserver, herunder  \r\n\r\n erstatningsreserver for overtagen genforsikring, 6) ikke forfaldne  \r\n\r\n forudbetalte forsikringspræmier, forsikringsindskud og bidrag, 7) forfaldne  \r\n\r\n udbytter og tantiemer samt forfaldne renter af garantikapital, 8) selskabets  \r\n\r\n andel af en præmiereserve for overtagen genforsikring, 9) depoter for afgivne  \r\n\r\n genforsikringsforpligtelser, </P>  \r\n\r\n<UL PLAIN>\r\n\r\n<LI>10) anden gæld bortset fra forsikringsmæssige forpligtelser over for  \r\n\r\n forsikrede, pensionskassemedlemmer og pensionister og bortset fra  \r\n\r\n renteudgifter, der ikke er forfaldne. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Ved værdiansættelsen af aktiver og passiver  \r\n\r\n efter § 3 finder reglerne i statsskattelovens § 14 samt ligningslovens §§ 4  \r\n\r\n B, 15 L, 18 A-C, 19, 20 og 21 A tilsvarende anvendelse, jfr. dog stk. 3-4.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> For de afgiftspligtige, der er nævnt i § 2,  \r\n\r\n stk. 1, fastsætter ministeren for skatter og afgifter regler, hvorefter  \r\n\r\n værdien af beholdningen af pantebreve i stedet for at blive opgjort efter  \r\n\r\n stk. 1 kan opgøres efter en af følgende metoder: </P>  \r\n\r\n<UL PLAIN>\r\n\r\n<LI>1) pantebrevenes bogførte værdi ifølge regnskabet til tilsynsmyndigheden,  \r\n\r\n</LI>  \r\n\r\n<LI>2) en total opgørelse på grundlag af de enkelte pantebreves kursværdi,  \r\n\r\n beregnet efter givne effektive rentesatser, </LI>  \r\n\r\n<LI>3) en stikprøveopgørelse efter nærmere fastlagte retningslinier til  \r\n\r\n bestemmelse af gennemsnitlige kurser for den enkelte afgiftspligtiges  \r\n\r\n pantebrevsbeholdning, beregnet efter de effektive rentesatser som nævnt under  \r\n\r\n 2). </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Driftsmidler skal medregnes i formuen med den  \r\n\r\n bogførte værdi ifølge regnskabet til tilsynsmyndigheden. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Det i ligningslovens §§ 18 A - C omhandlede  \r\n\r\n nedslag for visse aktiver finder ikke anvendelse ved formueopgørelsen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> Basiskapitalen efter § 3, stk. 4, nr. 1,  \r\n\r\n omregnes til kontantværdi efter forholdet mellem den afgiftspligtige værdi af  \r\n\r\n de aktiver, der er omfattet af § 3, stk. 2, bortset fra de aktiver, der er  \r\n\r\n nævnt i § 3, stk. 2, nr. 6 og 7, og den bogførte værdi ifølge regnskabet til  \r\n\r\n tilsynsmyndigheden af de samme aktiver. De i § 3, stk. 2, nr. 6 og 7, nævnte  \r\n\r\n aktiver samt de i § 3, stk. 4, nr. 2, 3, 4, 8 og 9, nævnte passiver omregnes  \r\n\r\n til kontantværdi på tilsvarende måde. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 6. </I> For udenlandske livsforsikringsselskaber, der  \r\n\r\n driver virksomhed her i landet, medregnes kun aktiver her i landet, ligesom  \r\n\r\n der for så vidt angår de i § 3, stk. 4, nævnte passiver kun er fradragsret i  \r\n\r\n det omfang, de vedrører virksomheden her i landet. For  \r\n\r\n livsforsikringsselskaber med hjemsted inden for De europæiske Fællesskaber  \r\n\r\n indrømmes der fradrag for den del af basiskapitalen efter § 3, stk. 4, nr. 1,  \r\n\r\n der beror her i landet. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Afgiften for de i § 2, stk. 2, nævnte  \r\n\r\n opsparingsordninger beregnes af indeståendet på kontoen opgjort efter de  \r\n\r\n regler, som gælder for opgørelsen af personers skattepligtige formue, jfr. §  \r\n\r\n 4, stk. 1. Pantebreve i en pensionsopsparingsordning skal dog medregnes til  \r\n\r\n kurs 85. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Afgiften beregnes på grundlag af formuen pr. 31.  \r\n\r\n december 1982. Afgiften udgør 2,5 pct. af denne formue. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> De afgiftspligtige efter § 2, stk. 1, indgiver  \r\n\r\n opgørelse over den afgiftspligtige formue senest den 15. juli 1983. Afgiften  \r\n\r\n indbetales samtidig med indsendelsen af opgørelsen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Opgørelsen indsendes til  \r\n\r\n statsskattedirektoratet, hvortil afgiften også indbetales. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Banker, sparekasser, andelskasser m.v.  \r\n\r\n (pengeinstitutter) udarbejder opgørelse over den samlede afgiftspligtige  \r\n\r\n formue for hver af de i § 2, stk. 2, nævnte afgiftspligtige opsparingsformer.  \r\n\r\n Opgørelsen indsendes til statsskattedirektoratet inden for den i § 7, stk. 1,  \r\n\r\n fastsatte frist. Afgiften indbetales af pengeinstituttet til  \r\n\r\n statsskattedirektoratet inden for samme frist. Pengeinstituttet skal, senest  \r\n\r\n 4 uger efter at afgiften er betalt, underrette den afgiftspligtige om  \r\n\r\n afgiftsbeløbet. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Pengeinstituttet hæver afgiften på den konto,  \r\n\r\n som afgiften vedrører, en uge før den sidste rettidige indbetalingsdag, jfr.  \r\n\r\n dog § 12, stk. 2. Er der på en pensionsopsparingskonto ikke tilstrækkelige  \r\n\r\n kontantbeløb til at dække afgiften, skal pengeinstituttet sælge værdipapirer  \r\n\r\n i fornødent omfang. Den afgiftspligtige skal have underretning herom inden 4  \r\n\r\n uger før indbetalingsdagen. Har den afgiftspligtige ikke inden en uge før den  \r\n\r\n sidste rettidige indbetalingsdag meddelt pengeinstituttet, hvilke  \r\n\r\n værdipapirer der skal sælges, træffer pengeinstituttet bestemmelse herom.  \r\n\r\n Overskydende beløb ved salget indsættes på den til ordningen hørende  \r\n\r\n kontantkonto. I de tilfælde, hvor det i indekskontrakter er aftalt, at  \r\n\r\n tillægsrenten helt eller delvis skal tilfalde interessentens arbejdsgiver,  \r\n\r\n afholdes afgiften af denne tillægsrente. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> Statsskattedirektoratet kontrollerer opgørelsen  \r\n\r\n og afgiftsberegningen. Anser statsskattedirektoratet en opgørelse eller  \r\n\r\n beregning for urigtig, forelægger direktoratet sagen for ligningsrådet, der  \r\n\r\n kan ændre opgørelsen og beregningen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Statsskattedirektoratet underretter den, der  \r\n\r\n har indsendt opgørelsen, om eventuelle ændringer af afgiften.  \r\n\r\n Pengeinstituttet videresender meddelelsen til den afgiftspligtige inden 4  \r\n\r\n uger efter, at pengeinstituttet har modtaget underretning om  \r\n\r\n afgiftsændringen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Anser en afgiftspligtig kontohaver i et  \r\n\r\n pengeinstitut den af pengeinstituttet foretagne opgørelse af  \r\n\r\n afgiftsgrundlaget eller beregning af afgiften for urigtig, kan den  \r\n\r\n afgiftspligtige indbringe spørgsmålet for landsskatteretten inden 8 uger  \r\n\r\n efter betalingstidspunktet efter § 7, stk. 1. Kontohaveren skal vedlægge en  \r\n\r\n erklæring fra pengeinstituttet om beregning af afgiften og anføre, på hvilke  \r\n\r\n punkter kontohaveren mener at afgiften er opgjort forkert, samt  \r\n\r\n pengeinstituttets kommentarer hertil. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Skattestyrelseslovens regler for klage til  \r\n\r\n landsskatteretten og indbringelse for domstolene finder tilsvarende  \r\n\r\n anvendelse på klager over afgiftsændringer foretaget af ligningsrådet, jfr.  \r\n\r\n stk. 1 og 2, og klager over pengeinstituttets opgørelse af afgiften, jfr.  \r\n\r\n stk. 3. Klage over afgiftsændringen medfører ikke, at fristen for indbetaling  \r\n\r\n af afgiften forlænges. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> For meget indbetalt afgift tilbagebetales.  \r\n\r\n Yderligere afgiftsbeløb skal indbetales inden 6 uger efter meddelelsen fra  \r\n\r\n statsskattedirektoratet om den ændrede afgift. For konti i pengeinstitutter  \r\n\r\n finder § 8, stk. 2, tilsvarende anvendelse. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> Hvis afgiften ikke er betalt rettidigt, skal  \r\n\r\n der betales renter med 1,3 pct. pr. påbegyndt måned fra forfaldstidspunktet  \r\n\r\n efter § 7, stk. 1. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Hvis afgiftsbeløbet ændres, forrentes  \r\n\r\n forskelsbeløbet med 1,3 pct. pr. påbegyndt måned fra det i § 7, stk. 1,  \r\n\r\n fastsatte tidspunkt. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> Forsikrings- og pensionsaftaler, hvor løbende  \r\n\r\n udbetaling er påbegyndt inden den 1. januar 1983, indgår ikke i fordelingen  \r\n\r\n af afgiften efter denne bestemmelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Livsforsikringsselskaber og statsanstalten for  \r\n\r\n livsforsikring fordeler den samlede afgift forholdsmæssigt på forsikrings-  \r\n\r\n eller pensionsaftalerne samt på de øvrige reserver, der ikke er  \r\n\r\n fradragsberettigede efter § 3, stk. 4. Dette gælder, uanset om der er aftalt  \r\n\r\n en forsikrings- eller pensionsydelse med bestemte beløb, herunder livrenter  \r\n\r\n uden ret til bonus. Fordelingen af afgiften på de enkelte forsikrings- og  \r\n\r\n pensionsaftaler sker efter reglerne i stk. 3 og 4. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Afgiftsfordelingen sker for forsikrings- eller  \r\n\r\n pensionsaftaler, hvori grundlaget er indbetalte præmier med påløbne renter  \r\n\r\n (tarifmæssigt opbyggede ordninger), ved en reduktion på 2,3 pct. af den  \r\n\r\n kapitaliserede værdi af de enkelte forsikrings- eller pensionsaftaler opgjort  \r\n\r\n på det i § 6 nævnte tidspunkt. For så vidt angår indekskontrakter skal  \r\n\r\n fordelingen ske ved nedsættelse af bonus for de enkelte kontrakter. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> For pensionstilsagn, der er afdækket ved en  \r\n\r\n forsikringsaftale, der fastlægger pensionsydelserne, finder stk. 3  \r\n\r\n tilsvarende anvendelse ved fordelingen af afgiften, medmindre der sker en til  \r\n\r\n afgiften svarende forhøjelse af præmien efter aftale mellem tilsagnsgiveren  \r\n\r\n og de forsikrede. Livsforsikringsselskabet eller statsanstalten for  \r\n\r\n livsforsikring skal i givet fald have underretning om aftalen inden den 1.  \r\n\r\n april 1983. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 5. </I> Pensionskasser omfattet af § 203 i lov om  \r\n\r\n forsikringsvirksomhed fordeler den afgift, der påhviler pensionskassen, ved  \r\n\r\n at nedsætte bonusrenten ensartet for samtlige pensionskassemedlemmer og  \r\n\r\n pensionister, hvis ordningen er tarifmæssigt opbygget. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 6. </I> Bestemmelserne i stk. 5 gælder tilsvarende for  \r\n\r\n Arbejdsmarkedets Tillægspension og Lønmodtagernes Dyrtidsfond. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 7. </I> Pensionskasser, der er omfattet af lov om  \r\n\r\n tilsyn med pensionskasser, kan beslutte, om den afgift, der påhviler  \r\n\r\n pensionskassen, skal fordeles på de tarifmæssigt opbyggede ordninger efter  \r\n\r\n stk. 2 og 3 eller efter stk. 5. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 8. </I> Bevirker afgiften for pensionstilsagn, der er  \r\n\r\n afdækket i en pensionskasse, hvor pensionsordningen ikke er tarifmæssigt  \r\n\r\n opbygget, at pensionskassens formue efter en forsikringsteknisk  \r\n\r\n statusopgørelse bliver utilstrækkelig til at opfylde dens forpligtelser,  \r\n\r\n finder lov om tilsyn med pensionskasser § 21, stk. 3 og 4, tilsvarende  \r\n\r\n anvendelse, eller for så vidt angår de pensionskasser, der er nævnt i § 203 i  \r\n\r\n lov om forsikringsvirksomhed, de pågældende vedtægtsbestemmelser. Dette  \r\n\r\n gælder ikke, såfremt afgiften modsvares af en forhøjelse af bidragene efter  \r\n\r\n aftale mellem tilsagnsgiver og de berettigede i det omfang, det er  \r\n\r\n nødvendigt, for at pensionskassen kan opfylde sine forpligtelser.  \r\n\r\n Pensionskassen skal i givet fald have underretning om aftalen inden den 1.  \r\n\r\n april 1983. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 9. </I> For pensionsfonde, der er omfattet af  \r\n\r\n pensionsbeskatningslovens § 6, finder reglen i stk. 7 anvendelse. Er  \r\n\r\n pensionstilsagnet ikke tarifmæssigt opbygget, anvendes dog reglen i stk. 8.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 10. </I> Kapitalpensionsfonde, der er godkendt efter  \r\n\r\n pensionsbeskatningslovens § 12, fordeler den afgift, der påhviler fonden,  \r\n\r\n efter reglerne i stk. 3. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 11. </I> For pensionskasser og pensionsfonde, der ikke  \r\n\r\n er omfattet af stk. 5-10, finder reglen i stk. 7 anvendelse. Er  \r\n\r\n pensionstilsagnet ikke tarifmæssigt opbygget, anvendes dog reglen i stk. 8.  \r\n\r\n</P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 12. </B> Ved kapitaludbetaling eller overførsel af en  \r\n\r\n forsikrings- eller pensionsordning, før fordeling har fundet sted i henhold  \r\n\r\n til § 11, tilbageholdes 2,3 pct. af det pr. 31. december 1982 beregnede  \r\n\r\n kapitalkrav til dækning af afgiften. Ved ophævelse af forsikrings- eller  \r\n\r\n pensionsaftaler, før fordeling har fundet sted i henhold til § 11, beregnes  \r\n\r\n tilbagekøbsværdien eller udtrædelsesgodtgørelsen efter reduktion af  \r\n\r\n kapitalkravet pr. 31. december 1982 med 2,3 pct. Rente- eller  \r\n\r\n bonustilskrivning for perioden 1. januar og indtil udbetalingstidspunktet  \r\n\r\n sker på grundlag af det således reducerede kapitalkrav. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved ophævelse eller overførsel af en  \r\n\r\n opsparingsordning i et pengeinstitut før opkrævningstidspunktet efter § 8,  \r\n\r\n stk. 2, tilbageholder pengeinstituttet et beløb til dækning af afgiften.  \r\n\r\n Dette beløb udgør 2,5 pct. af indeståendet pr. 31. december 1982 med fradrag  \r\n\r\n af rente af den beregnede afgift fra tilbageholdelsestidspunktet til  \r\n\r\n opkrævningstidspunktet efter § 8, stk. 2. Rentesatsen er den, der i øvrigt  \r\n\r\n var gældende for kontoen på ophævelses- eller overførselstidspunktet. For  \r\n\r\n selvpensioneringskonti tilbageholdes afgiften ved bindingsperiodens udløb  \r\n\r\n efter tilsvarende regler. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 13. </B> Hvis opgørelse efter § 7 og § 8 ikke indgives  \r\n\r\n rettidigt, kan statsskattedirektoratet opgøre afgiftsgrundlaget skønsmæssigt  \r\n\r\n og opkræve afgiften hos de afgiftspligtige efter § 2, stk. 1, og hos  \r\n\r\n pengeinstitutter med konti som nævnt i § 2, stk. 2. Reglerne i § 9, stk. 1,  \r\n\r\n 2. pkt., og § 9, stk. 2 og 4-5, finder tilsvarende anvendelse på denne  \r\n\r\n opgørelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Statsskattedirektoratet kan pålægge de  \r\n\r\n afgiftspligtige efter § 2, stk. 1, og de i stk. 1 nævnte pengeinstitutter  \r\n\r\n inden en nærmere angiven frist at give de oplysninger, som direktoratet har  \r\n\r\n brug for ved kontrollen med opgørelsen af afgiften. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Indsendes opgørelsen efter § 7 og § 8 eller  \r\n\r\n oplysningerne efter stk. 2 ikke rettidigt, kan statsskattedirektoratet  \r\n\r\n pålægge den, der skal indsende opgørelsen, daglige bøder, indtil opgørelsen  \r\n\r\n eller oplysningerne fremkommer. Statsskattedirektoratets afgørelse kan  \r\n\r\n indbringes for ministeren for skatter og afgifter. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Ministeren for skatter og afgifter kan  \r\n\r\n fastsætte de nærmere regler om lovens administration. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 14. </B> Med bøde straffes den, der forsætligt eller  \r\n\r\n groft uagtsomt </P>  \r\n\r\n<UL PLAIN>\r\n\r\n<LI>1) afgiver urigtige eller vildledende oplysninger eller fortier  \r\n\r\n oplysninger til brug for afgiftskontrollen, </LI>  \r\n\r\n<LI>2) undlader at indgive opgørelse efter § 7 eller § 8, </LI>  \r\n\r\n<LI>3) undlader at indbetale afgiften rettidigt. </LI>  \r\n\r\n</UL>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Den, der begår en af de nævnte overtrædelser  \r\n\r\n med forsæt til at unddrage statskassen afgift, straffes med bøde, hæfte eller  \r\n\r\n fængsel indtil 2 år. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> For overtrædelser, der begås af aktieselskaber,  \r\n\r\n gensidige selskaber og selvejende institutioner eller lignende, kan der  \r\n\r\n pålægges selskabet m.v. som sådant bødeansvar. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15. </B> Skønnes en overtrædelse ikke at ville medføre  \r\n\r\n højere straf end bøde, kan statsskattedirektoratet tilkendegive den  \r\n\r\n pågældende, at sagen kan afgøres uden retslig forfølgning, såfremt denne  \r\n\r\n erkender sig skyldig i overtrædelsen og erklærer sig rede til inden for en  \r\n\r\n nærmere angiven frist, der efter begæring kan forlænges, at betale en i  \r\n\r\n tilkendegivelsen angivet bøde. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Med hensyn til den i stk. 1 nævnte  \r\n\r\n tilkendegivelse finder bestemmelsen i retsplejeloven om indhold af  \r\n\r\n anklageskrift i politisager tilsvarende anvendelse. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Betales bøden i rette tid, eller bliver den  \r\n\r\n efter vedtagelse inddrevet eller afsonet, bortfalder videre forfølgning. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 4. </I> Når sager om de i § 14 nævnte overtrædelser  \r\n\r\n indbringes for domstolene, behandles de som politisager. Retsmidlerne i  \r\n\r\n retsplejelovens kapitler 72 og 73 kan anvendes i samme omfang som i  \r\n\r\n statsadvokatsager. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16. </B> En forsikrings- eller pensionsordning kan ikke  \r\n\r\n opsiges, alene fordi der bliver pålagt en afgift efter denne lov. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 17. </B> Loven træder i kraft den 1. januar 1983. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 18. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 21.  \r\n\r\n december 1982 </I> </P>  \r\n\r\n</center>\r\n\r\n<center>\r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Margrethe R </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/Isi Foighel </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1982"
        },
        {
            "displayName": "Accession",
            "displayValue": "A19820069630"
        },
        {
            "displayName": "Entydig dokumentidentifikation",
            "displayValue": "CM022683"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "696"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "21/12/1982"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Min. f. sk. og afg. Skd. 530-1003-19"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}