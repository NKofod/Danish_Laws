{
    "id": 146608,
    "title": "Bekendtgørelse om apotekernes åbningstid og vagttjeneste",
    "documentTypeId": "60",
    "isSagsforlobPeriodValid": true,
    "shortName": "BEK nr 453 af 29/04/2013",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Åbningstid</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Vagttjeneste</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Dispensation</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Ikrafttræden m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">\r\n      </td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om apotekernes åbningstid og vagttjeneste</p>\r\n<p class=\"Indledning2\">I medfør af § 40 i lov om apoteksvirksomhed, jf. lovbekendtgørelse nr. 855 af 4. august 2008, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Åbningstid</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Apoteker, apoteksfilialer og apoteksudsalg kan holde åbent som fastsat i lov nr. 606 af 24. juni 2005 om detailsalg fra butikker m.v. med senere ændringer.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Apoteker, som er opført på bilag 1 i bekendtgørelse om beregning og betaling af afgift og tilskud i henhold til lov om apoteksvirksomhed, skal holde åbent minimum 47 timer pr. uge fordelt på ugedagene mandag til lørdag, hvoraf minimum 4 timer skal placeres på lørdage.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Apoteker, som ikke er opført på bilag 1 i bekendtgørelse om beregning og betaling af afgift og tilskud i henhold til lov om apoteksvirksomhed, og apoteksfilialer, skal holde åbent minimum 44,5 timer pr. uge fordelt på ugedagene mandag til lørdag, hvoraf minimum 4 timer skal placeres på lørdage.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Apoteksudsalg skal holde åbent minimum 41 timer pr. uge.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Nytårsaftensdag skal apoteker og apoteksfilialer holde åbnet som på lørdage, jf. stk. 2 og 3.</p>\r\n<p class=\"Stk2\">\r\n   <span class=\"StkNr\" id=\"Par1_Stk6\">Stk. 6.</span> Apoteker, apoteksfilialer og apoteksudsalg skal skilte med den valgte faste åbningstid, jf. stk. 1-5.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Vagttjeneste</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved vagttjeneste for et apotek beliggende i en af de byer, der er optaget på liste I i bilaget til denne bekendtgørelse, forstås, at apoteket ved henvendelse uden for apotekets åbningstid skal være tilgængeligt for ekspedition ved en vagthavende farmaceut, der befinder sig på apoteket.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved vagttjeneste for et apotek beliggende i en af de byer, der er optaget på liste II og liste III a-b i bilaget til denne bekendtgørelse, forstås, at apoteket i det tidsrum apoteket har vagttjeneste, skal være tilgængeligt for ekspedition ved en vagthavende farmaceut eller farmakonom, der befinder sig på apoteket.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Hvis apoteket benytter farmakonomer, jf. stk. 2, skal apotekeren sikre, at en farmaceut, som har vagt på et liste I apotek, kan kontaktes i hele vagttjenesten i tilfælde af tvivlsspørgsmål.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Apotekeren skal sikre, at der foreligger en skriftlig instruks, der beskriver i hvilke situationer, en farmaceut skal kontaktes.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Ved tilkaldevagttjeneste for et apotek beliggende i en af de byer, der er optaget på liste III a-c i bilaget til denne bekendtgørelse, forstås, at man ved direkte eller telefonisk henvendelse til apoteket uden for apotekets åbningstid bliver bekendt med, på hvilket telefonnummer den vagthavende farmaceut eller farmakonom træffes.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Etablering af tilkaldevagttjeneste forudsætter,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> at den vagthavende farmaceut eller farmakonom kan komme til apoteket inden for en rimelig tid,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> at der på apoteket findes en tydelig angivelse af telefonnummer for den vagthavende,</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num3\">3)</span> at der gives egnens læger, tandlæger, dyrlæger, jordemødre og politistation m.v. fornøden underretning om vagtordningen, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num4\">4)</span> at ordningen i øvrigt sikrer en betryggende betjening af dem, der søger apoteket, herunder at der ved telefonisk henvendelse til apotekets nummer enten sker omdirigering af samtalen til den vagthavendes telefon eller gives oplysning om den vagthavendes telefonnummer.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Hvis apoteket benytter farmakonomer, jf. stk. 1, skal apotekeren sikre, at en farmaceut, som har vagt på et liste I apotek, kan kontaktes i hele vagttjenesten i tilfælde af tvivlsspørgsmål.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Apotekeren skal sikre, at der foreligger en skriftlig instruks, der beskriver i hvilke situationer, en farmaceut skal kontaktes.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Ethvert apotek og enhver apoteksfilial, der er lukket, skal ved indgangen være forsynet med et let læseligt skilt med oplysninger om navn og beliggenhed for de(t) nærmeste apotek(er) med vagttjeneste eller tilkaldevagttjeneste samt med oplysning om, inden for hvilket tidsrum de(t) nærmeste apotek(er) har vagttjeneste. Disse oplysninger skal også gives ved opkald til apotekets eller apoteksfilialens telefonnummer.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Apotekerne skal sørge for, at offentligheden samt egnens læger, tandlæger, dyrlæger, jordemødre og politistation m.v. på passende måde underrettes om apotekernes vagttjeneste.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Enhver apoteker og farmaceut, der ikke har vagttjeneste efter bekendtgørelsens §§ 5 og 6, har pligt til at efterkomme en anmodning fra egnens læger, tandlæger, dyrlæger, jordemødre og politistation m.v. om udlevering af lægemidler m.v. uden for apotekets åbningstid. Pligten gælder alene, såfremt apotekeren eller farmaceuten bor i umiddelbar nærhed af apoteket eller en af apotekets filialer og træffes hjemme.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> I de byer, som er optaget på liste I i bilaget til bekendtgørelsen, etableres vagttjeneste i hele tidsrummet uden for apotekets åbningstid.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> I de byer, som er optaget på liste II i bilaget til bekendtgørelsen, etableres vagttjeneste på lørdage fra kl. 17.30 til kl. 18.30 og på søn- og helligdage fra kl. 16.00 til kl. 18.00. Apotekeren kan dog placere vagttjenesten på andre tidspunkter tilpasset efter lokale behov.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Sundhedsstyrelsen fastsætter, hvilke(t) apotek(er) i de pågældende byer, der skal have vagttjeneste.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> I de byer, som er optaget på liste III, a-c, i bilaget til bekendtgørelsen, skal ét apotek have tilkaldevagttjeneste i hele tidsrummet uden for apotekets åbningstid.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Denne tilkaldevagttjeneste kan efter Sundhedsstyrelsens nærmere bestemmelse for den enkelte by enten pålægges et apotek fast eller være skiftende mellem hensigtsmæssigt beliggende apoteker.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Apoteker, der har tilkaldevagttjeneste og som ligger i de byer, der er optaget på liste III, a, i bilaget til bekendtgørelsen, skal have vagttjeneste på hverdage indtil kl. 22.00, på lørdage indtil kl. 14.00 og fra kl. 18.00 til kl. 22.00, samt på søn- og helligdage fra kl. 10.00 til kl. 14.00 og fra kl. 18.00 til kl. 22.00.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Apoteker, der har tilkaldevagttjeneste og som ligger i de byer, der er optaget på liste III, b, i bilaget til denne bekendtgørelse, skal have vagttjeneste mindst 1 time på hverdage, mindst 2 timer på lørdage og mindst 3 timer på søn- og helligdage. Vagttjenesten skal tidsmæssigt koordineres med den lokale vagtlægeordning og i øvrigt tilpasses efter lokale behov.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Sundhedsstyrelsen kan, ud over det i §§ 5 og 6 fastsatte, påbyde eller tillade vagttjeneste i et vist tidsrum uden for apotekets åbningstid, hvor der er behov derfor.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> De apoteker, som efter bekendtgørelsens §§ 5 og 6 har vagttjeneste eller tilkaldevagttjeneste, er i tidsrummet for vagttjenesten eller tilkaldevagttjenesten forpligtet til, hver inden for sit naturlige område, vederlagsfrit at lade udbringe lægemidler m.v.. Forsendelsespligten er betinget af, at den ordinerende læge, tandlæge eller dyrlæge skønner det nødvendigt, at lægemidler m.v. bringes til veje, før disse kan skaffes på sædvanlig måde.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Ved ekspedition fra apoteker og apoteksfilialer under vagttjeneste mellem kl. 20.00 og kl. 08.30, på lørdage dog fra kl. 17.00 samt på søn- og helligdage tillægges et gebyr for den samlede ekspedition (vagtgebyr), jf. § 17 i bekendtgørelse om beregning af forbrugerpriser m.v. på lægemidler. Vagtgebyret tillægges dog ikke ved ekspedition af recepter, dateret en af de dage, der er omfattet af vagten.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Kundernes opmærksomhed skal på passende måde henledes på vagtgebyret.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Dispensation</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Sundhedsstyrelsen kan dispensere fra § 1, stk. 3 med baggrund i et apoteks eller en apoteksfilials begrænsede aktivitet målt som en årlig omsætning på under 10 mio. kr. og/eller færre end 50.000 receptekspeditioner det seneste regnskabsår.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Dispensation meddeles for 2 år ad gangen.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Bekendtgørelsen træder i kraft den 15. maj 2013.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bekendtgørelse nr. 344 af 13. april 2011 om apotekernes åbningstid og vagttjeneste ophæves.</p><div class=\"Givet\" id=\"Givet\"><p class=\"Givet\" align=\"center\">Ministeriet for Sundhed og Forebyggelse, den 29. april 2013</p><p class=\"Sign1\" align=\"center\">Astrid Krag</p><p class=\"Sign2\" align=\"right\">/ Nina Moss</p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"Overskriftstekst3\" style=\"text-align: left;\">LISTE I</p>\r\n<p class=\"NormalInd\">Esbjerg</p>\r\n<p class=\"NormalInd\">Glostrup</p>\r\n<p class=\"NormalInd\">Hillerød</p>\r\n<p class=\"NormalInd\">København (2 apoteker)</p>\r\n<p class=\"NormalInd\">Lyngby</p>\r\n<p class=\"NormalInd\">Odense</p>\r\n<p class=\"NormalInd\">Randers</p>\r\n<p class=\"NormalInd\">Roskilde</p>\r\n<p class=\"NormalInd\">Ålborg</p>\r\n<p class=\"NormalInd\">Århus</p>\r\n<p class=\"Overskriftstekst3\" style=\"text-align: left;\">LISTE II</p>\r\n<p class=\"NormalInd\">Haderslev</p>\r\n<p class=\"NormalInd\">Skive</p>\r\n<p class=\"NormalInd\">Thisted</p>\r\n<p class=\"Overskriftstekst3\" style=\"text-align: left;\">LISTE III, a</p>\r\n<p class=\"NormalInd\">Horsens</p>\r\n<p class=\"NormalInd\">Kolding</p>\r\n<p class=\"NormalInd\">Vejle</p>\r\n<p class=\"Overskriftstekst3\" style=\"text-align: left;\">LISTE III, b</p>\r\n<p class=\"NormalInd\">Fredericia</p>\r\n<p class=\"NormalInd\">Frederikshavn</p>\r\n<p class=\"NormalInd\">Grenå</p>\r\n<p class=\"NormalInd\">Grindsted</p>\r\n<p class=\"NormalInd\">Helsingør</p>\r\n<p class=\"NormalInd\">Herning</p>\r\n<p class=\"NormalInd\">Hjørring</p>\r\n<p class=\"NormalInd\">Hobro</p>\r\n<p class=\"NormalInd\">Holbæk</p>\r\n<p class=\"NormalInd\">Holstebro</p>\r\n<p class=\"NormalInd\">Kalundborg</p>\r\n<p class=\"NormalInd\">Køge</p>\r\n<p class=\"NormalInd\">Lemvig</p>\r\n<p class=\"NormalInd\">Løgstør</p>\r\n<p class=\"NormalInd\">Nakskov</p>\r\n<p class=\"NormalInd\">Nykøbing Falster</p>\r\n<p class=\"NormalInd\">Nykøbing Mors</p>\r\n<p class=\"NormalInd\">Nykøbing Sjælland</p>\r\n<p class=\"NormalInd\">Næstved</p>\r\n<p class=\"NormalInd\">Ringkøbing</p>\r\n<p class=\"NormalInd\">Ringsted</p>\r\n<p class=\"NormalInd\">Rønne</p>\r\n<p class=\"NormalInd\">Silkeborg</p>\r\n<p class=\"NormalInd\">Skagen</p>\r\n<p class=\"NormalInd\">Slagelse</p>\r\n<p class=\"NormalInd\">Svendborg</p>\r\n<p class=\"NormalInd\">Sønderborg</p>\r\n<p class=\"NormalInd\">Tønder</p>\r\n<p class=\"NormalInd\">Viborg</p>\r\n<p class=\"NormalInd\">Vordingborg</p>\r\n<p class=\"NormalInd\">Åbenrå</p>\r\n<p class=\"Overskriftstekst3\" style=\"text-align: left;\">LISTE III, c</p>\r\n<p class=\"NormalInd\">Rudkøbing</p>\r\n<p class=\"NormalInd\">Marstal</p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/05/2013"
        },
        {
            "displayName": "Accession",
            "displayValue": "B20130045305"
        },
        {
            "displayName": "Entydig dokumentidentifikation",
            "displayValue": "BK001399"
        },
        {
            "displayName": "Dato for førstegangsindlæggelse",
            "displayValue": "07/05/2013"
        },
        {
            "displayName": "Dato for indlæggelse",
            "displayValue": "07/05/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "453"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "29/04/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, sagsnr. 1208015"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}