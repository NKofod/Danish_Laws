{
    "id": 112318,
    "title": "1995 LSF 11   FORSLAG TIL LOV OM ÆNDRING AF LOV OM INDKOMSTSKAT OG FORMUESKAT FOR   PERSONER M.V. (PERSONSKATTELOVEN) OG LOV OM FORDELING MELLEM STATEN,   KOMMUNERNE OG AMTSKOMMUNERNE AF SKATTENEDSLAGET SOM FØLGE AF   PERSONSKATTELOVENS SKATTELOFT (ÆNDRING AF DET SKRÅ SKATTELOFT FOR   INDKOMSTÅRET 1996 M.V.) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 11",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 11 </P>  \r\n\r\n<P></P>  \r\n\r\n<P>Forslag til Lov om ændring af lov om indkomstskat og formueskat for  \r\n\r\n personer m.v. (personskatteloven) og lov om fordeling mellem staten,  \r\n\r\n kommunerne og amtskommunerne af skattenedslaget som følge af  \r\n\r\n personskattelovens skatteloft (Ændring af det skrå skatteloft for  \r\n\r\n indkomståret 1996 m.v.) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 5. oktober 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 26. oktober 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950082630\"> Lov nr. 826 af 27/10/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 742 af 9. september l995, foretages følgende  \r\n\r\n ændring: </P>  \r\n\r\n<P> <B>1.</B> I <I>§ 19, stk. 1, 4. pkt.,</I> ændres &#187;61&#171; til:  \r\n\r\n &#187;62&#171;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 468 af 30. juni 1993 om fordeling mellem staten, kommunerne og  \r\n\r\n amtskommunerne af skattenedslaget som følge af personskattelovens skatteloft  \r\n\r\n foretages følgende ændring: </P>  \r\n\r\n<P> <B>1.</B> I <I>§ 1</I> indsættes som <I>stk. 2:</I>  </P>  \r\n\r\n<P> <I>&#187;Stk. 2.</I> Afregning og opgørelse af beløb for indkomståret  \r\n\r\n 1996 sker efter reglerne i §§ 2-4, uanset om indkomstskatten til staten for  \r\n\r\n dette indkomstår nedsættes efter personskattelovens § 19, stk. 1, 4.  \r\n\r\n pkt.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. 742 af 9. september l995, foretages følgende  \r\n\r\n ændring: </P>  \r\n\r\n<P>I <I>§ 19, stk. 1, 4. pkt.,</I> ændres &#187; 61 &#187; til: &#187; 62  \r\n\r\n &#187;. </P>  \r\n\r\n<P> <B>§ 2</B>  </P>  \r\n\r\n<P>I lov nr. 468 af 30. juni 1993 om fordeling mellem staten, kommunerne og  \r\n\r\n amtskommunerne af skattenedslaget som følge af personskattelovens skatteloft  \r\n\r\n foretages følgende ændring: </P>  \r\n\r\n<P>I <I>§ 1</I> indsættes som <I>stk. 2:</I>  </P>  \r\n\r\n<P>&#187; <I>Stk. 2.</I> Afregning og opgørelse af beløb for indkomståret  \r\n\r\n 1996 sker efter reglerne i §§ 2-4, uanset om indkomstskatten til staten for  \r\n\r\n dette indkomstår nedsættes efter personskattelovens § 19, stk. 1, 4. pkt.  \r\n\r\n &#187;. </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>1. Lovforslagets indhold og baggrund. </I></P>  \r\n\r\n<P>a) Der foreslås i § 1 en et-årig justering af personskattelovens regler om  \r\n\r\n det skrå skatteloft, der ifølge skattereformen fra 1995 til 1996 skulle falde  \r\n\r\n fra 63,5 til 61 pct., således at faldet i stedet bliver til 62 pct. </P>  \r\n\r\n<P> <I>b)</I> Hvor personskattelovens regler om det skrå skatteloft,  \r\n\r\n indeholder regler for, i hvilket omfang staten skal give skatteydere, der  \r\n\r\n rammer skatteloftet nedslag i statsskatten, indeholder lov nr. 468 af 3o.  \r\n\r\n juni 1993 om fordeling mellem staten, kommunerne og amtskommunerne af  \r\n\r\n skattenedslaget de nærmere regler for, hvorledes kommunerne skal  \r\n\r\n medfinansiere statens udgifter til skatteloftsnedslaget. </P>  \r\n\r\n<P>Der foreslås i § 2 en ændring af denne lov, således at de heri fastsatte  \r\n\r\n beløbsgrænser for, hvornår en kommunal myndighed m.v. skal deltage i  \r\n\r\n finansieringen, skal gælde uændrede for indkomståret 1996. </P>  \r\n\r\n<P> <I>c)</I> Det såkaldte skrå skatteloft lægger loft over marginalskatten  \r\n\r\n og sikrer, at ingen del af en indkomst beskattes med mere end en given  \r\n\r\n procent. </P>  \r\n\r\n<P>Reglerne indebærer, at der for en skatteyder beregnes et nedslag i  \r\n\r\n topskatten, hvis de samlede indkomstskatteprocenter til stat og kommune  \r\n\r\n overstiger den fastsatte procent. Kirkeskat og arbejdsmarkedsbidrag omfattes  \r\n\r\n ikke af skatteloftet. </P>  \r\n\r\n<P>Baggrunden for forslaget er udviklingen i de kommunale skatter i 1995 og  \r\n\r\n 1996. I 1995 steg den landsgennemsnitlige skat til kommuner og amter i  \r\n\r\n modstrid med de kommunale økonomiaftaler med 0,4 pct., og ifølge aftalen med  \r\n\r\n Amtsrådsforeningen for 1996 er der mulighed for en yderligere stigning for  \r\n\r\n 1996 på 0,5 pct. </P>  \r\n\r\n<P>Under forhandlingerne med Kommunernes Landsforening påpegede man fra  \r\n\r\n kommunal side det komplicerede samspil, der medfører en fordelingspolitisk  \r\n\r\n urimelig profil, når kommuneskatterne ændrer sig i forhold til  \r\n\r\n skattereformens forudsætninger, mens skatteloftet fastholdes som allerede  \r\n\r\n fastlagt. </P>  \r\n\r\n<P>På denne baggrund enedes man om at indføje følgende passus i  \r\n\r\n økonomiaftalen af 13. juni 1995 mellem regeringen og Kommunernes  \r\n\r\n Landsforening: &#187;Regeringen er indstillet på efter opfordring fra KL at  \r\n\r\n undersøge muligheden for at hæve det skrå skatteloft&#171;. </P>  \r\n\r\n<P>Regeringen orienterede samme dag Venstre, Konservative, SF og Enhedslisten  \r\n\r\n om de kommunale aftaler og sine overvejelser om at hæve skatteloftet fra de  \r\n\r\n planlagte 61 til 62 pct. i 1996. </P>  \r\n\r\n<P>Dette er den hidtil eneste ændring i den indkomstskattereform, der blev  \r\n\r\n vedtaget i sommeren 1993 til fuld gennemførelse fra og med 1998 med støtte  \r\n\r\n fra de fire regeringspartier, jf. bilag. </P>  \r\n\r\n<P>Når der alene foreslåes en et-årig justering, har det sammenhæng med den  \r\n\r\n skete og forventede udvikling i de kommunale skatter. </P>  \r\n\r\n<P>Ved skattereformens vedtagelse blev forudsat uændret kommuneskat i forhold  \r\n\r\n til 1994. Der er nu som nævnt udsigt til, at niveauet i landsgennemsnittet i  \r\n\r\n 1996 forhøjes med 0,9 pct.point i forhold til 1994. Regeringen forventer  \r\n\r\n imidlertid, at der i 1997 som følge af øget skattegrundlag og store  \r\n\r\n efterbetalinger er mulighed for en reduktion af de samlede kommunale  \r\n\r\n skatteprocenter - måske i størrelsesordenen 0,5 pct.point. Derfor er det for  \r\n\r\n at undgå urimelig skævvridning af byrdefordelingen særligt påtrængende med en  \r\n\r\n justering i 1996. </P>  \r\n\r\n<P>På denne baggrund foreslås, at det skrå skatteloft fra 1995 til 1996  \r\n\r\n sænkes fra 63,5 pct. til 62 pct. og ikke som hidtil forudsat til 61 pct.  \r\n\r\n Loftet sænkes i takt med indfasningen af skattereformens lavere  \r\n\r\n skatteprocenter til de lovfæstede 60 pct. i 1997 og til 58 pct. i 1998. </P>  \r\n\r\n<P>For indkomståret 1996 beregnes topskatten af personlig indkomst med tillæg  \r\n\r\n af positiv nettokapitalindkomst over 20.500 kr., der overstiger 240.800 kr.  \r\n\r\n Beløbsgrænserne reguleres efter personskattelovens § 2o. </P>  \r\n\r\n<P> <I>d)</I> Den ovenfor omtalte fordelingslov indebærer som nævnt, at  \r\n\r\n kommuner og amtskommuner i et vist omfang skal medfinansiere statens tab, når  \r\n\r\n der gives nedslag i indkomstskatten overfor skatteyderne som følge af  \r\n\r\n skatteloftsreglerne. </P>  \r\n\r\n<P>Lovens §§ 2 og 3 indeholder de nærmere regler for omfanget heraf. </P>  \r\n\r\n<P>En betingelse for at medfinansiering bliver aktuel for indkomståret 1996,  \r\n\r\n er at vedkommende myndigheds kommunale og amtskommunale udskrivningsprocent  \r\n\r\n overstiger 29 pct. Dette svarer til den kommunale og amtskommunale skat, der  \r\n\r\n efter de gældende regler er plads til under skatteloftet. </P>  \r\n\r\n<P>Uanset at forslagets § 1 indebærer, at dette spænd kan øges fra 29 til 3o  \r\n\r\n pct, er det regeringens vurdering, at dette forhold ikke bør føre til en  \r\n\r\n ændring af opgørelsen af de beløb, kommuner og amtskommuner skal indbetale  \r\n\r\n til staten efter fordelingslovens regler. </P>  \r\n\r\n<P>Det foreslås derfor i § 2, at der indsættes en regel om, at opgørelsen for  \r\n\r\n indkomståret 1996 skal ske efter reglerne i lovens §§ 2-4, selvom der ikke  \r\n\r\n bliver tale om nedsættelse efter den ændrede skatteloftsregel for 1996. </P>  \r\n\r\n<P>Den gældende grænse på 29 pct. skal således fastholdes også i relation til  \r\n\r\n opgørelsen for indkomståret 1996. </P>  \r\n\r\n<P>Der er herved for det første lagt vægt på, at forslaget om et skatteloft  \r\n\r\n på 62 pct. alene har virkning for et indkomstår. For det andet har en del af  \r\n\r\n formålet med fordelingsloven været at skabe et incitament til at holde igen  \r\n\r\n med kommunale og amtskommunale skattestigninger, målt i forhold til 1993, og  \r\n\r\n det gør i så henseende ingen forskel, at skatteloftet for 1996 ændres som  \r\n\r\n foreslået til 62 pct. </P>  \r\n\r\n<P> <I>2. Fordelings- og provenumæssige konsekvenser. </I></P>  \r\n\r\n<P>a) Skatteloftsreglerne. </P>  \r\n\r\n<P>De kommunale og amtskommunale skatteprocenter for 1996 fastlægges medio  \r\n\r\n oktober måned 1995. Det er således ikke muligt på indeværende tidspunkt at  \r\n\r\n angive et præcist skøn over lovforslagets provenumæssige virkning og over  \r\n\r\n hvor mange skatteydere, der vil blive omfattet af ændringen. Disse skøn vil  \r\n\r\n helt afhænge af udviklingen i skatteprocenterne i de enkelte amter og  \r\n\r\n kommuner. </P>  \r\n\r\n<P>I 1995 udgør skatteloftet 63,5 pct. og er effektivt for ca. 525.000  \r\n\r\n personer med indkomst over ca. 236.000 kr. i 200 kommuner, hvor amts- og  \r\n\r\n kommuneskatten tilsammen overstiger 29,0 pct. </P>  \r\n\r\n<P>I tabel 1 er vist udviklingen i det skrå skatteloft i 1994-1996. I  \r\n\r\n overensstemmelse med de skøn, der ligger til grund for finanslovsforslaget  \r\n\r\n for 1996, er det forudsat, at den kommunale skatteudskrivning i 1996 i  \r\n\r\n gennemsnit vil stige med 0,5 pct.point. Beregningsteknisk er denne stigning  \r\n\r\n indregnet ved, at skatteprocenten i samtlige kommuner er forhøjet med 0,5  \r\n\r\n pct.point. </P>  \r\n\r\n<P> <I>Tabel 1. Skatteprocenter og skatteloftsnedslag i gennemsnitskommunen  \r\n\r\n 1994 - 1996. Gældende regler.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Pct.                                  Gældende regler  \r\n\r\n                                  ------------------------------------  \r\n\r\n                                  1994      1995      1996  \r\n\r\n ---------------------------------------------------------------------  \r\n\r\n Skråt skatteloft                  65,0      63,5      61,0  \r\n\r\n Samlet statsskat                  36,5      34,5      32,0  \r\n\r\n ---------------------------------------------------------------------  \r\n\r\n Plads til kommuneskat under  \r\n\r\n loftet                            28,5      29,0      29,0  \r\n\r\n Samlet kommunal skattepct.  \r\n\r\n ekskl. kirkeskat 1)               29,5      29,9      30,4  \r\n\r\n ---------------------------------------------------------------------  \r\n\r\n Skatteloftsnedslag i  \r\n\r\n gennemsnitskommune                 1,0       0,9       1,4  \r\n\r\n ---------------------------------------------------------------------  \r\n\r\n Samlet nedslag ved skatteloft,  \r\n\r\n ca. mill. kr. (1996-niveau)       660        625       900  \r\n\r\n ---------------------------------------------------------------------  \r\n\r\n Antal skatteydere med nedslag  \r\n\r\n (ca. 1.000)                       490        525       625  \r\n\r\n ---------------------------------------------------------------------  \r\n\r\n</PRE>  \r\n\r\n<P>Anm.: Lovmodelberegninger på grundlag af stikprøve på ca. 0,3 pct. af  \r\n\r\n befolkningen </P>  \r\n\r\n<P>1) Kirkeskatteprocenten indgår ikke i skatteloftsberegningen. For 1994 -  \r\n\r\n 1996 udgør kirkeskatteprocenten i en gennemsnitskommune 0,7 pct. </P>  \r\n\r\n<P>Tabel 2 illustrerer, hvad ændringerne i kommuneskatterne betyder i faktisk  \r\n\r\n skattebetaling for personer på tre forskellige indkomsttrin uden og med  \r\n\r\n ændring i skatteloftet fra 61 til 62 pct. </P>  \r\n\r\n<P> <I>Tabel 2. Eksempler på ændring i skat i 1995 og 1996 i forhold til  \r\n\r\n uændret 1994-amts- og kommuneskat. Gennemsnitskommune.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Lønindkomst*)  Skatte-    Skatte-   Årlig     Skatte-      Årlig  \r\n\r\n                ændring    ændring   merskat   ændring      merskat  \r\n\r\n                i 1995     i 1996    i 1995    i 1996       i 1995  \r\n\r\n                ved        ved       og 1996   ved          og 1996  \r\n\r\n                kommune-   kommune-  i pct.    kommune-     i pct.  \r\n\r\n                skatte-    skatte-   af løn    skatte-      af løn  \r\n\r\n                pct. på    pct. på             pct. på      efter  \r\n\r\n                29,9 i     30,4 i              30,4 i       lovfor-  \r\n\r\n                forhold    forhold             forhold      slaget  \r\n\r\n                til        til                 til  \r\n\r\n                29,5.      29,5                29,5  \r\n\r\n                           Skatte-             Skatte-  \r\n\r\n                           loft                loft  \r\n\r\n                           61,0                62,0  \r\n\r\n                           pct.                pct.  \r\n\r\n ---------------------------------------------------------------------  \r\n\r\n Kr.            Kr.        Kr.       Pct.      Kr.          Pct.  \r\n\r\n 230.000        642        1.439     0,45      1.439        0,45  \r\n\r\n 460.000        508        1.176     0,18      3.368        0,42  \r\n\r\n 920.000        188          456     0,03      7.249        0,40  \r\n\r\n ---------------------------------------------------------------------  \r\n\r\n</PRE>  \r\n\r\n<P>*) Løn opgjort efter fradrag af eventuelle pensionsbidrag samt  \r\n\r\n arbejdsmarkedsbidrag og med ligningsmæssige fradrag i de tre  \r\n\r\n indkomstopgørelser på henholdsvis 40.000 kr., 80.000 kr. og 160.000 kr. </P>  \r\n\r\n<P>Note: Topskattesatsen efter skatteloftsnedslag i en gennemsnitskommune med  \r\n\r\n en skatteprocent på 30,4 i 1996 er 13,6 pct.(15,0 - 1,4). </P>  \r\n\r\n<P>Topskattesatsen i 1996 i en gennemsnitskommune ved et skatteloft på 62  \r\n\r\n pct. er 14,6 pct. (15,0 - 0,4) Tabellen viser, at allerede dette års  \r\n\r\n ikke-aftalte kommunale skattestigninger har udløst en højst mærkværdig  \r\n\r\n fordeling af merbetalingen, fordi skatteloftet er fastholdt uændret. </P>  \r\n\r\n<P>Næste år ville konsekvensen af ikke at justere skatteloftet være, at en  \r\n\r\n lønindkomst på 920.000 kr. i forhold til forudsætningerne om uændret  \r\n\r\n kommuneskat ville komme til at betale 456 kr. til fællesskabet, mens en  \r\n\r\n lønindkomst på 230.000 kr. skulle betale 1.439 kr. Det vil sige, at  \r\n\r\n merbetalingen er mere end tre gange så stor ved en løn på 230.000 kr. som ved  \r\n\r\n en løn på 920.000 kr. </P>  \r\n\r\n<P>Det er regeringens opfattelse, at denne byrdefordeling er uacceptabel.  \r\n\r\n</P>  \r\n\r\n<P>Ved justeringen af skatteloftet opnås, at alle indkomstgrupper bidrager  \r\n\r\n med en nogenlunde lige stor andel - ca. 0,4 pct. - af indkomsten over de to  \r\n\r\n år betragtet under et. </P>  \r\n\r\n<P>Det skal samtidig bemærkes, at justeringen medfører bedre overensstemmelse  \r\n\r\n med skattereformens intentioner om afstand mellem beskatningen i bund og top  \r\n\r\n end kombinationen af højere kommuneskat og uændret skatteloft. Dette  \r\n\r\n illustreres i tabel 3. </P>  \r\n\r\n<P> <I>Tabel 3. Forskel i skatteprocent i top og bund efter gældende regler  \r\n\r\n og efter lovforslaget.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n Pct.                               1994    1995    1996    1997  \r\n\r\n ---------------------------------------------------------------------  \r\n\r\n Gnst. kommunal skatteprocent som  \r\n\r\n forudsat ved skattereformen         29,5    29,5    29,5    29,5  \r\n\r\n Bundskatteprocent                   14,5    13,0    12,0    10,0  \r\n\r\n Skråt skatteloft, gældende regler   65,0    63,5    61,0    60,0  \r\n\r\n ---------------------------------------------------------------------  \r\n\r\n Forskel i skatteprocent som  \r\n\r\n forudsat ved skattereformen         21,0    21,0    19,5    20,5  \r\n\r\n ---------------------------------------------------------------------  \r\n\r\n Faktisk og forventet gnst.  \r\n\r\n kommunal skatteprocent              29,5    29,9    30,4    29,9  \r\n\r\n ---------------------------------------------------------------------  \r\n\r\n Forskel i skatteprocent med  \r\n\r\n højere kommuneskat uden ændring  \r\n\r\n af skatteloft                       21,0    20,6    18,6    20,1  \r\n\r\n ---------------------------------------------------------------------  \r\n\r\n Forskel i skatteprocent efter  \r\n\r\n lovforslaget med skatteloft på  \r\n\r\n 62 pct. i 1996                      21,0    20,6    19,6    20,1  \r\n\r\n ---------------------------------------------------------------------  \r\n\r\n</PRE>  \r\n\r\n<P>Lovforslaget skønnes at medføre et merprovenu til staten på ca. 475 mill.  \r\n\r\n kr. i 1996, jf. tabel 4, og provenuændringen er indarbejdet i  \r\n\r\n finanslovsforslaget for 1996. Det bemærkes, at med den foreslåede ændring af  \r\n\r\n fordelingsloven vil kommuner og amtskommuner ikke få andel i merprovenuet.  \r\n\r\n<BR>  \r\n\r\n</P>  \r\n\r\n<P> <I>Tabel 4. Anslået provenuvirkning af ændring af skråt skatteloft fra 61  \r\n\r\n pct. til 62 pct. i 1996.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                                      Gældende regler      Forslag  \r\n\r\n ---------------------------------------------------------------------  \r\n\r\n Skråt skatteloft                         61,0              62,0  \r\n\r\n Samlet statsskat                         32,0              32,0  \r\n\r\n ---------------------------------------------------------------------  \r\n\r\n Plads til kommuneskat under loftet       29,0              30,0  \r\n\r\n Samlet kommunal skattepct. ekskl.  \r\n\r\n kirkeskat                                30,4              30,4  \r\n\r\n ---------------------------------------------------------------------  \r\n\r\n Skatteloftsnedslag i gennemsnitskommune   1,4               0,4  \r\n\r\n ---------------------------------------------------------------------  \r\n\r\n Samlet nedslag ved skatteloft,  \r\n\r\n ca. mill. kr. (1996-niveau)               900               425  \r\n\r\n ---------------------------------------------------------------------  \r\n\r\n Antal skatteydere med nedslag (ca. 1.000) 625               495  \r\n\r\n ---------------------------------------------------------------------  \r\n\r\n</PRE>  \r\n\r\n<P>Den mindre nedsættelse af skatteloftet vil medføre højere topskat for  \r\n\r\n samtlige 625.000 skatteydere, der potientielt skønnes at ville være omfattet  \r\n\r\n af skatteloftet efter gældende regler, og ca. 130.000 af disse skatteydere  \r\n\r\n skønnes helt at miste nedslaget i 1996. Det er skatteydere i kommuner, hvor  \r\n\r\n kommuneskatteprocenten ligger mellem 29 og 30. </P>  \r\n\r\n<P> <I>b) Fordelingsloven.</I>  </P>  \r\n\r\n<P>Kommunernes og amtskommunernes indbetaling til staten efter denne lov  \r\n\r\n udgør ca. 105 mio. kr. i 1995. Størrelsen heraf i 1996 kan ikke præcist  \r\n\r\n fastslås, alene fordi eventuelle skatteforhøjelser og placeringen heraf på  \r\n\r\n enkeltkommuner og amtskommuner ikke kendes. Såfremt det beregningsteknisk  \r\n\r\n antages, at alle kommuner og amtskommuner forhøjer skatteprocenten med 0,5  \r\n\r\n procentpoint, skønnes indbetalingen til staten for 1996 at udgøre ca. 300  \r\n\r\n mio. kr. </P>  \r\n\r\n<P> <I>4. Administrative konsekvenser</I>  </P>  \r\n\r\n<P>Af hensyn til rettidig udsendelse af skattekortene for indkomståret 1996  \r\n\r\n skal lovforslaget være vedtaget inden d. 27. oktober 1995. </P>  \r\n\r\n<P> <I>5. Erhvervsøkonomiske og miljømæssige konsekvenser</I>  </P>  \r\n\r\n<P>Lovforslaget har ingen konsekvenser af denne karakter. </P>  \r\n\r\n<P> <I>6. Forholdet til EU-retten.</I>  </P>  \r\n\r\n<P>Lovforslaget indeholder ikke EU-retlige aspekter. </P>  \r\n\r\n<P> <B>Bilag</B>  </P>  \r\n\r\n<P> <I>Skattereformens indfasning 1994 - 1998.</I>  </P>  \r\n\r\n<PRE>  \r\n\r\n ---------------------------------------------------------------------  \r\n\r\n                               1994    1995    1996    1997   1998  \r\n\r\n                              ----------------------------------------  \r\n\r\n                              ------------------- Pct.----------------  \r\n\r\n Bundskat                       14,5   13,0     12,0    10,0   8,0  \r\n\r\n Mellemskat                      4,5    5,0      5,0     6,0   6,0  \r\n\r\n Topskat                        12,5   13,5     15,0    15,0  15,0  \r\n\r\n &#187;6 pct.&#171;-skat                   5,0    3,0        -       -     -  \r\n\r\n Kommunal indkomstskat  \r\n\r\n (gennemsnitskommune)           29,5   29,5     29,5    29,5  29,5  \r\n\r\n Samlet skatteprocent           66,0   64,0     61,5    60,5  58,5  \r\n\r\n Skråt skatteloft               65,0   63,5     61,0    60,0  58,0  \r\n\r\n ---------------------------------------------------------------------  \r\n\r\n</PRE>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1.</B>  </P>  \r\n\r\n<P>I lov om indkomstskat og formueskat for personer m.v. (personskatteloven),  \r\n\r\n jf. lovbekendtgørelse nr. oo af .... foretages følgende ændring: </P>  \r\n\r\n<P>I <I>§ 19, stk. 1, 4. pkt.,</I> ændres &#187; 61 &#187; til: &#187; 62  \r\n\r\n &#187;. </P>  \r\n\r\n<P> <B>§ 19.</B> Hvis en skattepligtigs kommunale og amtskommunale  \r\n\r\n indkomstskatteprocenter og skatteprocenter efter §§ 6, 6 a, 7 og 8 sammenlagt  \r\n\r\n overstiger skatteloftet i 2-6 pkt., beregnes et nedslag i statsskatten  \r\n\r\n svarende til, at skatteprocenten efter § 7 blev nedsat med de overskydende  \r\n\r\n procenter beregnet med en decimal. For indkomståret 1994 er skatteloftet 65  \r\n\r\n pct. For indkomståret 1995 er skatteloftet 63,5 pct. For indkomståret 1996 er  \r\n\r\n skatteloftet 61 pct. For indkomståret 1997 er skatteloftet 60 pct. For  \r\n\r\n indkomståret 1998 og senere indkomstår er skatteloftet 58 pct. </P>  \r\n\r\n<P> <I>Stk. 2-8.</I> - - - </P>  \r\n\r\n<P> <B>§ 2.</B>  </P>  \r\n\r\n<P>I <I>§ 1</I> indsættes som <I>stk. 2</I> : </P>  \r\n\r\n<P>&#187; <I>Stk. 2.</I> Afregning og opgørelse af beløb for indkomståret  \r\n\r\n 1996 sker efter reglerne i §§ 2-4, uanset om indkomstskatten til staten for  \r\n\r\n dette indkomstår nedsættes efter personskattelovens § 19, stk. 1, 4. pkt.  \r\n\r\n &#187;. </P>  \r\n\r\n<P> <B>§ 1.</B> Efter reglerne i denne lov afregner kommuner og amtskommuner  \r\n\r\n til staten beløb, der opgøres som en del af den samlede nedsættelse af  \r\n\r\n indkomstskatten til staten for et indkomstår som følge af skatteloftet efter  \r\n\r\n personskattelovens § 19, stk. 1. </P>  \r\n\r\n<P> <B>§ 2.</B> Der opgøres et beløb for kommuner, for hvilke følgende  \r\n\r\n betingelser er opfyldt for det enkelte indkomstskatteår: </P>  \r\n\r\n<P>1) Ved opgørelsen for indkomståret 1994 skal den samlede kommunale og  \r\n\r\n amtskommunale udskrivningsprocent for 1994 overstige 28,5, og ved opgørelsen  \r\n\r\n med virkning fra og med indkomståret 1995 skal den samlede kommunale og  \r\n\r\n amtskommunale udskrivningsprocent for indkomståret overstige 29,0, og </P>  \r\n\r\n<P>2) den samlede kommunale og amtskommunale udskrivningsprocent for  \r\n\r\n indkomståret er højere end den samlede kommunale og amtskommunale  \r\n\r\n udskrivningsprocent for 1993. </P>  \r\n\r\n<P> <B>§ 3.</B> For de kommuner, der i 1994 er omfattet af § 2, opgøres  \r\n\r\n beløbet ved at gange kommunens grundlag ifølge forskudsregistreringen for  \r\n\r\n indkomståret 1994 for skatten efter personskattelovens § 5, nr. 3, med den  \r\n\r\n mindste af følgende to størrelser: </P>  \r\n\r\n<P>1) Det antal procentpoint, hvormed den samlede kommunale og amtskommunale  \r\n\r\n udskrivningsprocent for 1994 overstiger den samlede kommunale og  \r\n\r\n amtskommunale udskrivningsprocent for 1993. </P>  \r\n\r\n<P>2) Det antal procentpoint, hvormed den samlede kommunale og amtskommunale  \r\n\r\n udskrivningsprocent for 1994 overstiger 28,5 pct. </P>  \r\n\r\n<P> <I>Stk. 2.</I> For de kommuner, der er omfattet af § 2 fra og med 1995,  \r\n\r\n opgøres beløbet ved at gange kommunens grundlag ifølge forskudsregistreringen  \r\n\r\n for indkomståret 1994 for skatten efter personskattelovens § 5, nr. 3, med  \r\n\r\n den mindste af følgende to størrelser: </P>  \r\n\r\n<P>1) Det antal procentpoint, hvormed den samlede kommunale og amtskommunale  \r\n\r\n udskrivningsprocent for det pågældende år overstiger den samlede kommunale og  \r\n\r\n amtskommunale udskrivningsprocent for 1993. </P>  \r\n\r\n<P>2) Det antal procentpoint, hvormed den samlede kommunale og amtskommunale  \r\n\r\n udskrivningsprocent for det pågældende år overstiger 29 pct. </P>  \r\n\r\n<P> <I>Stk. 3.</I> Det indkomstskattegrundlag, der er nævnt i stk. 2.  \r\n\r\n reguleres efter personskattelovens § 20. </P>  \r\n\r\n<P> <B>§ 4.</B> Det efter § 3 opgjorte beløb indbetales til statskassen.  \r\n\r\n Beløbet fordeles mellem vedkommende kommune og amtskommune i forhold til det  \r\n\r\n antal procentpoint, hvormed de har forhøjet henholdsvis den kommunale og den  \r\n\r\n amtskommunale udskrivningsprocent for det pågældende år i forhold til  \r\n\r\n udskrivningsprocenterne for 1993. Hvis kun den ene af de to  \r\n\r\n udskrivningsprocenter er forhøjet i forhold til udskrivningsprocenten for  \r\n\r\n 1993, påhviler det samlede beløb alene den kommunale enhed, der har forhøjet  \r\n\r\n udskrivningsprocenten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/10/1995"
        },
        {
            "displayName": "Accession",
            "displayValue": "199512K00011"
        },
        {
            "displayName": "Entydig dokumentidentifikation",
            "displayValue": "CL000233"
        },
        {
            "displayName": "Dato for førstegangsindlæggelse",
            "displayValue": "27/10/1995"
        },
        {
            "displayName": "Dato for indlæggelse",
            "displayValue": "27/10/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}