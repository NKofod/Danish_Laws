{
    "id": 152650,
    "title": "Skrivelse om ændring af vejledning til bekendtgørelse om 6 ugers selvvalgt uddannelse til forsikrede ledige",
    "documentTypeId": "200",
    "isSagsforlobPeriodValid": true,
    "shortName": "SKR nr 9443 af 07/08/2013",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ændring af vejledning til bekendtgørelse om 6 ugers selvvalgt uddannelse til forsikrede ledige</p>\r\n<p class=\"NormalInd\">I vejledning nr. 9399 af 1. juli 2010, som ændret ved skrivelse nr. 9274 af 6. juli 2011 og skrivelse nr. 9108 af 18. marts 2012 foretages følgende ændringer:</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">1.</span> Vejledningens afsnit <span class=\"Italic\">Administration af reglerne </span>affattes således:</p>\r\n<p class=\"Overskriftstekst3\" style=\"text-align: left;\">»Administration af reglerne</p>\r\n<p>Administrationen af ordningen varetages af arbejdsløshedskasserne. Arbejdsløshedskasserne sikrer, at den ledige opfylder betingelserne, herunder at uddannelsen tidligst påbegyndes efter 18 ugers sammenlagt ledighed og afsluttes inden for de første 57 ugers sammenlagt ledighed for personer, der er fyldt 25 år, og inden for de første 44 ugers sammenlagt ledighed for personer, der er under 25 år. Arbejdsløshedskassen sikrer også, at den uddannelse, den ledige ønsker, er omfattet af ordningen om 6 ugers selvvalgt uddannelse.</p>\r\n<p>Når en person er påbegyndt en uddannelse/et uddannelsesforløb i en opsigelsesperiode, som personen ønsker at fortsætte med som selvvalgt uddannelse i op til 6 uger fra første ledighedsdag i dagpengeperioden, jf. bekendtgørelsens § 1, stk. 5, skal personen rette henvendelse til arbejdsløshedskassen, som skal sikre, at uddannelsen er omfattet af ordningen om 6 ugers selvvalgt uddannelse.</p>\r\n<p>En uddannelse påbegyndt i opsigelsesperioden kan godt være sammensat af flere korte forløb.</p>\r\n<p>Personen skal henvende sig til sin arbejdsløshedskasse forud for ledighedens indtræden og søge om, at den del af uddannelsen, som ligger i ledighedsperioden, kan tages efter reglerne om 6 ugers selvvalgt uddannelse. Dermed sikres personen viden om, hvorvidt uddannelsen kan tages som selvvalgt uddannelse fra første ledighedsdag i dagpengeperioden, selvom arbejdsløshedskassen endnu ikke har truffet afgørelse om personens dagpengeret.</p>\r\n<p>Såfremt arbejdsløshedskassen ved ledigmelding træffer afgørelse om, at personen ikke er berettiget til dagpenge og således ikke omfattet af reglerne om selvvalgt uddannelse, kan uddannelsen ikke fortsættes som selvvalgt uddannelse.</p>\r\n<p>Arbejdsløshedskasserne skal sikre, at kursusprisen for videregående uddannelser ikke overstiger det fastsatte prisloft på 140.000 kr. eksklusive moms pr. årselev, hvilket svarer til et prisloft på 3.500 kr. pr. fuldtidsuge (2011-niveau).</p>\r\n<p>Arbejdsløshedskasserne skal ligeledes sikre, at en ledig maksimalt får 6 ugers selvvalgt uddannelse i løbet af en ledighedsperiode. De 6 uger opgøres i timer og kan tages i sammenhæng eller opdeles i flere perioder.</p>\r\n<p>Arbejdsløshedskasserne træffer tillige afgørelse om og udbetaler arbejdsløshedsdagpenge og befordringsgodtgørelse, bortset fra tilfælde hvor jobcentrene udbetaler befordringsgodtgørelsen, jf. bekendtgørelsens § 13.</p>\r\n<p>Jobcentrene skal administrere betaling for køb af uddannelse og eventuel deltagerbetaling til uddannelsesinstitutionerne samt træffe afgørelse om og udbetale beløb til kost og logi for ledige.</p>\r\n<p>Jobcentrenes betaling af uddannelse til forsikrede ledige i forbindelse med 6 ugers selvvalgt uddannelse skal foregå på samme måde, som når jobcentrene betaler for anden uddannelse som led i tilbud efter lov om en aktiv beskæftigelsesindsats. Det vil sige, betalingen sker i henhold til lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m.</p>\r\n<p>Eventuel deltagerbetaling betales af jobcenteret efter de regler, som gælder for ordinære elever eller studerende.</p>\r\n<p>Når en uddannelse, som er påbegyndt i opsigelsesperioden, ønskes fortsat som selvvalgt uddannelse, skal jobcenteret alene betale for køb af uddannelse og eventuel deltagerbetaling for den del af uddannelsen, som arbejdsløshedskassen har bevilget som selvvalgt uddannelse.</p>\r\n<p>Betaling for kost og logi følger statens regler om tjenesterejser, reducerede satser.«</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">3.</span> Vejledningens afsnit <span class=\"Italic\">Afviklingsperioden</span> affattes således:</p>\r\n<p class=\"Overskriftstekst3\" style=\"text-align: left;\">»Afviklingsperioden</p>\r\n<p>Uddannelsen kan tidligst påbegyndes efter de første 18 ugers sammenlagt ledighed. Personer, der ikke er fyldt 25 år, skal afslutte uddannelsen inden for de første 44 ugers sammenlagt ledighed. Personer, som er fyldt 25 år, skal afslutte uddannelsen inden for de første 57 ugers sammenlagt ledighed.</p>\r\n<p>Personer, som er påbegyndt en uddannelse i en opsigelsesperioden, kan dog forsætte uddannelsen som selvvalgt uddannelse i op til 6 uger fra første ledighedsdag i dagpengeperioden, selvom personen ikke forinden har været ledig i sammenlagt 4 måneder forudsat, at uddannelsen kan tages som selvvalgt uddannelse. Uddannelsen skal være afsluttet inden for de første 57 ugers sammenlagt ledighed for personer der er fyldt 25 år, og 44 ugers sammenlagt ledighed for personer, der ikke er fyldt 25 år.«</p>\r\n<p class=\"Overskriftsnummer2\" style=\"text-align: left;\">\r\n   <span class=\"Bold\">4.</span> Vejledningens afsnit <span class=\"Italic\">Deltagerbetaling</span> affattes således:</p>\r\n<p class=\"Overskriftstekst3\" style=\"text-align: left;\">»Deltagerbetaling</p>\r\n<p>Det er jobcentrene, som afholder udgiften til deltagerbetalingen til uddannelsesinstitutionerne, jf. de gældende regler på Ministeriet for Børn og Undervisnings område. Det vil sige, at jobcenteret skal betale eller refundere den deltagerbetaling, som uddannelsesstedet opkræver som en del af selve kursusprisen. Jobcenteret skal ikke betale eventuelle følgeudgifter i form af gebyr ved udarbejdelse af lægeattest, eksamensgebyr, herunder ved erhvervelse af kørekort, udgifter til bøger, andet undervisningsmateriale, sikkerhedssko eller lignende.</p>\r\n<p>For uddannelsesforløb, som er påbegyndt i en opsigelsesperiode og forsættes i ledighedsperioden som selvvalgt uddannelse i op til 6 uger, afholder jobcentrene alene udgiften til køb af uddannelse og deltagerbetaling for de uger, som arbejdsløshedskasserne har bevilget som selvvalgt uddannelse.«</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 7. august 2013</p><p class=\"Sign1\" align=\"center\">Vibeke Dalbro</p><p class=\"Sign2\" align=\"right\">/ Lise Pontoppidan</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/08/2013"
        },
        {
            "displayName": "Accession",
            "displayValue": "C20130944354"
        },
        {
            "displayName": "Entydig dokumentidentifikation",
            "displayValue": "BE005541"
        },
        {
            "displayName": "Dato for førstegangsindlæggelse",
            "displayValue": "29/08/2013"
        },
        {
            "displayName": "Dato for indlæggelse",
            "displayValue": "12/07/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9443"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "07/08/2013"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2013-0008462"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}