{
    "id": 49048,
    "title": "CIRKULÆRE OM ZONELOVSBEHANDLINGEN AF SAGER OM GENOPRETTELSE AF LANDBRUGSEJENDOMME TIL FRITIDSLANDBRUG. ('HOBBYLANDBRUG') ",
    "documentTypeId": "140",
    "isSagsforlobPeriodValid": false,
    "shortName": "CIR nr 62 af 18/04/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>CIRKULÆRE OM ZONELOVSBEHANDLINGEN AF SAGER OM  \r\n\r\n GENOPRETTELSE AF LANDBRUGSEJENDOMME TIL FRITIDSLANDBRUG.  \r\n\r\n (&#187;HOBBYLANDBRUG&#171;) </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommunalbestyrelser, amtsråd samt Hovedstadsrådet. </P>  \r\n\r\n<P>Dette cirkulære er en tilføjelse til cirkulære af 29. juni 1984 om lov om  \r\n\r\n by- og landzoner og indeholder retningslinier for zonelovsbehandlingen af  \r\n\r\n sager om udstykning til genoprettelse af nedlagte landbrugsejendomme til  \r\n\r\n fritidslandbrug (hobbylandbrug). </P>  \r\n\r\n<P>Cirkulæret udstedes i medfør af zonelovens § 9, stk. 6, jfr.  \r\n\r\n lovbekendtgørelse nr. 446 af 3. oktober 1985. </P>  \r\n\r\n<P>Baggrunden for cirkulæret er de bestemmelser i lov om landbrugsejendomme,  \r\n\r\n som trådte i kraft den 15. juli 1986 (jfr. lovbekendtgørelse nr. 424 af 1.  \r\n\r\n juli 1986). </P>  \r\n\r\n<P>Bestemmelserne i landbrugsloven tager bl.a. sigte på at tilgodese  \r\n\r\n befolkningsudviklingen i landdistrikterne og indebærer samtidig en lempelse  \r\n\r\n af praksis efter landbrugsloven med hensyn til tilladelse til at genoprette  \r\n\r\n nedlagte landbrugsejendomme til fritidslandbrug. </P>  \r\n\r\n<P>De nærmere betingelser for disse genoprettelsessager efter landbrugsloven  \r\n\r\n fremgår af Landbrugsministeriets cirkulære nr. 54 af 19. marts 1987 om lov om  \r\n\r\n landbrugsejendomme, jfr. punkt 14.4.2, som er optaget som bilag til  \r\n\r\n nærværende cirkulære. </P>  \r\n\r\n<P>Det er bl.a. en forudsætning for tilladelse til udstykning og  \r\n\r\n genoprettelse af en nedlagt landbrugsejendom efter landbrugsloven, at der  \r\n\r\n forud herfor er meddelt tilladelse efter by- og landzoneloven. </P>  \r\n\r\n<P>Zonelovens formål om bl.a. at sikre en hensigtsmæssig udnyttelse af de  \r\n\r\n jordbrugsmæssige arealressourser, skal ses i nær sammenhæng med  \r\n\r\n bestemmelserne i landbrugsloven og administrationen heraf. </P>  \r\n\r\n<P>De betingelser, som efter Landbrugsministeriets cirkulære gælder for  \r\n\r\n genoprettelse af nedlagte landbrugsejendomme til fritidslandbrug, er derfor  \r\n\r\n gennemgående også relevante ved behandlingen af sagerne om udstykning til  \r\n\r\n fritidslandbrug efter zoneloven. </P>  \r\n\r\n<P>Ved behandlingen efter zoneloven må der således lægges vægt på, at der er  \r\n\r\n tale om et nedlagt landbrug, der efter reglerne i landbrugsloven er udstykket  \r\n\r\n til bunds, at den ejendom der ønskes genoprettet til fritidslandbrug er  \r\n\r\n forsynet med en beboelsesbygning, der er egnet til helårsbeboelse for en  \r\n\r\n familie, og at den også er forsynet med de driftsbygninger, der er nødvendige  \r\n\r\n for, at ejendommen kan benyttes som fritidslandbrug. </P>  \r\n\r\n<P>Det bemærkes, at der efter genoprettelse af ejendommen til fritidslandbrug  \r\n\r\n ikke kræves zonelovstilladelse til opførelse af evt. ydeligere  \r\n\r\n driftsbygninger, hvis bygningerne er nødvendige for driften af ejendommen som  \r\n\r\n fritidslandbrug, jfr. zonelovens § 7. </P>  \r\n\r\n<P>Ved behandlingen af sager om udstykning til fritidslandbrug, vil det efter  \r\n\r\n zoneloven - i overensstemmelse med intentionerne bag ændringen af  \r\n\r\n landbrugsloven - nu ikke længere være en betingelse for zonelovstilladelsen,  \r\n\r\n at det pågældende fritidslandbrug udgør en sådan bæredygtig enhed, der kan  \r\n\r\n skabe grundlag for en families økonomi. </P>  \r\n\r\n<P>På grundlag heraf skal der som hovedregel meddeles zonelovstilladelse til  \r\n\r\n udstykning af ejendomme med henblik på genoprettelse af nedlagte  \r\n\r\n landbrugsejendomme til fritidslandbrug, jfr. zonelovens § 6, når  \r\n\r\n betingelserne i Landbrugsministeriets cirkulære nr. 54 af 19. marts 1987 er  \r\n\r\n opfyldt, og når de formål, som zoneloven iøvrigt varetager - herunder  \r\n\r\n hensynet til den overordenede planlægning - ikke derved tilsidesættes. </P>  \r\n\r\n<P>Det bemærkes, at det dog ikke som vilkår for tilladelse efter zonelovens §  \r\n\r\n 6 kan bestemmes, at ejeren skal opfylde kravet om fast bopæl og  \r\n\r\n erhvervsbetingelserne efter reglerne i Landbrugsloven. </P>  \r\n\r\n<P>Christian Christensen </P>  \r\n\r\n<P>Karen Westerbye-Juhl </P>  \r\n\r\n<P>------ </P>  \r\n\r\n<P>BILAG </P>  \r\n\r\n<P>Uddrag af Landbrugsministeriets cirkulære nr. 54 af 19. marts 1987 om lov  \r\n\r\n om landbrugsejendomme. </P>  \r\n\r\n<P>14.4.2 <B>Genoprettelse af nedlagte landbrugsejendomme.</B>  </P>  \r\n\r\n<P>Nedlagte landbrug kan i særlige tilfælde genoprettes som  \r\n\r\n landbrugsejendomme med henblik på anvendelse til  <B>fritidslandbrug.</B>  \r\n\r\n</P>  \r\n\r\n<P>Reglerne tager sigte på supplering af ejendomme, hvor bygninger,  \r\n\r\n gårdsplads og have m.v. i overensstemmelse med de siden 1973 gældende regler  \r\n\r\n om udstykning til bunds er fraskilt uden landbrugspligt. Der kan  \r\n\r\n undtagelsesvis gives tilladelse til genoprettelse af ejendomme, der er  \r\n\r\n nedlagt før 1973. </P>  \r\n\r\n<P>Det er en forudsætning, at der er tale om velbeliggende jorder for  \r\n\r\n bygningerne, i almindelighed tilgrænsende bygningslodden, og at der ikke er  \r\n\r\n nærliggende landbrugsejendomme, der har behov for suppleringsjord, jfr. pkt.  \r\n\r\n 14.2.1, næstsidste afsnit. Der lægges også vægt på, at der ikke er risiko for  \r\n\r\n miljøkonflikter i forhold til eksisterende boligbebyggelse. </P>  \r\n\r\n<P>Beboelsesbygningen skal være egnet til helårsbeboelse for en familie og  \r\n\r\n normalt være på mindst 120 m2, jfr. pkt. 7.2. Der skal være driftsbygninger,  \r\n\r\n der umiddelbart eller efter mindre investeringer er egnede til en  \r\n\r\n jordbrugsmæssig drift af ejendommen. Der vil således i almindelighed ikke  \r\n\r\n kunne blive tale om genoprettelse af ejendomme, hvor bebyggelsen alene har  \r\n\r\n karakter som et parcelhus med tilhørende udhus til bil, haveredskaber m.v.  \r\n\r\n</P>  \r\n\r\n<P>Ejendommen skal i almindelighed efter suppleringen have et jordtilliggende  \r\n\r\n på mindst 2 ha, jfr. § 3, stk. 1. Der kan dog også tillades genoprettelse af  \r\n\r\n landbrugsejendomme under 2 ha, hvis mindst halvdelen af arealet anvendes  \r\n\r\n jordbrugsmæssigt. </P>  \r\n\r\n<P>Det er en forudsætning, at ejeren er indforstået med at opfylde kravet om  \r\n\r\n fast bopæl i mindst 8 år efter suppleringen, jfr. pkt. 7.5. Hvis den  \r\n\r\n fremtidige ejendom vil overstige areal- eller grundværdigrænsen i § 16, stk.  \r\n\r\n 3, skal de øvrige erhvervelsesbetingelser i § 16, stk. 1 eller stk. 2, også  \r\n\r\n være opfyldt. </P>  \r\n\r\n<P>Det er endelig en forudsætning, at der foreligger de nødvendige  \r\n\r\n tilladelser i henhold til anden lovgivning, herunder lov om by- og landzoner.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/06/1988"
        },
        {
            "displayName": "Accession",
            "displayValue": "C19880006209"
        },
        {
            "displayName": "Entydig dokumentidentifikation",
            "displayValue": "CM007857"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "18/04/1988"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "D87-35000-13"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}