{
    "id": 137731,
    "title": "Bekendtgørelse om styrelse af Det Kongelige Danske Kunstakademis Skoler for Arkitektur, Design og Konservering og Arkitektskolen Aarhus",
    "documentTypeId": "60",
    "isSagsforlobPeriodValid": true,
    "shortName": "BEK nr 659 af 15/06/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K0\">\r\n   </a>   </p><div class=\"bjelke\">Den fulde tekst</div><p class=\"Titel2\">Bekendtgørelse om styrelse af Det Kongelige Danske Kunstakademis Skoler for Arkitektur, Design og Konservering og Arkitektskolen Aarhus</p>\r\n<p class=\"Indledning2\">I medfør af § 11, stk. 1, i lov om videregående kunstneriske uddannelsesinstitutioner under Kulturministeriet, jf. lovbekendtgørelse nr. 889 af 21. september 2000, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Bestyrelsen</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Institutioner omfattet af denne bekendtgørelse ledes af en bestyrelse, der har det overordnede ansvar for institutionens samlede virksomhed.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Bestyrelsen skal fremme institutionens strategiske virke og varetage institutionens interesser som kunstnerisk uddannelses- og forskningsinstitution.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Bestyrelsen fastlægger efter indstilling fra rektor retningslinjer for institutionens organisation, langsigtede virksomhed og udvikling.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Bestyrelsen ansætter og afskediger rektor.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Bestyrelsen indgår rammeaftale med kulturministeren.</p>\r\n<p class=\"Stk2\">\r\n   <span class=\"StkNr\" id=\"Par1_Stk6\">Stk. 6.</span> Bestyrelsen fastsætter sin egen forretningsorden. Forretningsordenen skal indeholde regler om:</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk6_Num1\">1)</span> Kvorum og afstemningsregler.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk6_Num2\">2)</span> Procedurer for ansættelse og afskedigelse af rektor.</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk6_Num3\">3)</span> Delegation, herunder instruksen for rektors virke.</p>\r\n<p class=\"Stk2\">\r\n   <span class=\"StkNr\" id=\"Par1_Stk7\">Stk. 7.</span> Bestyrelsen tegnes af formanden og i dennes fravær næstformanden.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Bestyrelsen er over for kulturministeren ansvarlig for institutionens anvendelse af den samlede bevilling, herunder institutionens overholdelse af de gældende regler for statsinstitutioners regnskabsaflæggelse mv.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Bestyrelsen godkender efter indstilling fra rektor det årlige budget, herunder fordelingen af ressourcerne og principperne for ressourcernes anvendelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Bestyrelsen aflægger årsrapport til Kulturministeriet.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Bestyrelsen underskriver årsregnskabet.</p>\r\n<p class=\"Stk2\">\r\n   <span class=\"StkNr\" id=\"Par2_Stk5\">Stk. 5.</span> Bestyrelsen godkender en regnskabsinstruks.</p>\r\n<p class=\"Stk2\">\r\n   <span class=\"StkNr\" id=\"Par2_Stk6\">Stk. 6.</span> Bestyrelsen sikrer løbende budgetopfølgning.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Bestyrelsen er over for kulturministeren ansvarlig for, at institutionen overholder de bestemmelser, der er fastsat for institutionens virke.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Kulturministeren beskikker bestyrelsen. Bestyrelsens sammensætning skal afspejle institutionens samlede opgaver, og bestyrelsen skal samlet have indsigt i uddannelse, forskning, kunstnerisk udviklingsvirksomhed, videnformidling, ledelse, organisation, økonomi samt de ansættelsesområder og erhverv, som institutionen uddanner til.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Genbeskikkelse kan finde sted.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Udtræder et medlem af bestyrelsen i beskikkelsesperioden, beskikkes et nyt medlem for den resterende del af perioden.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Kulturministeren kan beslutte, at bestyrelsen skal træde tilbage, hvis ministeren vurderer, at bestyrelsen ikke lever op til sit ansvar. I så fald beskikkes en ny bestyrelse.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Bestyrelsen for Arkitektskolen Aarhus består af 9 medlemmer, hvoraf 5 er eksterne. De eksterne medlemmer skal tilsammen have erfaring med ledelse, organisation, økonomi samt de ansættelsesområder og erhverv, som institutionen uddanner til.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> 4 af de eksterne bestyrelsesmedlemmer udpeges af kulturministeren.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> 1 eksternt bestyrelsesmedlem med særlige kvalifikationer inden for hovedfagområdet udpeges af Statens Kunstråd.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> 1 bestyrelsesmedlem vælges af og blandt det kunstfaglige og videnskabelige personale.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> 1 bestyrelsesmedlem vælges af og blandt det teknisk-administrative personale.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> 2 bestyrelsesmedlemmer vælges af og blandt de studerende.</p>\r\n<p class=\"Stk2\">\r\n   <span class=\"StkNr\" id=\"Par5_Stk7\">Stk. 7.</span> Kulturministeren udpeger formand og næstformand blandt de eksterne bestyrelsesmedlemmer, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk8\">Stk. 8.</span> Eksterne bestyrelsesmedlemmer må ikke være indskrevet ved den pågældende institution eller være ansat ved institutionen.</p>\r\n<p class=\"Stk2\">\r\n   <span class=\"StkNr\" id=\"Par5_Stk9\">Stk. 9.</span> Eksterne bestyrelsesmedlemmer samt repræsentanter for det kunstfaglige og videnskabelige personale og det teknisk-administrative personale beskikkes for en 4-årig periode.</p>\r\n<p class=\"Stk2\">\r\n   <span class=\"StkNr\" id=\"Par5_Stk10\">Stk. 10.</span> Repræsentanter for de studerende beskikkes for en 2-årig periode.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bestyrelsen for Det Kongelige Danske Kunstakademis Skoler for Arkitektur, Design og Konservering består af 13 medlemmer, hvoraf 7 er eksterne. De eksterne medlemmer skal tilsammen have erfaring med ledelse, organisation, økonomi samt de ansættelsesområder og erhverv, som institutionen uddanner til.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> 6 af de eksterne bestyrelsesmedlemmer udpeges af kulturministeren.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> 1 eksternt bestyrelsesmedlem med særlige kvalifikationer inden for et eller flere af hovedfagområderne udpeges af Statens Kunstråd.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> 3 bestyrelsesmedlemmer vælges af og blandt det kunstfaglige og videnskabelige personale. Hvert af de 3 hovedfagområder – arkitektur, design og konservering – skal repræsenteres af en medarbejder i bestyrelsen, som vælges af og blandt de ansatte inden for hovedfagområdet.</p>\r\n<p class=\"Stk2\">\r\n   <span class=\"StkNr\" id=\"Par6_Stk5\">Stk. 5.</span> 1 bestyrelsesmedlem vælges af og blandt det teknisk-administrative personale.</p>\r\n<p class=\"Stk2\">\r\n   <span class=\"StkNr\" id=\"Par6_Stk6\">Stk. 6.</span> 2 bestyrelsesmedlemmer vælges af og blandt de studerende.</p>\r\n<p class=\"Stk2\">\r\n   <span class=\"StkNr\" id=\"Par6_Stk7\">Stk. 7.</span> Kulturministeren udpeger formand og næstformand blandt de eksterne medlemmer, jf. stk. 2.</p>\r\n<p class=\"Stk2\">\r\n   <span class=\"StkNr\" id=\"Par6_Stk8\">Stk. 8.</span> Eksterne bestyrelsesmedlemmer må ikke være indskrevet ved den pågældende institution eller være ansat ved institutionen.</p>\r\n<p class=\"Stk2\">\r\n   <span class=\"StkNr\" id=\"Par6_Stk9\">Stk. 9.</span> Eksterne bestyrelsesmedlemmer samt repræsentanter for det kunstfaglige og videnskabelige og det teknisk-administrative personale beskikkes for en 4-årig periode.</p>\r\n<p class=\"Stk2\">\r\n   <span class=\"StkNr\" id=\"Par6_Stk10\">Stk. 10.</span> Repræsentanter for de studerende beskikkes for en 2-årig periode.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Rektor m.v.</span>\r\n</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Rektor er ansvarlig for den daglige ledelse af institutionens uddannelser, forskning, kunstneriske udviklingsvirksomhed, administration og økonomi inden for de rammer, bestyrelsen har fastsat i instruksen for rektors virke, jf. § 1, stk. 6, nr. 3.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Rektor ansætter og afskediger institutionens øvrige personale.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Rektor ansætter en prorektor for en tidsbegrænset periode.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Prorektor bistår rektor og er rektors stedfortræder.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Rektor udpeger medlemmer til de faglige bedømmelsesudvalg.</p>\r\n<p class=\"Stk2\">\r\n   <span class=\"StkNr\" id=\"Par7_Stk6\">Stk. 6.</span> Rektor godkender studieordninger efter indstilling fra studienævnet.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Rektor udarbejder retningslinjer for institutionens organisation, langsigtede virksomhed og udvikling, der forelægges bestyrelsen til godkendelse.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Rektor indstiller budget til bestyrelsen, herunder fordelingen af ressourcerne og principperne for ressourcernes anvendelse.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Rektor aflægger løbende rapport om institutionens faglige virke, budget og økonomi til bestyrelsen. Nærmere regler herom fastsættes i bestyrelsens forretningsorden.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Fagligt råd</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Rektor nedsætter et fagligt råd.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Rektor er formand for det faglige råd.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Medlemmer af det faglige råd repræsenterer de studerende, det kunstfaglige og videnskabelige personale, herunder Ph.d.-studerende, og medlemmerne vælges af og blandt de respektive grupper.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> En repræsentant for det teknisk-administrative personale tildeles observatørstatus.</p>\r\n<p class=\"Stk2\">\r\n   <span class=\"StkNr\" id=\"Par10_Stk5\">Stk. 5.</span> Det faglige råd på Det Kongelige Danske Kunstakademis Skoler for Arkitektur, Design og Konservering består af 9-13 medlemmer, på Arkitektskolen Aarhus består det faglige råd af 5-7 medlemmer.</p>\r\n<p class=\"Stk2\">\r\n   <span class=\"StkNr\" id=\"Par10_Stk6\">Stk. 6.</span> Det faglige råd høres af rektor i sager, der vedrører institutionens overordnede interesser som kunstnerisk uddannelses- og forskningsinstitution.</p>\r\n<p class=\"Stk2\">\r\n   <span class=\"StkNr\" id=\"Par10_Stk7\">Stk. 7.</span> Det faglige råd har pligt til at drøfte de faglige forhold, som rektor forelægger rådet.</p>\r\n<p class=\"Stk2\">\r\n   <span class=\"StkNr\" id=\"Par10_Stk8\">Stk. 8.</span> Det faglige råd rådgiver rektor i faglige anliggender.</p>\r\n<p class=\"Stk2\">\r\n   <span class=\"StkNr\" id=\"Par10_Stk9\">Stk. 9.</span> Det faglige råd kan udtale sig om alle faglige forhold af væsentlig betydning for institutionens virksomhed.</p>\r\n<p class=\"Stk2\">\r\n   <span class=\"StkNr\" id=\"Par10_Stk10\">Stk. 10.</span> Det faglige råd fastsætter selv sin forretningsorden.</p>\r\n<p class=\"Stk2\">\r\n   <span class=\"StkNr\" id=\"Par10_Stk11\">Stk. 11.</span> Det faglige råd tildeler ph.d.-grader og doktorgrader.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Studienævn</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> På Det Kongelige Danske Kunstakademis Skoler for Arkitektur, Design og Konservering nedsættes som minimum 1 studienævn for hvert af institutionernes hovedfagområder.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> På Arkitektskolen Aarhus nedsættes som minimum 1 studienævn.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Et studienævn består af et lige stort antal repræsentanter for det kunstfaglige og videnskabelige personale og studerende, dog mindst 3 repræsentanter fra hver, heraf mindst 1 fastansat repræsentant for det kunstfaglige og videnskabelige personale. Repræsentanterne for det kunstfaglige og videnskabelige personale vælges af og blandt disse for en periode på 2 år. Repræsentanterne for de studerende vælges af og blandt disse for en periode på 1 år. Genvalg kan finde sted.</p>\r\n<p class=\"Stk2\">\r\n   <span class=\"StkNr\" id=\"Par11_Stk4\">Stk. 4.</span> Rektor og prorektor kan ikke være medlemmer af et studienævn.</p>\r\n<p class=\"Stk2\">\r\n   <span class=\"StkNr\" id=\"Par11_Stk5\">Stk. 5.</span> Studienævnet vælger en formand blandt repræsentanterne for det kunstfaglige og videnskabelige personale og en næstformand blandt de studerende.</p>\r\n<p class=\"Stk2\">\r\n   <span class=\"StkNr\" id=\"Par11_Stk6\">Stk. 6.</span> Studienævnet er beslutningsdygtigt, når mere end halvdelen af nævnets medlemmer er til stede. Ved stemmelighed er formandens stemme afgørende.</p>\r\n<p class=\"Stk2\">\r\n   <span class=\"StkNr\" id=\"Par11_Stk7\">Stk. 7.</span> Studienævnsformanden indkalder til og leder studienævnsmøderne. Der skal indkaldes til møde, når formanden eller mindst 2 af medlemmerne anmoder herom.</p>\r\n<p class=\"Stk2\">\r\n   <span class=\"StkNr\" id=\"Par11_Stk8\">Stk. 8.</span> Studienævnet fastsætter selv sin forretningsorden inden for de retningslinjer, der er givet af rektor.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Studienævnet fører tilsyn med undervisningens faglige niveau og bidrager til at kvalitetssikre og kvalitetsudvikle uddannelser og undervisning.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Studienævnet afgiver indstilling til rektor om studieordninger indenfor de retningslinjer, der er givet af rektor.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Studienævnet træffer afgørelse i sager om dispensation fra studieordninger.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Studienævnet godkender undervisningsplaner.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Studienævnet afgiver udtalelse til rektor om beskikkelse af eksterne censorer.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> Studienævnet afgiver udtalelse til rektor i sager om generelle regler for undervisning, eksamen og bedømmelse.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Særlige bestemmelser</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Kulturministeriet kan tillade, at institutioner omfattet af denne bekendtgørelse kan fravige bekendtgørelsen som led i forsøg. Samtidig fastsættes forsøgets varighed og afrapporteringsform.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Kulturministeriet kan dispensere fra bekendtgørelsen, når det findes begrundet i særlige forhold.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Overgangs- og ikrafttrædelsesbestemmelser</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Bekendtgørelsen træder i kraft den 20. juni 2011.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Følgende bekendtgørelser ophæves:</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num1\">1)</span> Bekendtgørelse nr. 1397 af 11. december 2009 om styrelse af Danmarks Designskole,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num2\">2)</span> Bekendtgørelse nr. 496 af 21. juni 1995 om styrelse af Det Kongelige Danske Kunstakademis Arkitektskole og Arkitektskolen i Aarhus,</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num3\">3)</span> Bekendtgørelse nr. 495 af 21. juni 1995 om styrelse af Det Kongelige Danske Kunstakademis Konservatorskole og</p>\r\n<p class=\"Liste1\">\r\n   <span class=\"Liste1Nr\" id=\"Par14_Stk2_Num4\">4)</span> Bekendtgørelse nr. 347 af 4. juli 1978 om valg til de styrende organer ved Arkitektskolen i Århus.</p>\r\n<p class=\"Stk2\">\r\n   <span class=\"StkNr\" id=\"Par14_Stk3\">Stk. 3.</span> Første gang der afholdes valg til bestyrelsen for Arkitektskolen Aarhus, fastlægger rektor proceduren for valg af medarbejder- og studenterrepræsentanter.</p>\r\n<p class=\"Stk2\">\r\n   <span class=\"StkNr\" id=\"Par14_Stk4\">Stk. 4.</span> Første gang der afholdes valg til Det Kongelige Danske Kunstakademis Skoler for Arkitektur, Design og Konserverings bestyrelse, fastlægger rektorerne på Det Kongelige Danske Kunstakademis Arkitektskole, Danmarks Designskole og Det Kongelige Danske Kunstakademis Konservatorskole i fællesskab proceduren for valg af medarbejder- og studenterrepræsentanter.</p>\r\n<p class=\"Stk2\">\r\n   <span class=\"StkNr\" id=\"Par14_Stk5\">Stk. 5.</span> Procedurerne for institutionernes første valg til bestyrelser skal godkendes af Kulturministeriet.</p>\r\n<p class=\"Stk2\">\r\n   <span class=\"StkNr\" id=\"Par14_Stk6\">Stk. 6.</span> De beføjelser, der gives det faglige råd i medfør af denne bekendtgørelse, varetages frem til nedsættelse af det første faglige råd af rektor.</p>\r\n<p class=\"Stk2\">\r\n   <span class=\"StkNr\" id=\"Par14_Stk7\">Stk. 7.</span> På Det Kongelige Danske Kunstakademis Skoler for Arkitektur, Design og Konservering skal det første faglige råd nedsættes senest 2 måneder efter ny rektors tiltræden, dog senest den 1. juli 2012.</p>\r\n<p class=\"Stk2\">\r\n   <span class=\"StkNr\" id=\"Par14_Stk8\">Stk. 8.</span> På Arkitektskolen Aarhus skal det første faglige råd nedsættes senest den 1. januar 2012.</p><div class=\"Givet\" id=\"Givet\"><p class=\"Givet\" align=\"center\">Kulturministeriet, den 15. juni 2011</p><p class=\"Sign1\" align=\"center\">Per Stig Møller</p><p class=\"Sign2\" align=\"right\">/ Frank Rechendorff Møller</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/06/2011"
        },
        {
            "displayName": "Accession",
            "displayValue": "B20110065905"
        },
        {
            "displayName": "Entydig dokumentidentifikation",
            "displayValue": "AK000827"
        },
        {
            "displayName": "Dato for førstegangsindlæggelse",
            "displayValue": "18/06/2011"
        },
        {
            "displayName": "Dato for indlæggelse",
            "displayValue": "18/06/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "659"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "15/06/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., dok.nr. 868626"
        },
        {
            "displayName": "Stikord",
            "displayValue": "Arkitekt, Designer, Det Kongelige Danske Kunstakademi, Konservering, Kunstakademi, Styrelse, Uddannelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}