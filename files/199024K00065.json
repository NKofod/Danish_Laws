{
    "id": 109720,
    "title": "1990 BTL 65   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (ØNSKENUMMERPLADER)    NR L 65 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 65",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 65 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Ønskenummerplader) <BR>  \r\n\r\n Nr L 65 1990-91, 2. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19910411 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. Nogle af udvalgets spørgsmål og justitsministerens svar </P>  \r\n\r\n<P>herpå er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Fremskridtspartiets, Centrum-Demokraternes, Det Radikale Venstres  \r\n\r\n og Kristeligt Folkepartis medlemmer af udvalget) lovforslaget til  \r\n\r\n<I>vedtagelse uændret. </I></P>  \r\n\r\n<P> Flertallet har bl.a. drøftet mulighederne for at gennemføre en ordning  \r\n\r\n med salg af ønskenummerplader på auktion og har i den forbindelse noteret  \r\n\r\n sig, at justitsministeren over for udvalget har oplyst, at salg på auktion  \r\n\r\n kan tænkes iværksat, når dette skønnes økonomisk mest hensigtsmæssigt, og når  \r\n\r\n der konstateres en stor efterspørgsel efter bestemte  \r\n\r\n nummerpladekombinationer. Flertallet kan tiltræde justitsministerens  \r\n\r\n tilkendegivelse om, at den foreslåede bestemmelse giver hjemmel til, at en  \r\n\r\n kombination kan holdes tilbage fra den almindelige omsætning i en kortere  \r\n\r\n eller længere periode med henblik på salg ved offentlig auktion, uanset om  \r\n\r\n der allerede er fremsat ønske om at erhverve den pågældende kombination. </P>  \r\n\r\n<P>Videre lægger flertallet vægt på, at justitsministeren i besvarelse af  \r\n\r\n spørgsmål fra udvalget har givet tilsagn om, at gyldighedstiden for  \r\n\r\n ønskenummerplader fastsættes til mindst 8 år. </P>  \r\n\r\n<P>Lovforslaget indeholder ikke nærmere oplysninger om størrelsen af de  \r\n\r\n udgifter, som ønskenummerpladeordningen vil være forbundet med for politiet.  \r\n\r\n Det er imidlertid tilkendegivet, at Rigspolitichefen skal have dækning for de  \r\n\r\n merudgifter, som ønskenummerafgiften medfører. </P>  \r\n\r\n<P>Justitsministeren har i besvarelsen af spørgsmål over for udvalget oplyst,  \r\n\r\n at indførelse af ønskenummerplader vil indebære merudgifter til ændring af  \r\n\r\n det bestående registreringssystem på godt 2 mio. kr. Hertil kommer en vis  \r\n\r\n mindre forøgelse af driftsudgifterne til edb-systemet samt et mindre  \r\n\r\n yderligere personaleforbrug afhængigt af, hvor mange ønskenummerplader der  \r\n\r\n bliver tale om. </P>  \r\n\r\n<P>Det forudsættes i den forbindelse, at politiets bevillinger på  \r\n\r\n tillægsbevillingsloven for 1991 vil kunne forhøjes inden for den nævnte  \r\n\r\n udgiftsramme, og at indtægter og udgifter i forbindelse med ordningen i  \r\n\r\n øvrigt indbudgetteres på de kommende bevillingslove. </P>  \r\n\r\n<P>Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>vedtagelse</I> med det  \r\n\r\n stillede ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal,</I> (S), tiltrådt af et <I>mindretal</I> (SF): </P>  \r\n\r\n<P> <B>1)</B> I det foreslåede <I>§ 73 a</I> indsættes i <I>stk. 1</I> efter  \r\n\r\n 1. pkt. som nyt punktum: </P>  \r\n\r\n<P>&#187;Ønskenummerplader er ikke reklame.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Formålet med den foreslåede ændring er at begrænse adgangen til at  \r\n\r\n foretage skattemæssige fradrag for udgifter til ønskenummerplader. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Ove Fich (S) Karen Jespersen (S) Ebba Strange (SF)</I> nfmd.  \r\n\r\n<I>Pernille Frahm (SF) Nør Christensen (CD) Grove (KF)</I> fmd. <I>Helge Adam  \r\n\r\n Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  \r\n\r\n (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til justitsministeren og dennes besvarelse  \r\n\r\n heraf: </P>  \r\n\r\n<P>  <I>Spørgsmål 29: </I></P>  \r\n\r\n<P> &#187;Vil ministeren være indstillet på, at der under alle omstændigheder  \r\n\r\n skal fastsættes en gyldighedsperiode for ønskenummerplader på mere end 5  \r\n\r\n år?&#187; </P>  \r\n\r\n<P> <I>Spørgsmål 30: </I></P>  \r\n\r\n<P> &#187;Bør gyldigheden for ønskenummerplader fastsættes i selve  \r\n\r\n loven?&#187; </P>  \r\n\r\n<P> <I>Svar: </I></P>  \r\n\r\n<P> Som det fremgår af tidligere besvarelser (spørgsmål 2 og 22), er det  \r\n\r\n Justitsministeriets opfattelse, at gyldighedstiden for ønskenummerplader må  \r\n\r\n fastsættes i sammenhæng med prisen for en ønskenummerplade og de vilkår i  \r\n\r\n øvrigt, der fastsættes for ordningen. Dette skyldes, at ordningen bør  \r\n\r\n tilretelægges på en sådan måde, at der sikres det størst mulige økonomiske  \r\n\r\n udbytte. </P>  \r\n\r\n<P>Justitsministeriet er imidlertid enig i, at det bør tilstræbes, at  \r\n\r\n gyldighedstiden fastsættes til at være af længere varighed. </P>  \r\n\r\n<P>Justitsministeriet kan på den baggrund give tilsagn om, at gyldighedstiden  \r\n\r\n vil blive fastsat til mindst 8 år. </P>  \r\n\r\n<P>Det er Justitsministeriets opfattelse, at gyldighedstiden for  \r\n\r\n ønskenummerplader bør fastsættes i en bekendtgørelse. Hele  \r\n\r\n ønskenummerpladeordningen vil blive fastlagt i en bekendtgørelse udstedt af  \r\n\r\n Justitsministeriet, og gyldighedstiden er blot et af mange vilkår, som skal  \r\n\r\n reguleres, hvilket mest hensigtsmæssigt kan ske i bekendtgørelsesform. </P>  \r\n\r\n<P> <I>Spørgsmål 31: </I></P>  \r\n\r\n<P>&#187;Ad spørgsmål 23. </P>  \r\n\r\n<P> I forlængelse af ovennævnte spørgsmål ønskes oplyst, om ministeren mener,  \r\n\r\n at de beskrevne auktioner kan afholdes med hjemmel i § 73 a, stk. 2?&#187;  \r\n\r\n</P>  \r\n\r\n<P> <I>Spørgsmål 32: </I></P>  \r\n\r\n<P> &#187;Vil ministeren være indstillet på at gennemføre ordningen med  \r\n\r\n auktioner på den måde, at de fremsatte ønsker om en bestemt kombination  \r\n\r\n samles over f.eks. 1 måned, hvorefter de mest eftertragtede kombinationer  \r\n\r\n sættes på auktion?&#187; </P>  \r\n\r\n<P> <I>Spørgsmål 33: </I></P>  \r\n\r\n<P> &#187;Hvem skal efter ministerens mening have kompetence til at vurdere  \r\n\r\n og eventuelt revidere ordningen med auktioner?&#187; </P>  \r\n\r\n<P> <I>Svar: </I></P>  \r\n\r\n<P> Det fremgår af lovforslaget, at Justitsministeriet kan afholde offentlig  \r\n\r\n auktion over retten til bestemte ønskenummerplader, uanset om der foreligger  \r\n\r\n anmodning om disse. </P>  \r\n\r\n<P>Som det fremgår af tidligere besvarelser, finder Justitsministeriet, at  \r\n\r\n salg på auktion kan tænkes iværksat, såfremt der konstateres en stor  \r\n\r\n efterspørgsel efter bestemte kombinationer. </P>  \r\n\r\n<P>Det er Justitsministeriets opfattelse, at den foreslåede bestemmelse giver  \r\n\r\n hjemmel til, at en kombination kan holdes tilbage fra den almindelige  \r\n\r\n omsætning i en kortere eller længere periode med henblik på salg ved  \r\n\r\n offentlig auktion, uanset om der allerede er fremsat ønske om at erhverve den  \r\n\r\n pågældende kombination. </P>  \r\n\r\n<P>Justitsministeriet har endnu ikke taget stilling til, hvor ofte de  \r\n\r\n offentlige auktioner skal afholdes. Justitsministeriet vil overveje at  \r\n\r\n opsamle de fremsatte ønsker om en bestemt kombination over f.eks. en måned  \r\n\r\n med henblik på at sætte de mest eftertragtede på auktion. </P>  \r\n\r\n<P>Det er endelig Justitsministeriets opfattelse, at da loven bemyndiger  \r\n\r\n justitsministeren til at fastsætte de nærmere regler for gennemførelsen af  \r\n\r\n ønskenummerpladeordningen, herunder en eventuel auktionsordning, vil det også  \r\n\r\n være justitsministeren, der har kompetencen til at vurdere og eventuelt  \r\n\r\n revidere auktionsordningen. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i 2 møder og har </P>  \r\n\r\n<P>herunder stillet et spørgsmål til justitsministeren, som denne har </P>  \r\n\r\n<P>besvaret skriftligt. Spørgsmålet og ministerens besvarelse heraf er </P>  \r\n\r\n<P>optrykt som bilag til tillægsbetænkningen. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Venstres, Fremskridtspartiets, Centrum-Demokraternes, Det Radikale Venstres  \r\n\r\n og Kristeligt Folkepartis medlemmer af udvalget) lovforslaget til  \r\n\r\n<I>vedtagelse uændret. </I></P>  \r\n\r\n<P> Et <I>mindretal</I> (Socialdemokratiets og Socialistisk Folkepartis  \r\n\r\n medlemmer af udvalget) indstiller lovforslaget til <I>forkastelse. </I></P>  \r\n\r\n<P>Dorte Bennedsen (S) Erling Christensen (S) Lise Hækkerup (S) Frank Jensen  \r\n\r\n (S) Ove Fich (S) Karen Jespersen (S) Ebba Strange (SF) nfmd. <I>Pernille  \r\n\r\n Frahm (SF) Nør Christensen (CD) Grove (KF)</I> fmd. <I>Helge Adam Møller (KF)  \r\n\r\n Inge Dahl-Sørensen (V) Birthe Rønn Hornbech (V) Svend Aage Jensby (V) Tom  \r\n\r\n Behnke (FP) Niels Helveg Petersen (RV) Inger Stilling Pedersen (KRF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til justitsministeren og dennes svar herpå </P>  \r\n\r\n<P>  <I>Spørgsmål: </I></P>  \r\n\r\n<P> &#187;Ministerens kommentar til bilag 16 (udtalelsen fra  \r\n\r\n Industriministeriet) udbedes.&#171; </P>  \r\n\r\n<P> <I>Svar: </I></P>  \r\n\r\n<P> Det fremgår af § 4, stk. 1, i varemærkeloven, at en varemærkeret  \r\n\r\n udelukker andre end indehaveren fra i erhvervsvirksomhed uhjemlet at benytte  \r\n\r\n et med varemærket forveksleligt mærke. Dette gælder enhver benyttelse, hvad  \r\n\r\n enten mærket anvendes på selve varen eller dens indpakning, i reklame,  \r\n\r\n forretningspapirer eller på lignende anden måde, og uanset om varen er  \r\n\r\n bestemt til salg her i landet eller i udlandet. </P>  \r\n\r\n<P>Som det fremgår af Industriministeriets udtalelse, er det nærliggende at  \r\n\r\n antage, at ønskenummerplader, som anvendes på erhvervskøretøjer, vil kunne  \r\n\r\n indebære en krænkelse af et beskyttet varemærke. Det er ligeledes  \r\n\r\n Industriministeriets opfattelse, at ønskenummerplader, der anvendes på  \r\n\r\n køretøjer til privat brug, falder uden for bestemmelsen. </P>  \r\n\r\n<P>Det fremgår af § 38, stk. 1, i varemærkeloven, at den, som forsætligt  \r\n\r\n eller uagtsomt krænker en varemærkeret, er pligtig at erstatte den forvoldte  \r\n\r\n skade. </P>  \r\n\r\n<P>På den baggrund er det Justitsministeriets opfattelse, at Rigspolitichefen  \r\n\r\n som udgangspunkt ikke ifalder erstatningsansvar ved tildeling af en  \r\n\r\n ønskenummerplade, som senere viser sig at indebære en krænkelse af en  \r\n\r\n varemærkeret. </P>  \r\n\r\n<P>Efter Justitsministeriets opfattelse vil det formodentlig være  \r\n\r\n hensigtsmæssigt at indføre en ordning som den, der gælder i Sverige,  \r\n\r\n hvorefter ansøgeren skriftligt skal erklære at have fået samtykke fra  \r\n\r\n eventuelle rettighedshavere. Såfremt Rigspolitichefen er bekendt med, at der  \r\n\r\n mangler samtykke fra en rettighedshaver, skal anmodningen om den pågældende  \r\n\r\n kombination afslås. </P>  \r\n\r\n<P>Det tilføjes, at problemerne vedrørende varemærkerettigheder og lignende  \r\n\r\n efter Justitsministeriets opfattelse ikke vil være til hinder for, at der  \r\n\r\n iværksættes en ønskenummerpladeordning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/05/1991"
        },
        {
            "displayName": "Accession",
            "displayValue": "199024K00065"
        },
        {
            "displayName": "Entydig dokumentidentifikation",
            "displayValue": "CL002857"
        },
        {
            "displayName": "Dato for førstegangsindlæggelse",
            "displayValue": "08/05/1991"
        },
        {
            "displayName": "Dato for indlæggelse",
            "displayValue": "08/05/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}