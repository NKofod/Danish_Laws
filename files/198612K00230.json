{
    "id": 113086,
    "title": "1986 LSF 230   FORSLAG TIL LOV OM ÆNDRING AF LOV OM ARBEJDSMARKEDETS TILLÆGSPENSION   (DIFFERENTIEREDE SATSER M.V.) ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 230",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 230 </P>  \r\n\r\n<P></P>  \r\n\r\n<P>Forslag til Lov om ændring af lov om Arbejdsmarkedets Tillægspension  \r\n\r\n (Differentierede satser m.v.) </P>  \r\n\r\n<P></P>  \r\n\r\n<P>Fremsat af arbejdsministeren (Henning Dyremose) </P>  \r\n\r\n<P></P>  \r\n\r\n<P>den 29. april 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov om Arbejdsmarkedets Tillægspension, jf. lovbekendtgørelse nr. </P>  \r\n\r\n<P>543 af 6. oktober 1982, foretages følgende ændringer: </P>  \r\n\r\n<P>1. Efter § 4 indsættes som nyt kapitel: </P>  \r\n\r\n<P>&#187;Kapitel II a </P>  \r\n\r\n<P>Deling af medlemskredsen </P>  \r\n\r\n<P>§ 4 a. I kollektive overenskomster og aftaler, som en minister </P>  \r\n\r\n<P>eller en kommunal myndighed har indgået eller godkendt, og som er </P>  \r\n\r\n<P>opsagt eller kan opsiges til udløb senest med udgangen af 1987, </P>  \r\n\r\n<P>kan det inden dette tidspunkt aftales, at de pr. 1. januar 1982 </P>  \r\n\r\n<P>gældende bidragssatser ikke skal kunne forhøjes efter bestemmelsen </P>  \r\n\r\n<P>i § 19, stk. 3. </P>  \r\n\r\n<P>Stk. 2. I almindelige bestemmelser om løn- og arbejdsforhold, som en </P>  \r\n\r\n<P>offentlig myndighed har fastsat eller godkendt i perioden fra 1. </P>  \r\n\r\n<P>januar til 31. december 1987, kan det bestemmes, at de pr. 1. </P>  \r\n\r\n<P>januar 1982 gældende bidragssatser ikke skal kunne forhøjes efter </P>  \r\n\r\n<P>bestemmelsen i § 19, stk. 3. </P>  \r\n\r\n<P>Stk. 3. Arbejdsgiveren betaler bidrag efter stk. 1 og 2 for alle </P>  \r\n\r\n<P>lønmodtagere, der er omfattet af de nævnte overenskomster, aftaler </P>  \r\n\r\n<P>eller almindelige bestemmelser. </P>  \r\n\r\n<P>Stk. 4. Arbejdsministeren fastsætter efter indstilling fra </P>  \r\n\r\n<P>bestyrelsen for Arbejdsmarkedets Tillægspension regler om </P>  \r\n\r\n<P>beregning og udbetaling af tillægspension, herunder fuld </P>  \r\n\r\n<P>tillægspension, for de medlemmer, der er nævnt i stk. 1-3.&#171; </P>  \r\n\r\n<P>2. I § 5, stk. 2, indsættes efter &#187;§ 19, stk. 2&#171;: &#187;, og  \r\n\r\n regler </P>  \r\n\r\n<P>fastsat efter § 4 a, stk. 4&#171;. </P>  \r\n\r\n<P>3. I § 8, stk. 1 og stk. 4, indsættes efter &#187;§ 15&#171;: &#187;eller  \r\n\r\n § 4 a&#171;. </P>  \r\n\r\n<P>4. I § 11, stk. 2, indsættes efter &#187;kapitel III&#171;: &#187;eller  \r\n\r\n regler </P>  \r\n\r\n<P>fastsat efter § 4 a, stk. 4,&#187;. </P>  \r\n\r\n<P>5. I § 13, stk. 2, indsættes efter &#187;i henhold til § 5, stk. 2&#171;:  \r\n\r\n</P>  \r\n\r\n<P>&#187;eller regler fastsat efter § 4 a, stk. 4,&#187;. </P>  \r\n\r\n<P>6. I § 15, stk. 5, indsættes efter &#187;bidrag&#171;: &#187;efter stk.  \r\n\r\n 1-4 med de </P>  \r\n\r\n<P>ændringer, der er fastsat efter § 19, stk. 3&#171;. </P>  \r\n\r\n<P>7. I § 19, stk. 3, 1. pkt., indsættes efter &#187;bidragene&#171;:  \r\n\r\n &#187;efter § </P>  \r\n\r\n<P>15&#171;. </P>  \r\n\r\n<P>8. I § 19 indsættes som stk. 4: </P>  \r\n\r\n<P>&#187;Stk. 4. Såfremt det ved opgørelserne viser sig, at de beregnede </P>  \r\n\r\n<P>pensionsudgifter overstiger indtægterne, skal ledelsen fremkomme </P>  \r\n\r\n<P>med en indstilling til arbejdsministeren om at nedsætte </P>  \r\n\r\n<P>pensionsbeløbene for fremtidige tillægspensionister efter § 4 a.&#171;  \r\n\r\n</P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat lovforslag </P>  \r\n\r\n<P>I lov om Arbejdsmarkedets Tillægspension, jf. lovbekendtgørelse nr. </P>  \r\n\r\n<P>543 af 6. oktober 1982 foretages følgende ændringer: </P>  \r\n\r\n<P>1. Efter § 4 indsættes som nyt kapitel: </P>  \r\n\r\n<P>&#187;Kapitel II a </P>  \r\n\r\n<P>DELING AF MEDLEMSKREDSEN </P>  \r\n\r\n<P>&#187;§ 4 a. I kollektive overenskomster og aftaler, som en minister eller  \r\n\r\n</P>  \r\n\r\n<P>en kommunal myndighed har indgået eller godkendt, og som er opsagt </P>  \r\n\r\n<P>eller kan opsiges til udløb senest med udgangen af 1987, kan det </P>  \r\n\r\n<P>inden dette tidspunkt aftales, at de pr. 1. januar 1982 gældende </P>  \r\n\r\n<P>bidragssatser ikke skal kunne forhøjes efter bestemmelsen i § 19, </P>  \r\n\r\n<P>stk. 3. </P>  \r\n\r\n<P>Stk. 2. I almindelige bestemmelser om løn- og arbejdsforhold, som en </P>  \r\n\r\n<P>offentlig myndighed har fastsat eller godkendt i perioden fra 1. </P>  \r\n\r\n<P>januar til 31. december 1987, kan det bestemmes, at de pr. 1. </P>  \r\n\r\n<P>januar 1982 gældende bidragssatser ikke skal kunne forhøjes efter </P>  \r\n\r\n<P>bestemmelsen i § 19, stk. 3. </P>  \r\n\r\n<P>Stk. 3. Arbejdsgiveren betaler bidrag efter stk. 1 og 2 for alle </P>  \r\n\r\n<P>lønmodtagere, der er omfattet af de nævnte overenskomster, aftaler </P>  \r\n\r\n<P>eller almindelige bestemmelser. </P>  \r\n\r\n<P>Stk. 4. Arbejdsministeren fastsætter efter indstilling fra </P>  \r\n\r\n<P>bestyrelsen for Arbejdsmarkedets Tillægspension regler om </P>  \r\n\r\n<P>beregning og udbetaling af tillægspension, herunder fuld </P>  \r\n\r\n<P>tillægspension, for de medlemmer, der er nævnt i stk. 1-3&#171;. </P>  \r\n\r\n<P>2. I § 5, STK. 2, indsættes efter &#187;§ 19, stk. 2&#171;: &#187;, og  \r\n\r\n regler </P>  \r\n\r\n<P>fastsat efter § 4 a, stk. 4&#171;. </P>  \r\n\r\n<P>3. I § 8, STK. 1 og STK. 4, indsættes efter &#187;§ 15&#171;: &#187;eller  \r\n\r\n § 4 a&#171;. </P>  \r\n\r\n<P>4. I § 11, STK. 2, indsættes efter &#187;kapitel III&#171;: &#187;eller  \r\n\r\n regler, </P>  \r\n\r\n<P>fastsat efter § 4 a, stk. 4,&#187;. </P>  \r\n\r\n<P>5. I § 13, STK. 2, indsættes efter &#187;i henhold til § 5, stk. 2&#171;:  \r\n\r\n</P>  \r\n\r\n<P>&#187;eller regler, fastsat efter § 4 a, stk. 4,&#187;. </P>  \r\n\r\n<P>6. I § 15, STK. 5, indsættes efter &#187;bidrag&#171;: &#187;efter stk.  \r\n\r\n 1-4 med de </P>  \r\n\r\n<P>ændringer, der er fastsat efter § 19, stk. 3&#171;. </P>  \r\n\r\n<P>7. I § 19, STK. 3, 1. PKT., indsættes efter &#187;bidragene&#171;:  \r\n\r\n &#187;efter § </P>  \r\n\r\n<P>15&#171;. </P>  \r\n\r\n<P>8. I § 19 indsættes som stk. 4: </P>  \r\n\r\n<P>&#187;STK. 4. Såfremt det ved opgørelserne viser sig, at de beregnede </P>  \r\n\r\n<P>pensionsudgifter overstiger indtægterne, skal ledelsen fremkomme </P>  \r\n\r\n<P>med en indstilling til arbejdsministeren om at nedsætte </P>  \r\n\r\n<P>pensionsbeløbene for fremtidige tillægspensionister efter § 4 a.&#171;  \r\n\r\n</P>  \r\n\r\n<P>§ 2 </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Lov nr. 46 af 7. marts 1964 om Arbejdsmarkedets Tillægspension </P>  \r\n\r\n<P>(Folketingstidende 1963-64, sp. 1820, 1989, 3315 og 3418; tillæg </P>  \r\n\r\n<P>A, sp. 573; tillæg B, sp. 269 og 373; tillæg C, sp. 197) er senest </P>  \r\n\r\n<P>bekendtgjort ved lovbekendtgørelse nr. 543 af 6. oktober 1982. </P>  \r\n\r\n<P>Lovforslaget tilsigter at indføre differentierede satser i </P>  \r\n\r\n<P>Arbejdsmarkedets Tillægspension (ATP). </P>  \r\n\r\n<P>Siden ATP's oprettelse i 1964 er der gennemført to opskrivninger af </P>  \r\n\r\n<P>ATP-bidraget. Første gang i 1972, hvor bidraget blev opskrevet med </P>  \r\n\r\n<P>66 2/3 pct., og anden gang i 1982, hvor opskrivningsprocenten var </P>  \r\n\r\n<P>170. </P>  \r\n\r\n<P>Den 30. marts 1987 har ATP's repræsentantskab enstemmigt godkendt </P>  \r\n\r\n<P>bestyrelsens indstilling om, at bidragene til </P>  \r\n\r\n<P>tillægspensionsordningen forhøjes med 100 pct., således at </P>  \r\n\r\n<P>halvdelen af forhøjelsen gennemføres med virkning fra den 1. </P>  \r\n\r\n<P>januar 1988 og den anden halvdel af forhøjelsen fra den 1. januar </P>  \r\n\r\n<P>1990. </P>  \r\n\r\n<P>Under forhandlingerne om nye overenskomster mellem Finansministeriet </P>  \r\n\r\n<P>og TFU og CO-Stat samt mellem Kommunernes Landsforening, </P>  \r\n\r\n<P>Amtsrådsforeningen, Foreningen af Kommuner i Københavns Amt, </P>  \r\n\r\n<P>Københavns Kommune og Frederiksberg Kommune og KTO, blev det </P>  \r\n\r\n<P>henholdsvis den 26. januar 1987 og den 2. februar 1987 aftalt, at </P>  \r\n\r\n<P>ATP-opskrivningen kan &#187;konverteres&#171; til puljebeløb på det </P>  \r\n\r\n<P>offentlige arbejdsmarked. Dette indebærer en differentiering af </P>  \r\n\r\n<P>ATP-bidraget, som skal gennemføres ved lov. </P>  \r\n\r\n<P>ATP's bestyrelse har den 30. marts 1987 taget til efterretning, at </P>  \r\n\r\n<P>der i aftaler og kollektive overenskomster, indgået eller godkendt </P>  \r\n\r\n<P>af en minister eller en kommunal myndighed med en </P>  \r\n\r\n<P>lønmodtagerorganisation, er mulighed for at konvertere forhøjelsen </P>  \r\n\r\n<P>af ATP-bidraget til et puljebeløb. Der er i bestyrelsen, med </P>  \r\n\r\n<P>undtagelse af repræsentanten for Sammenslutningen af Landbrugets </P>  \r\n\r\n<P>Arbejdsgiverforeninger, enighed om, at en lovændring, som muliggør </P>  \r\n\r\n<P>en differentiering af ATP-bidragene, kun bør gælde for </P>  \r\n\r\n<P>lønmodtagere, som er omfattet af de ovennævnte kollektive </P>  \r\n\r\n<P>overenskomster og aftaler. </P>  \r\n\r\n<P>I overensstemmelse hermed foreslås det, at der indføres </P>  \r\n\r\n<P>differentierede ATP-satser på det offentlige arbejdsmarked som led </P>  \r\n\r\n<P>i overenskomstforhandlingerne 1987. </P>  \r\n\r\n<P>Sammenfattende indebærer lovforslaget, at størstedelen af </P>  \r\n\r\n<P>ATP-medlemmerne følger lovens hidtidige regler. For denne </P>  \r\n\r\n<P>medlemsgruppe indbetales der det ATP-bidrag, som </P>  \r\n\r\n<P>repræsentantskabet har besluttet, og gruppen får ved det fyldte </P>  \r\n\r\n<P>67. år udbetalt tillægspension på grundlag af de indbetalte </P>  \r\n\r\n<P>bidrag, dog højst den fulde tillægspension, som repræsentantskabet </P>  \r\n\r\n<P>har fastlagt, jf. lovens § 19. </P>  \r\n\r\n<P>For offentligt ansatte ATP-medlemmer, der er omfattet af en kollektiv </P>  \r\n\r\n<P>aftale eller overenskomst eller af almindelige bestemmelser om </P>  \r\n\r\n<P>uændrede ATP-bidrag, udgør det fulde bidrag 1.166,40 kr., og ved </P>  \r\n\r\n<P>det fyldte 67. år udbetales tillægspension på grundlag af de </P>  \r\n\r\n<P>indbetalte bidrag med den sats - dog højst den fulde </P>  \r\n\r\n<P>tillægspension - som arbejdsministeren fastsætter regler om efter </P>  \r\n\r\n<P>indstilling fra bestyrelsen for ATP. Beregningen af tillægspension </P>  \r\n\r\n<P>til disse medlemmer tager udgangspunkt i det pensionsniveau, der </P>  \r\n\r\n<P>blev fastsat pr. 1. januar 1982 og gælder for alle medlemmer frem </P>  \r\n\r\n<P>til 1. januar 1988, men følger iøvrigt de samme principper som for </P>  \r\n\r\n<P>de øvrige ATP-medlemmer. </P>  \r\n\r\n<P>Forhøjelse af de uændrede bidrag kan kun ske ved lov. </P>  \r\n\r\n<P>ØKONOMISKE OG ADMINISTRATIVE KONSEKVENSER </P>  \r\n\r\n<P>Lovforslaget forventes ikke at medføre væsentlige økonomiske </P>  \r\n\r\n<P>konsekvenser for det offentlige. </P>  \r\n\r\n<P>Forslaget vil have administrative konsekvenser for de offentlige </P>  \r\n\r\n<P>arbejdsgivere, der er forpligtet af en kollektiv aftale eller </P>  \r\n\r\n<P>overenskomst om uændrede ATP-bidrag eller almindelige bestemmelser </P>  \r\n\r\n<P>herom. Disse arbejdsgivere skal foretage særskilt indbetaling og </P>  \r\n\r\n<P>indberetning af hver af de to typer ATP-bidrag mod en samlet </P>  \r\n\r\n<P>indbetaling og indberetning - både af hensyn til ATP-ordningen og </P>  \r\n\r\n<P>af hensyn til Fællesopkrævningssystemet for arbejdsmarkedsbidrag, </P>  \r\n\r\n<P>som administreres af ATP. </P>  \r\n\r\n<P>Lovforslaget vil indebære væsentlige økonomiske og administrative </P>  \r\n\r\n<P>konsekvenser for ATP. </P>  \r\n\r\n<P>BEMÆRKNINGER TIL LOVFORSLAGETS ENKELTE BESTEMMELSER </P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Den foreslåede § 4 a opdeler ATP-medlemmer i to grupper. </P>  \r\n\r\n<P>§ 4 a indeholder undtagelsen for det offentlige arbejdsmarked om, at </P>  \r\n\r\n<P>det inden udgangen af 1987 kan aftales eller bestemmes, at de pr. </P>  \r\n\r\n<P>1. januar 1982 gældende bidragssatser ikke skal kunne forhøjes </P>  \r\n\r\n<P>efter bestemmelsen i § 19, stk. 3. Der skal således indbetales </P>  \r\n\r\n<P>bidrag efter de bidragssatser, som ATP's repræsentantskab har </P>  \r\n\r\n<P>fastsat som gældende fra 1. januar 1982 indtil 1. januar 1988 for </P>  \r\n\r\n<P>alle ATP-medlemmer. Det årlige bidrag for en fuldtidsbeskæftiget </P>  \r\n\r\n<P>lønmodtager udgør 1.166,40 kr. Disse bidragssatser kan kun ændres </P>  \r\n\r\n<P>ved lov. </P>  \r\n\r\n<P>BETINGELSER FOR § 4 A-MEDLEMSKAB </P>  \r\n\r\n<P>§ 4 a, stk. 1, omfatter fornyelse af kollektive overenskomster og </P>  \r\n\r\n<P>aftaler, som en minister eller en kommunal myndighed har indgået </P>  \r\n\r\n<P>eller godkendt, og som er opsagt eller kan opsiges til udløb </P>  \r\n\r\n<P>senest med udgangen af 1987. Der er således tale om kollektive </P>  \r\n\r\n<P>overenskomster og aftaler, der fornys som led i </P>  \r\n\r\n<P>overenskomstforhandlingerne 1987 på det offentlige arbejdsmarked, </P>  \r\n\r\n<P>herunder aftaler m.v., hvori Det offentlige Aftalenævn på Grønland </P>  \r\n\r\n<P>er part. Aftalen eller overenskomsten om § 4 a-medlemskab skal </P>  \r\n\r\n<P>være indgået eller godkendt senest den 31. december 1987. </P>  \r\n\r\n<P>§ 4 a, stk. 2, omfatter almindelige bestemmelser om løn- og </P>  \r\n\r\n<P>arbejdsforhold, som en offentlig myndighed har fastsat eller </P>  \r\n\r\n<P>godkendt i perioden fra 1. januar til og med 31. december 1987. </P>  \r\n\r\n<P>Der er tale om visse ensidigt fastsatte regler om løn- og </P>  \r\n\r\n<P>arbejdsforhold, som gælder for offentligt ansatte, der ikke er </P>  \r\n\r\n<P>omfattet af en overenskomst eller aftale. </P>  \r\n\r\n<P>Hvis samme overenskomst m.v. omfatter forskellige grupper af </P>  \r\n\r\n<P>lønmodtagere, er der ikke noget til hinder for, at der aftales § 4 </P>  \r\n\r\n<P>a-medlemskab for en eller flere af grupperne. </P>  \r\n\r\n<P>Hvis den pågældende arbejdsgiver er bundet af en overenskomst m.v. om </P>  \r\n\r\n<P>uændrede ATP-satser, skal arbejdsgiveren tilbageholde </P>  \r\n\r\n<P>lønmodtagerandelen i lønnen og indbetale det samlede, uændrede </P>  \r\n\r\n<P>bidrag til ATP for de lønmodtagere, der er omfattet af </P>  \r\n\r\n<P>overenskomsten m.v., jf. stk. 3. </P>  \r\n\r\n<P>Det følger heraf, at den enkelte lønmodtager enten som medlem af den </P>  \r\n\r\n<P>pågældende lønmodtagerorganisation direkte skal være omfattet af </P>  \r\n\r\n<P>overenskomsten, eller at det i det enkelte ansættelsesforhold skal </P>  \r\n\r\n<P>være bestemt, at ansættelsen sker på overenskomstens vilkår. For </P>  \r\n\r\n<P>den lønmodtager, der ikke er medlem af den </P>  \r\n\r\n<P>lønmodtagerorganisation, der har indgået den kollektive </P>  \r\n\r\n<P>overenskomst eller aftale, skal der således tilbageholdes bidrag i </P>  \r\n\r\n<P>lønnen og indbetales bidrag efter § 15, jf. § 19, medmindre </P>  \r\n\r\n<P>lønmodtageren har accepteret, at overenskomstens vilkår i det hele </P>  \r\n\r\n<P>er gældende i ansættelsesforholdet. </P>  \r\n\r\n<P>Endelig er det en betingelse, at den kollektive overenskomst eller </P>  \r\n\r\n<P>aftale er indgået eller godkendt inden udgangen af 1987, og at den </P>  \r\n\r\n<P>er opsagt eller kan opsiges til udløb senest på dette tidspunkt. </P>  \r\n\r\n<P>Overenskomster eller aftaler, der bliver opsagt eller kan opsiges </P>  \r\n\r\n<P>efter denne dato, kan ikke danne grundlag for indbetaling af det </P>  \r\n\r\n<P>uændrede bidrag. </P>  \r\n\r\n<P>For de almindelige bestemmelser for løn- og arbejdsforhold er det en </P>  \r\n\r\n<P>betingelse, at de er fastsat eller godkendt i perioden fra 1. </P>  \r\n\r\n<P>januar til og med 31. december 1987. </P>  \r\n\r\n<P>BEREGNING AF PENSION TIL § 4 A-MEDLEMMER </P>  \r\n\r\n<P>Udbetalingen og beregningen af pensionsbeløbene til § 4 a-medlemmerne </P>  \r\n\r\n<P>skal følge lovens almindelige regler i kapitel III, herunder §§ </P>  \r\n\r\n<P>6-8, som ændret senest ved godkendelse i ATP's repræsentantskab </P>  \r\n\r\n<P>med virkning fra 1. januar 1982 og senest offentliggjort i §§ 2-3 </P>  \r\n\r\n<P>i Arbejdsministeriets bekendtgørelse nr. 808 af 3. december 1986 </P>  \r\n\r\n<P>om ydelser fra og bidrag til ATP. </P>  \r\n\r\n<P>Beregning af tillægspension for § 4 a-medlemmerne vil tage </P>  \r\n\r\n<P>udgangspunkt i det pensionsniveau, som blev fastsat pr. 1. januar </P>  \r\n\r\n<P>1982 og gælder for alle medlemmer frem til 1. januar 1988, og </P>  \r\n\r\n<P>følge de samme principper som for de øvrige ATP-medlemmer. </P>  \r\n\r\n<P>Derfor foreslås det, at bestyrelsen for ATP afgiver en indstilling om </P>  \r\n\r\n<P>beregning og udbetaling af tillægspension, herunder fuld </P>  \r\n\r\n<P>tillægspension, for § 4 a-medlemmerne i overensstemmelse hermed. </P>  \r\n\r\n<P>Indstillingen skal også omfatte regler om pension for medlemmer, </P>  \r\n\r\n<P>der har indbetalt bidrag efter både § 4 a og § 15. På baggrund af </P>  \r\n\r\n<P>indstillingen fastsætter arbejdsministeren regler herom. </P>  \r\n\r\n<P>KONSEKVENSER FOR FÆLLESOPKRæVNINGSSYSTEMET FOR ARBEJDSMARKEDSBIDRAG </P>  \r\n\r\n<P>Lovforslaget indebærer, at der bliver to sæt bidragssatser - eet </P>  \r\n\r\n<P>efter § 4 a og eet efter § 15. Det bemærkes, at lovens § 15 </P>  \r\n\r\n<P>indeholder de bidragssatser, der var gældende i perioden mellem 1. </P>  \r\n\r\n<P>oktober 1972 og 1. januar 1982 efter godkendelsen i ATP's </P>  \r\n\r\n<P>repræsentantskab efter § 19. De gældende satser (frem til 1. </P>  \r\n\r\n<P>januar 1988) er senest offentliggjort i § 4 i Arbejdsministeriets </P>  \r\n\r\n<P>bekendtgørelse nr. 808 af 3. december 1986 om ydelser fra og </P>  \r\n\r\n<P>bidrag til ATP. </P>  \r\n\r\n<P>De to sæt satser har betydning for Fællesopkrævningssystemet (FOK) </P>  \r\n\r\n<P>for arbejdsmarkedsbidrag, som administreres af ATP. Der beregnes </P>  \r\n\r\n<P>et samlet arbejdsmarkedsbidrag, der består af bidrag til </P>  \r\n\r\n<P>Lønmodtagernes Garantifond, Arbejdsgivernes Elevrefusion, </P>  \r\n\r\n<P>Arbejdsmarkedsuddannelsesfonden, arbejdsløshedsforsikring og </P>  \r\n\r\n<P>førtidspension på grundlag af det ATP-bidrag, som den enkelte </P>  \r\n\r\n<P>arbejdsgiver har indbetalt. Hver gang en arbejdsgiver har </P>  \r\n\r\n<P>indbetalt ATP-bidrag for mere end en fuldtidsbeskæftiget </P>  \r\n\r\n<P>lønmodtager, skal den pågældende betale et tilsvarende samlet </P>  \r\n\r\n<P>arbejdsmarkedsbidrag. Har en arbejdsgiver f.eks. indbetalt </P>  \r\n\r\n<P>ATP-bidrag for 5 fuldtidsbeskæftigede, skal den pågældende betale </P>  \r\n\r\n<P>4 fulde, samlede arbejdsmarkedsbidrag. </P>  \r\n\r\n<P>De to sæt forskellige, men parallelle bidragssatser medfører, at det </P>  \r\n\r\n<P>samme indbetalte ATP-beløb kan udløse forskellige beløb som samlet </P>  \r\n\r\n<P>arbejdsmarkedsbidrag. Der vil gælde to sæt satser, der begge udgør </P>  \r\n\r\n<P>fuldt ATP-bidrag. </P>  \r\n\r\n<P>Derfor vil der blive fastsat administrative regler om, at den </P>  \r\n\r\n<P>arbejdsgiver, der er bundet af en kollektiv overenskomst, aftale </P>  \r\n\r\n<P>eller almindelige bestemmelser efter § 4 a og har beskæftiget </P>  \r\n\r\n<P>deraf omfattede lønmodtagere, skal foretage særskilt indbetaling </P>  \r\n\r\n<P>og indberetning af ATP-bidragene efter § 4 a. Den særskilte </P>  \r\n\r\n<P>indbetaling skal ske kvartalsvis og den særskilte indberetning </P>  \r\n\r\n<P>efter udløbet af hvert kalenderår via Statsskattedirektoratet, som </P>  \r\n\r\n<P>efter de gældende regler. </P>  \r\n\r\n<P>Den arbejdsgiver, der har beskæftiget lønmodtagere efter både § 4 a </P>  \r\n\r\n<P>og § 15, skal således foretage to indbetalinger og indberetninger </P>  \r\n\r\n<P>i stedet for een. </P>  \r\n\r\n<P>Til nr. 2-5 </P>  \r\n\r\n<P>Ændringerne, der er redaktionelle, er en følge af ændringen under nr. </P>  \r\n\r\n<P>1. </P>  \r\n\r\n<P>Til nr. 6 </P>  \r\n\r\n<P>Det foreslås af administrative hensyn, at de medlemmer, der ønsker at </P>  \r\n\r\n<P>bevare medlemskabet, når de overgår til selvstændig </P>  \r\n\r\n<P>erhvervsvirksomhed efter § 2, stk. 2, selv skal indbetale det </P>  \r\n\r\n<P>samlede bidrag efter § 15, som ATP's repræsentantskab har ændret </P>  \r\n\r\n<P>og fortsat kan ændre efter § 19, stk. 3. </P>  \r\n\r\n<P>Dette indebærer, at et medlem, der udelukkende eller delvis har været </P>  \r\n\r\n<P>§ 4 a-medlem og derefter bliver selvstændig erhvervsdrivende, </P>  \r\n\r\n<P>overgår til medlemskab efter lovens almindelige regler. </P>  \r\n\r\n<P>Til nr. 7 </P>  \r\n\r\n<P>Det foreslås, at ATP's ledelse kun skal kunne ændre bidragene for </P>  \r\n\r\n<P>andre medlemmer end § 4 a-medlemmer. </P>  \r\n\r\n<P>Til nr. 8 </P>  \r\n\r\n<P>Den foreslåede § 19, stk. 4, pålægger ledelsen at fremkomme med en </P>  \r\n\r\n<P>indstilling til arbejdsministeren om at nedsætte pensionsbeløbene </P>  \r\n\r\n<P>for fremtidige tillægspensionister efter § 4 a, såfremt det ved de </P>  \r\n\r\n<P>regelmæssige, aktuarmæssige opgørelser viser sig, at de beregnede </P>  \r\n\r\n<P>pensionsudgifter overstiger indtægterne. </P>  \r\n\r\n<P>Forslaget er en nødvendig konsekvens af, at en sådan udgift ikke kan </P>  \r\n\r\n<P>dækkes gennem en forhøjelse af bidraget, jf. ændringen under nr. </P>  \r\n\r\n<P>7. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00230"
        },
        {
            "displayName": "Entydig dokumentidentifikation",
            "displayValue": "CL005575"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "230"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}