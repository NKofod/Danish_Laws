{
    "id": 61730,
    "title": "Cirkulære om 30 pct.'s-beskatning af visse lønmodtagere ",
    "documentTypeId": "150",
    "isSagsforlobPeriodValid": false,
    "shortName": "CIR nr 9 af 15/01/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om 30 pct.'s-beskatning af visse  \r\n\r\n lønmodtagere </H1>  \r\n\r\n<P></P>  \r\n\r\n<BR>  \r\n\r\n<B>Indholdsfortegnelse</B>  \r\n\r\n<PRE>  \r\n\r\n                                                            Pkt.  \r\n\r\n  Indledning  ............................................    1  \r\n\r\n Krav til lønmodtageren ..................................    2  \r\n\r\n Manglende overholdelse af kravene under pkt. 2 ..........    3  \r\n\r\n Fremgangsmåden ved ansættelsesforholdets ophør ..........    4  \r\n\r\n Krav til arbejdsgiveren .................................    5  \r\n\r\n Generelle krav til kontrakten ...........................    6  \r\n\r\n Yderligere krav til kontrakten ..........................    7  \r\n\r\n Fremgangsmåden ved valg af 30 pct.'s-beskatning .........    8  \r\n\r\n &#187;Vederlaget i penge&#171; ....................................    9  \r\n\r\n Beløb, der ikke er omfattet af 30 pct.'s-ordningen ......   10  \r\n\r\n Indeholdelses- og beskatningstidspunkt ..................   11  \r\n\r\n Anden indkomst ..........................................   12  \r\n\r\n Fortrydelsesret .........................................   13  \r\n\r\n Selvangivelse og ligning ................................   14  \r\n\r\n Dødsfald ................................................   15  \r\n\r\n Ikrafttrædelse ..........................................   16  \r\n\r\n Virkningstidspunkt ......................................   17  \r\n\r\n Fuld skattepligt indtrådt inden 27. juni 1992 ...........   18  \r\n\r\n Tilbagevirkende kraft ...................................   19  \r\n\r\n</PRE>  \r\n\r\n<P> <I>Indledning</I>  </P>  \r\n\r\n<P> <B>1.</B> Nærværende cirkulære omhandler lov nr. 489 af 24. juni 1992 om  \r\n\r\n ændring af kildeskatteloven og forskellige andre skattelove (30 pct.'s-  \r\n\r\n beskatning af visse lønmodtagere m.v.). Loven har til formål at styrke  \r\n\r\n Danmarks internationale konkurrenceevne ved at fremme forskning og  \r\n\r\n produktudvikling af internationalt tilsnit i danske virksomheder. Formålet  \r\n\r\n tilgodeses ved, at højtlønnede medarbejdere og forskere, der flytter til  \r\n\r\n Danmark i forbindelse med en tidsbegrænset ansættelse på mellem 6 og 36  \r\n\r\n måneder i en virksomhed eller forskningsinstitution her i landet, under visse  \r\n\r\n betingelser i stedet for sædvanlig indkomstbeskatning kan vælge at lade sig  \r\n\r\n beskatte med 30 pct.'s-skat af vederlaget uden fradrag af nogen art. </P>  \r\n\r\n<P> <I>Krav til lønmodtageren</I>  </P>  \r\n\r\n<P> <B>2.</B> For at kunne anvende 30 pct.'s-ordningen stilles der en række  \r\n\r\n krav både til lønmodtageren og til arbejdsgiveren. Til <I>lønmodtageren</I>  \r\n\r\n stilles følgende krav: </P>  \r\n\r\n<P>a. Lønmodtageren skal blive fuldt skattepligtig til Danmark i forbindelse  \r\n\r\n med ansættelsesforholdets påbegyndelse. Dette betyder, at lønmodtageren skal  \r\n\r\n påbegynde ansættelsesforholdet uden unødigt ophold og i naturlig forlængelse  \r\n\r\n af tidspunktet for den fulde skattepligts indtræden. Kravet anses for  \r\n\r\n opfyldt, hvis ansættelsesforholdet påbegyndes efter den kortere periode, der  \r\n\r\n sædvanligvis medgår til flytning og indretning af bolig. Er der tidligere  \r\n\r\n anvendt 30 pct.'s-beskatning henvises til punkt 4 a. </P>  \r\n\r\n<P>Lønmodtagerens nationalitet og statsborgerskab er derimod uden betydning  \r\n\r\n for anvendelsen af 30 pct.'s-ordningen. </P>  \r\n\r\n<P>b. Lønmodtageren må ikke have bragt evt. tidligere fuld skattepligt til  \r\n\r\n Danmark til ophør med henblik på senere at benytte ordningen. Er der  \r\n\r\n tidligere anvendt 30 pct.'s-beskatning henvises til punkt 6. </P>  \r\n\r\n<P>c. Lønmodtageren må ikke have, eller på noget tidspunkt inden for de  \r\n\r\n seneste 5 år forud for ansættelsesforholdets påbegyndelse have haft, direkte  \r\n\r\n eller indirekte del i ledelsen af, kontrollen med eller kapitalen i den  \r\n\r\n virksomhed, med hvilken ansættelseskontrakten er indgået. Reglerne i  \r\n\r\n kildeskattelovens § 43, stk. 2, litra i, 3. - 6. pkt., finder tilsvarende  \r\n\r\n anvendelse. Dette betyder, at der ved afgørelsen af, om den skattepligtige  \r\n\r\n har eller har haft en sådan forbindelse med den ansættende virksomhed, at 30  \r\n\r\n pct.'s-beskatning ikke kan anvendes, skal henses til, om personen ejer eller  \r\n\r\n har ejet 25 pct. eller mere af aktiekapitalen eller råder eller har rådet  \r\n\r\n over mere end 50 pct. af stemmeværdien i det udbetalende selskab m.v. Heri  \r\n\r\n medregnes aktier, der samtidig tilhører den skattepligtiges nærmeste familie.  \r\n\r\n Aktier, der tilhører en tidligere ægtefælle til denne personkreds, og aktier,  \r\n\r\n som en nuværende ægtefælle til denne personkreds har afstået før ægteskabets  \r\n\r\n indgåelse, medregnes dog ikke. Herudover medregnes aktier, der tilhører  \r\n\r\n selskaber m.v., som den skattepligtiges nærmeste familie har haft bestemmende  \r\n\r\n indflydelse over. </P>  \r\n\r\n<P>Hvis den udbetalende virksomhed er personligt ejet, henses til, om den  \r\n\r\n skattepligtige ejer eller har ejet 25 pct. eller mere af egenkapitalen eller  \r\n\r\n har eller har haft afgørende indflydelse i virksomheden. Her anvendes samme  \r\n\r\n kriterier som for aktionærer. </P>  \r\n\r\n<P>Bestemmelsen om, at lønmodtageren ikke direkte eller indirekte må have del  \r\n\r\n i ledelsen af, kontrollen med eller kapitalen i virksomheden skal, udover  \r\n\r\n 5-årsperioden før ansættelsesforholdets påbegyndelse, være overholdt i hele  \r\n\r\n den periode, hvor 30 pct.'s-beskatning ønskes anvendt. </P>  \r\n\r\n<P> <I>Manglende overholdelse af kravene under pkt. 2</I>  </P>  \r\n\r\n<P> <B>3.</B> Hvis et eller flere af ovennævnte krav i løbet af  \r\n\r\n ansættelsesforholdet ikke længere er opfyldt, ophører 30 pct.'s-beskatningen  \r\n\r\n fra dette tidspunkt, og lønmodtageren skal inden 1 måned fra samme tidspunkt  \r\n\r\n forholde sig som anført under punkt 4 for at undgå efterbeskatning. </P>  \r\n\r\n<P>Er der ikke forløbet mindst 6 måneder fra ansættelsesforholdets  \r\n\r\n påbegyndelse til kravene ikke længere er opfyldt, bortfalder 30  \r\n\r\n pct.'s-beskatningen for hele perioden, jf. punkt 6 om kontrakten. </P>  \r\n\r\n<P>Tilsvarende gælder, hvis ansættelsesforholdet afbrydes inden 6 måneders  \r\n\r\n forløb. </P>  \r\n\r\n<P> <I>Fremgangsmåden ved ansættelsesforholdets ophør</I>  </P>  \r\n\r\n<P> <B>4.</B> Lønmodtageren skal <I>senest 1 måned efter ophøret af et  \r\n\r\n ansættelsesforhold,</I> hvor 30 pct.'s-beskatning anvendes, gøre et af  \r\n\r\n følgende: </P>  \r\n\r\n<P>a. Påbegynde nyt kontraktsfastsat ansættelsesforhold, hvor 30  \r\n\r\n pct.'s-beskatning ligeledes anvendes. I denne situation stilles ikke krav om,  \r\n\r\n at den fulde skattepligt skal indtræde i forbindelse med det nye  \r\n\r\n ansættelsesforhold. 30 pct.'s-beskatning kan højst benyttes i sammenlagt 36  \r\n\r\n måneder inden for en 10-års periode. Det nye ansættelsesforhold kan derfor  \r\n\r\n højst udgøre en periode svarende til 36 måneder reduceret med perioder, hvor  \r\n\r\n der tidligere er sket 30 pct.'s-beskatning. </P>  \r\n\r\n<P>b. Bringe den fulde skattepligt til ophør. Der skal være tale om et reelt  \r\n\r\n ophør. Bestemmelsen udelukker dog ikke, at den pågældende senere kan vende  \r\n\r\n tilbage til Danmark som fuldt skattepligtig. </P>  \r\n\r\n<P>c. Forlænge ansættelsesforholdet i op til 12 måneder. En sådan forlængelse  \r\n\r\n forudsætter, at den ansættelseskontrakt, der forlænges, udløber samtidig med  \r\n\r\n den samlede periode på 36 måneder, hvori 30 pct.'s-beskatning kan finde sted.  \r\n\r\n I den forlængede periode kan der ikke anvendes 30 pct.'s-beskatning, og  \r\n\r\n lønmodtageren er således i denne periode indkomstskattepligtig efter de  \r\n\r\n sædvanlige regler herom. </P>  \r\n\r\n<P>Lønmodtageren skal i så fald senest 1 måned efter udløbet af det  \r\n\r\n forlængede ansættelsesforhold bringe den fulde skattepligt til ophør. </P>  \r\n\r\n<P>Hvis ikke lønmodtageren senest 1 måned efter ansættelsesforholdets ophør  \r\n\r\n opfylder en af betingelserne a-c, bortfalder 30 pct.'s-beskatningen for hele  \r\n\r\n perioden. Vederlaget og de tilhørende fradrag medregnes i så fald i den  \r\n\r\n almindelige indkomstopgørelse for de år, som vederlaget og fradragene  \r\n\r\n skattemæssigt vedrører. Den indeholdte skat betragtes som foreløbigt betalt  \r\n\r\n skat i de pågældende år. En evt. restskat vil blive belagt med procenttillæg,  \r\n\r\n jf. kildeskattelovens § 61. </P>  \r\n\r\n<P>Efterbeskatningsreglen er en specialregel, der fraviger 3-årsreglen i  \r\n\r\n skattestyrelseslovens § 35, stk. 1. </P>  \r\n\r\n<P> <I>Krav til arbejdsgiveren</I>  </P>  \r\n\r\n<P> <B>5.</B> Som anført under punkt 2, stilles der krav både til  \r\n\r\n lønmodtageren og til arbejdsgiveren, hvis lønmodtageren ønsker at anvende 30  \r\n\r\n pct.'s-beskatning. Hvis 30 pct.'s-beskatning ønskes anvendt, skal  \r\n\r\n<I>arbejdsgiveren</I> være omfattet af en af følgende grupper: </P>  \r\n\r\n<P>a. Personer eller dødsboer, der er fuldt skattepligtige, jf.  \r\n\r\n kildeskattelovens § 1. </P>  \r\n\r\n<P>b. Personer eller dødsboer, der udøver erhverv med eller deltager i  \r\n\r\n virksomhed med fast driftssted i Danmark, jf. kildeskattelovens § 2, stk. 1,  \r\n\r\n litra d. </P>  \r\n\r\n<P>c. Her i landet hjemmehørende selskaber m.v., jf. selskabsskattelovens §  \r\n\r\n 1. </P>  \r\n\r\n<P>d. Selskaber m.v., der har hjemsted i udlandet, men som udøver erhverv med  \r\n\r\n eller deltager i virksomhed med fast driftssted i Danmark, jf.  \r\n\r\n selskabsskattelovens, § 2, stk. 1, litra a. </P>  \r\n\r\n<P>e. Institutioner m.v. omfattet af selskabsskattelovens § 3. </P>  \r\n\r\n<P>f. Fonde, foreninger m.v., jf. fondsbeskatningslovens § 1. </P>  \r\n\r\n<P>I de under litra b og d nævnte situationer er det en forudsætning for  \r\n\r\n anvendelse af 30 pct.'s-beskatning, at lønmodtageren er tilknyttet det faste  \r\n\r\n driftssted, og at lønnen ud fra en driftsmæssig betragtning vil være at  \r\n\r\n henføre som en udgift til det faste driftssted. </P>  \r\n\r\n<P>Arbejdsgiveren kan endvidere være et interessentskab. Det er i så fald en  \r\n\r\n betingelse, at samtlige deltagere i interessentskabet er omfattet af en af  \r\n\r\n ovennævnte grupper, a - f, i relation til den erhvervsudøvelse, hvortil den  \r\n\r\n pågældende medarbejder knyttes. </P>  \r\n\r\n<P>Den indkomst, der undergives 30 pct.'s-beskatning, skal være A-indkomst  \r\n\r\n for modtageren, således at der kan indeholdes 30 pct.'s endelig A-skat. Heraf  \r\n\r\n følger, at arbejdsgiveren skal have hjemting i Danmark eller have en  \r\n\r\n befuldmægtiget med hjemting i Danmark, der kan forestå indeholdelsen af 30  \r\n\r\n pct.'s-skatten, jf. kildeskattelovens § 46, stk. 4. </P>  \r\n\r\n<P>Hvis arbejdsgiveren ikke er omfattet af en af ovennævnte grupper, kan 30  \r\n\r\n pct.'s-beskatning ikke benyttes. Dette gælder, uanset om der indeholdes  \r\n\r\n A-skat, f.eks. i forbindelse med arbejdsudleje. </P>  \r\n\r\n<P>Hvis kravene til arbejdsgiveren svigter under ansættelsesforholdet, finder  \r\n\r\n reglerne beskrevet under punkt 3 tilsvarende anvendelse. </P>  \r\n\r\n<P> <I>Generelle krav til kontrakten</I>  </P>  \r\n\r\n<P> <B>6.</B> For at kunne anvende 30 pct.'s-ordningen skal der indgås en  \r\n\r\n ansættelseskontrakt af mindst 6 og maksimalt 36 måneders varighed, jf. dog  \r\n\r\n muligheden for forlængelse som beskrevet under punkt 4 c. </P>  \r\n\r\n<P>Der kan indgås en kontrakt, hvor vederlaget undergives 30  \r\n\r\n pct.'s-beskatning, selv om den pågældende lønmodtager i et tidligere  \r\n\r\n ansættelsesforhold har benyttet 30 pct.'s-beskatning. I tilfælde, hvor  \r\n\r\n lønmodtageren tidligere har anvendt 30 pct.'s-beskatning, vil der normalt  \r\n\r\n ikke være grundlag for en nærmere vurdering af, om lønmodtageren har bragt  \r\n\r\n den tidligere fulde skattepligt til Danmark til ophør med henblik på senere  \r\n\r\n på ny at benytte 30 pct.'s-ordningen. </P>  \r\n\r\n<P>Er der gået 10 år fra påbegyndelsen af første ansættelsesforhold med 30  \r\n\r\n pct.'s-beskatning, kan 30 pct.'s-beskatning dog ikke benyttes på ny, jf.  \r\n\r\n kildeskattelovens § 48 E, stk. 3. </P>  \r\n\r\n<P>Den periode på sammenlagt 36 måneder, hvori 30 pct.'s-beskatning kan finde  \r\n\r\n sted, reduceres med perioder, hvor der tidligere er anvendt 30  \r\n\r\n pct.'s-beskatning. Er der tidligere anvendt 30 pct.'s-beskatning i mere end  \r\n\r\n 30 måneder, kan 30 pct.'s-beskatning ikke anvendes yderligere, da kontrakten  \r\n\r\n skal løbe i mindst 6 måneder. </P>  \r\n\r\n<P> <I>Yderligere krav til kontrakten</I>  </P>  \r\n\r\n<P> <B>7.</B> Et af følgende krav skal endvidere opfyldes: </P>  \r\n\r\n<P>a. Vederlaget i penge skal udgøre et grundbeløb på mindst 36.700 kr. i  \r\n\r\n 1987-niveau hver måned, svarende til 41.700 kr. i 1991-niveau, 42.600 kr. i  \r\n\r\n 1992-niveau og 44.100 kr. i 1993-niveau før skat. Grundbeløbet reguleres  \r\n\r\n efter personskattelovens § 20. Der skal være tale om et i henhold til  \r\n\r\n kontrakten garanteret optjent mindstebeløb hver måned af den nævnte  \r\n\r\n størrelse. Det er således ikke tilstrækkeligt, at et beløb af den nævnte  \r\n\r\n størrelse hver måned er udbetalt, hvis beløbet ikke også er optjent hver  \r\n\r\n måned. Det er ligeledes ikke tilstrækkeligt, at vederlaget i gennemsnit over  \r\n\r\n perioden opfylder mindstekravet. </P>  \r\n\r\n<P>Arbejdsgiverens betaling i henhold til ansættelseskontrakten af  \r\n\r\n lønmodtagerens faste udgifter, f.eks. boligudgifter, kan medregnes ved  \r\n\r\n opfyldelsen af mindstekravet til vederlaget, selv om der ikke er tale om  \r\n\r\n månedlig udbetaling, men f.eks. kvartalsvis betaling. Sådanne beløb anses for  \r\n\r\n optjent løbende, og beløbene kan derfor omregnet til månedsbasis medgå ved  \r\n\r\n opfyldelsen af mindstekravet. </P>  \r\n\r\n<P>For så vidt angår den nærmere definition af &#187;vederlaget i penge&#171;  \r\n\r\n henvises til punkt 9. </P>  \r\n\r\n<P>b. Hvis den skattepligtige ifølge ansættelseskontrakten skal drive  \r\n\r\n forskning her i landet, og hvis det forskningsprojekt, hvortil den  \r\n\r\n skattepligtige knyttes, er godkendt af et forskningsråd, kan vederlaget i  \r\n\r\n penge beskattes efter 30 pct.'s-ordningen, selv om mindstekravet til  \r\n\r\n vederlagets størrelse ikke er opfyldt. Hvis mindstekravet til vederlagets  \r\n\r\n størrelse er opfyldt, er det omvendt ikke en betingelse for at anvende 30  \r\n\r\n pct.'s-ordningen, at forskningsprojektet er godkendt af et forskningsråd.  \r\n\r\n</P>  \r\n\r\n<P>Det er en betingelse for et forskningsråds godkendelse af et  \r\n\r\n forskningsprojekt, at forskningsopgaven er afgrænset og defineret. Det er  \r\n\r\n endvidere en betingelse, at den pågældende forskers deltagelse kan antages at  \r\n\r\n være af afgørende betydning for forskningsprojektets gennemførelse. </P>  \r\n\r\n<P>Ansøgning om godkendelse af forskningsprojektet indgives af den ansættende  \r\n\r\n virksomhed eller forskningsinstitution til forskningsrådet. Ansøgningen skal  \r\n\r\n indeholde en nærmere beskrivelse af forskningsprojektet, samt oplysning om  \r\n\r\n hvilke forskere, der knyttes til projektet, og om de budgetterede  \r\n\r\n omkostninger ved projektet med særlig angivelse af løn, vederlag og andre  \r\n\r\n ydelser til de tilknyttede forskere. </P>  \r\n\r\n<P> <I>Fremgangsmåden ved valg af 30 pct.'s-beskatning</I>  </P>  \r\n\r\n<P> <B>8.</B> Hvis ovennævnte betingelser er opfyldte, kan lønmodtageren  \r\n\r\n vælge en 30 pct.'s-beskatning af vederlaget i penge i henhold til  \r\n\r\n ansættelseskontrakten i stedet for almindelig indkomstbeskatning. </P>  \r\n\r\n<P>Hvis arbejdsgiveren er i tvivl om, hvorvidt betingelserne for 30  \r\n\r\n pct.'s-beskatning er opfyldte, kan arbejdsgiveren forelægge  \r\n\r\n ansættelseskontrakten og, hvis der er tale om en forsker, der ikke opfylder  \r\n\r\n vederlagskravet, tillige forskningsrådets godkendelse af forskningsprojektet,  \r\n\r\n for den lokale told- og skatteregion med henblik på at få en accept af, at  \r\n\r\n der kun indeholdes 30 pct.'s A-skat. </P>  \r\n\r\n<P>Hvis told- og skatteregionen finder, at betingelserne for anvendelse af 30  \r\n\r\n pct.'s-beskatning er opfyldte, meddeler myndigheden herefter arbejdsgiveren,  \r\n\r\n at arbejdsgiveren kan indeholde 30 pct.'s A-skat uden at overtræde  \r\n\r\n kildeskattelovens bestemmelser om almindeligt A-skattetræk, medmindre  \r\n\r\n arbejdsgiveren har afgivet urigtige eller mangelfulde oplysninger. For så  \r\n\r\n vidt angår skattetrækket henvises til punkt 9. </P>  \r\n\r\n<P>Skattemyndighederne kan i denne forbindelse anmode lønmodtageren om en tro  \r\n\r\n og love erklæring vedrørende evt. tidligere fuld skattepligt, jf. punkt 2,b,  \r\n\r\n og evt. deltagelse i ledelsen af den ansættende virksomhed, jf. punkt 2,c.  \r\n\r\n</P>  \r\n\r\n<P>I bekendtgørelse om opkrævning m.v. af indkomst og formueskat, § 19, stk.  \r\n\r\n 4, findes en bestemmelse, hvorefter arbejdsgiveren skal give meddelelse om  \r\n\r\n ansættelseskontrakten. </P>  \r\n\r\n<P>Hvis lønmodtageren først vælger 30 pct.'s-beskatning, efter at  \r\n\r\n arbejdsgiveren en eller flere gange har trukket almindelig A-skat, reguleres  \r\n\r\n den indbetalte skat for det indeværende år mellem skattemyndighederne og  \r\n\r\n arbejdsgiveren. </P>  \r\n\r\n<P>Hvis lønmodtageren vælger 30 pct.'s-beskatning for afsluttede indkomstår,  \r\n\r\n indgives ny selvangivelse for disse indkomstår, og der udskrives en ny  \r\n\r\n årsopgørelse, hvor den løn, der skal undergives 30 pct.'s-beskatning, ikke er  \r\n\r\n medtaget. Skattemyndighederne opkræver 30 pct.'s-skatten for afsluttede  \r\n\r\n indkomstår hos lønmodtageren, fortrinsvis ved modregning i den overskydende  \r\n\r\n skat. </P>  \r\n\r\n<P> <I>&#187;Vederlaget i penge&#171;</I>  </P>  \r\n\r\n<P> <B>9.</B> Som anført under punkt 7, a, skal &#187;vederlaget i  \r\n\r\n penge&#171; udgøre et reguleret grundbeløb på mindst 36.700 kr. hver måned.  \r\n\r\n &#187;Vederlaget i penge&#171; svarer til, hvad der er A-indkomst efter  \r\n\r\n kildeskattelovens § 43, stk. 1, dog undtaget fri kost og logi. </P>  \r\n\r\n<P>&#187;Vederlaget i penge&#171; omfatter således pengebeløb i henhold til  \r\n\r\n ansættelseskontrakten i form af løn, feriegodtgørelse, honorar, tantieme,  \r\n\r\n provision og lignende ydelser. Omfattet er endvidere arbejdsgiverens betaling  \r\n\r\n af den ansattes private udgifter, f.eks. boligudgifter. </P>  \r\n\r\n<P>Arbejdsgiverens godtgørelse af udgifter, der er påført lønmodtageren i  \r\n\r\n forbindelse med arbejdets udførelse, er fritaget for 30 pct.'s-beskatning i  \r\n\r\n samme omfang, som tilfældet er ved almindelig indkomstbeskatning.  \r\n\r\n &#187;Vederlaget i penge&#171; omfatter således de godtgørelser, der ikke er  \r\n\r\n skattefri efter ligningslovens § 9, stk. 5, 7 og 8. </P>  \r\n\r\n<P>Vælges 30 pct.'s-beskatning, er hele vederlaget i penge omfattet af  \r\n\r\n ordningen, sålænge denne benyttes. Lønmodtageren kan ikke fra samme  \r\n\r\n arbejdsgiver på samme tid modtage anden indkomst i form af &#187;vederlag i  \r\n\r\n penge&#171;, som holdes udenfor 30 pct.'s-beskatningen. </P>  \r\n\r\n<P>30 pct.'s-skatten beregnes af hele &#187;vederlaget i penge&#171; uden  \r\n\r\n fradrag af nogen art. Transportfradrag, flytteudgifter, dobbelt husførelse,  \r\n\r\n privattegnede pensionsordninger, fagforening, arbejdsløshedskasse og øvrige  \r\n\r\n lønmodtagerudgifter kan således ikke fradrages i trækgrundlaget for 30  \r\n\r\n pct.'s-skatten. Der gives heller ikke noget personfradrag ved beregningen af  \r\n\r\n denne indkomst. </P>  \r\n\r\n<P> <I>Beløb, der ikke er omfattet af ordningen</I>  </P>  \r\n\r\n<P> <B>10.</B> Som nævnt under punkt 9 svarer &#187;vederlaget i penge&#171;  \r\n\r\n til, hvad der er A-indkomst efter kildeskattelovens § 43, stk. 1, dog  \r\n\r\n undtaget fri kost og logi. Indkomster, der alene er omfattet af  \r\n\r\n kildeskattelovens § 43, stk. 2, f.eks. bestyrelseshonorarer og lignende, er  \r\n\r\n ikke omfattet af 30 pct.'s-beskatningen. </P>  \r\n\r\n<P>Beløb, der ikke er skattepligtige, medregnes ikke i grundlaget for 30  \r\n\r\n pct.'s-skatten. Dette gælder f.eks. arbejdsgiverens pensionsindbetalinger  \r\n\r\n omfattet af pensionsbeskatningslovens § 19, ATP- og AUD-bidrag samt  \r\n\r\n godtgørelser, der er skattefri efter ligningslovens § 9, stk. 5, 7 og 8.  \r\n\r\n Jubilæumsgratiale og fratrædelsesgodtgørelse, der anses for vederlag for  \r\n\r\n personligt arbejde i tjenesteforhold, er kun omfattet af 30  \r\n\r\n pct.'s-beskatning, i det omfang beløbene er skattepligtige jf. ligningslovens  \r\n\r\n § 7 w. </P>  \r\n\r\n<P>Vederlag i form af naturalieydelser, der stilles til rådighed af  \r\n\r\n arbejdsgiveren, som f.eks. fri bolig, fri bil o.lign. er ikke omfattet af 30  \r\n\r\n pct.'s-beskatningen, men er skattepligtig efter de almindelige regler herom.  \r\n\r\n</P>  \r\n\r\n<P>Hvis den skattepligtige har indgået flere sideløbende  \r\n\r\n ansættelseskontrakter med forskellige arbejdsgivere, kan 30 pct.'s-beskatning  \r\n\r\n kun anvendes, i det omfang betingelserne er opfyldt for hvert enkelt  \r\n\r\n ansættelsesforhold. </P>  \r\n\r\n<P> <I>Indeholdelses- og beskatningstidspunkt</I>  </P>  \r\n\r\n<P> <B>11.</B> Kildeskattelovens bestemmelser om indeholdelses- og  \r\n\r\n beskatningstidspunkt finder anvendelse på 30 pct.'s-skatten, medmindre  \r\n\r\n bestemmelserne er fraveget ved § 48 E. Indeholdelsen af 30 pct.'s-skat er  \r\n\r\n reguleret i § 46, hvorefter indeholdelse normalt skal foretages ved  \r\n\r\n udbetalingen af vederlaget. De indeholdte beløb skal afregnes til det  \r\n\r\n offentlige efter reglerne i § 56, og der skal afleveres redegørelser efter §  \r\n\r\n 57. </P>  \r\n\r\n<P>Det fremgår endvidere af § 48 E, stk. 4, at indkomstskattepligten af  \r\n\r\n vederlaget er endeligt opfyldt ved den erlagte A-skat. </P>  \r\n\r\n<P>Såfremt en 30 pct.'s-beskattet lønmodtager bliver skattepligtig af  \r\n\r\n lønindkomst i forbindelse med arbejde i udlandet, kan der gives lempelse  \r\n\r\n efter de sædvanlige regler herom. </P>  \r\n\r\n<P> <I>Anden indkomst</I>  </P>  \r\n\r\n<P> <B>12.</B> Lønmodtageren er almindelig skattepligtig af evt. anden  \r\n\r\n skattepligtig indkomst, herunder fri bolig og fri bil fra 30  \r\n\r\n pct.'s-ansættelsesforholdet. Lønmodtageren har i den forbindelse fradrag for  \r\n\r\n udgifter, der ikke knytter sig til erhvervelsen af den 30 pct.'s-beskattede  \r\n\r\n indkomst, f.eks. fradrag for privattegnede pensionsordninger eller udgifter  \r\n\r\n til A-kasse. Lønmodtageren har endvidere fuldt personfradrag ved beregningen  \r\n\r\n af skatten af sin almindelige skattepligtige indkomst efter de sædvanlige  \r\n\r\n regler herom. </P>  \r\n\r\n<P>Udgifter til erhvervelse, sikring og vedligeholdelse af den 30  \r\n\r\n pct.'s-beskattede indkomst kan ikke fradrages i anden indkomst. Dette gælder  \r\n\r\n således transportudgifter, flytteudgifter og udgifter til dobbelt husførelse.  \r\n\r\n</P>  \r\n\r\n<P>Fagforeningsbidrag vil normalt blive anset for at knytte sig til  \r\n\r\n erhvervelsen af den 30 pct.'s-beskattede indkomst. En konkret vurdering kan  \r\n\r\n dog føre til, at medlemskab af en fagforening er uden forbindelse med  \r\n\r\n erhvervelsen af denne indkomst. Dette kan navnlig være tilfældet, hvis en  \r\n\r\n lønmodtager, der erhverver 30 pct.'s-beskattet indkomst, under opholdet i  \r\n\r\n Danmark opretholder medlemskab af en fagforening i hjemlandet. </P>  \r\n\r\n<P>Lønmodtageren er formueskattepligtig efter de almindelige regler herom.  \r\n\r\n</P>  \r\n\r\n<P> <I>Fortrydelsesret</I>  </P>  \r\n\r\n<P> <B>13.</B> Indtil udløbet af en ansættelseskontrakt med 30  \r\n\r\n pct.'s-beskatning kan den skattepligtige bestemme, at vederlaget i penge i  \r\n\r\n stedet for 30 pct.'s-beskatning skal indkomstbeskattes efter de almindelige  \r\n\r\n regler. Dette kan ske for hele ansættelsesperioden, herunder også afsluttede  \r\n\r\n indkomstår, eller alene med fremtidig virkning, men ikke alene med  \r\n\r\n tilbagevirkende kraft. Hvis den skattepligtige helt eller delvis vælger sig  \r\n\r\n tilbage til almindelig indkomstbeskatning, kan den skattepligtige ikke på ny  \r\n\r\n vælge 30 pct.'s-beskatning i det samme ansættelsesforhold. </P>  \r\n\r\n<P>Hvis den ansatte vælger sig tilbage til almindelig indkomstbeskatning med  \r\n\r\n fremtidig virkning, således at 30 pct.'s-beskatning opretholdes for den  \r\n\r\n periode, der allerede er gået, skal lønmodtageren opfylde en af de under  \r\n\r\n punkt 4 nævnte betingelser inden for den der omtalte frist på 1 måned regnet  \r\n\r\n fra ophøret af det løbende ansættelsesforhold. </P>  \r\n\r\n<P>Hvis den ansatte vælger sig tilbage til almindelig indkomstbeskatning med  \r\n\r\n virkning for hele ansættelsesperioden, således at den hidtidige 30  \r\n\r\n pct.'s-beskatning bortfalder, er der ingen pligt til at opfylde en af de  \r\n\r\n under punkt 4 nævnte betingelser. Indbetalt 30 pct.'s-skat behandles i disse  \r\n\r\n tilfælde som indeholdt foreløbig skat for de pågældende indkomstår, jf. det  \r\n\r\n under punkt 4 anførte om manglende opfyldelse af betingelserne a-c i  \r\n\r\n forbindelse med ansættelsesforholdets ophør. </P>  \r\n\r\n<P> <I>Selvangivelse og ligning</I>  </P>  \r\n\r\n<P> <B>14.</B> Den indeholdte 30 pct.'s-skat er en endelig skat, og den  \r\n\r\n indkomst, der beskattes på denne måde, skal derfor ikke selvangives. Anden  \r\n\r\n indkomst og formue skal selvangives efter de almindelige regler herom. </P>  \r\n\r\n<P>Skattemyndighederne kan imidlertid som led i det almindelige  \r\n\r\n ligningsarbejde foretage en nærmere vurdering af, om betingelserne for 30  \r\n\r\n pct.'s-beskatning er opfyldt. </P>  \r\n\r\n<P>Skattemyndighederne kan ligeledes i forbindelse med ligningen anmode  \r\n\r\n lønmodtageren om en tro og love erklæring om opfyldelse af betingelserne for  \r\n\r\n anvendelse af 30 pct.'s-beskatning. </P>  \r\n\r\n<P> <I>Dødsfald</I>  </P>  \r\n\r\n<P> <B>15.</B> Afgår en person, der har valgt 30 pct.'s-beskatning, ved  \r\n\r\n døden, er den omfattede indkomst endeligt beskattet med den indeholdte 30  \r\n\r\n pct.'s-skat. Indkomsten skal ikke medregnes ved ansættelse efter  \r\n\r\n kildeskattelovens §§ 13 og 14. </P>  \r\n\r\n<P>En eventuel efterløn til afdødes ægtefælle eller børn beskattes hos  \r\n\r\n modtageren efter de almindelige regler. </P>  \r\n\r\n<P> <I>Ikrafttrædelse</I>  </P>  \r\n\r\n<P> <B>16.</B> Bestemmelserne om 30 pct.'s-beskatning trådte i kraft den 27.  \r\n\r\n juni 1992, dagen efter offentliggørelsen i Lovtidende. </P>  \r\n\r\n<P> <I>Virkningstidspunkt</I>  </P>  \r\n\r\n<P> <B>17.</B> Bestemmelserne om 30 pct.'s-beskatning har virkning for  \r\n\r\n ansættelseskontrakter, der indgås den 27. juni 1992 eller senere.  \r\n\r\n Bestemmelserne finder anvendelse på vederlag, der optjenes efter kontraktens  \r\n\r\n ikrafttræden, jf. dog punkt 19 om tilbagevirkende kraft. </P>  \r\n\r\n<P> <I>Fuld skattepligt indtrådt inden 27. juni 1992.</I>  </P>  \r\n\r\n<P> <B>18.</B> Hvis fuld skattepligt her til landet er indtrådt inden  \r\n\r\n bestemmelsernes ikrafttræden, dvs. inden 27. juni 1992, kan 30  \r\n\r\n pct.'s-ordningen benyttes på det første ansættelsesforhold, som lønmodtageren  \r\n\r\n indgår den 27. juni 1992 eller senere, selv om den fulde skattepligt er  \r\n\r\n indtrådt før ansættelsesforholdets påbegyndelse. Påbegyndelsen af 36-måneders  \r\n\r\n perioden, hvori der kan ske 30 pct.'s-beskatning, regnes i denne situation  \r\n\r\n fra tidspunktet for den fulde skattepligts indtræden. I disse situationer vil  \r\n\r\n den periode, hvori der kan ske 30 pct.'s-beskatning, derfor blive reduceret.  \r\n\r\n</P>  \r\n\r\n<P>En person, der f.eks. er tilflyttet landet den 1. februar 1991, og som  \r\n\r\n først pr. 1. juli 1992 indgår en ansættelseskontrakt, som opfylder  \r\n\r\n betingelserne for 30 pct.'s-beskatning, kan anvende ordningen i 19 måneder  \r\n\r\n (perioden 1. februar 1991 - 1. juli 1992, 17 måneder, fragår i de 36  \r\n\r\n måneder). </P>  \r\n\r\n<P>Bestemmelsen forudsætter dog, at ansættelsesforholdet ikke indgås med en  \r\n\r\n offentlig institution. </P>  \r\n\r\n<P>For ansættelsesforhold med offentlige institutioner opretholdes  \r\n\r\n betingelsen om, at lønmodtagerens fulde skattepligt skal indtræde i  \r\n\r\n forbindelse med påbegyndelsen af det ansættelsesforhold, hvor der benyttes 30  \r\n\r\n pct.'s-beskatning. Lønmodtagere, der inden 27. juni 1992 har indgået kontrakt  \r\n\r\n med en offentlig institution, kan således ikke anvende 30 pct.'s-beskatning  \r\n\r\n på dette ansættelsesforhold, uanset om der indgås en ny kontrakt eller ej.  \r\n\r\n</P>  \r\n\r\n<P> <I>Tilbagevirkende kraft</I>  </P>  \r\n\r\n<P> <B>19.</B> Ved at genforhandle allerede indgåede kontrakter kan 30  \r\n\r\n pct.'s-ordningen anvendes på vederlag, der er optjent under  \r\n\r\n ansættelsesforholdet tilbage til 1. juni 1991. Genforhandlingen skal  \r\n\r\n resultere i indgåelse af en ny kontrakt eller et tillæg til en eksisterende  \r\n\r\n kontrakt senest en måned efter 30 pct.'s-ordningen ikrafttræden, dvs. senest  \r\n\r\n den 27. juli 1992. </P>  \r\n\r\n<P>Hvis lønmodtageren er en privat ansat forsker, og vederlagskravet ikke er  \r\n\r\n opfyldt i den nye kontrakt, kræves endvidere, at der uden unødigt ophold  \r\n\r\n fremsættes anmodning om godkendelse af forskningsprojektet overfor det  \r\n\r\n relevante forskningsråd. </P>  \r\n\r\n<P>For at kunne anvende 30 pct.'s-ordningen på vederlag, der er optjent under  \r\n\r\n ansættelsesforholdet tilbage til 1. juni 1991, kræves, at den genforhandlede  \r\n\r\n kontrakt, når der bortses fra vederlaget, er en videreførsel af den  \r\n\r\n oprindelige kontrakt, og at dette fremgår af kontrakten. </P>  \r\n\r\n<P>Dette medfører, at den oprindelige kontrakt ikke må være udløbet på  \r\n\r\n genforhandlingstidspunktet. Endvidere, at den oprindelige kontrakt, når  \r\n\r\n bortses fra vederlaget, skal opfylde betingelserne for at anvende 30  \r\n\r\n pct.'s-ordningen, herunder betingelserne vedrørende kontraktens varighed.  \r\n\r\n</P>  \r\n\r\n<P>For så vidt angår vederlagskravet, er det tilstrækkeligt, at dette  \r\n\r\n opfyldes i forbindelse med genforhandlingen. Der kan således med virkning  \r\n\r\n tilbage fra 1. juni 1991 med respekt af mindstekravet til vederlaget  \r\n\r\n fastsættes et andet kontant vederlag. Der kan endvidere, ligeledes med  \r\n\r\n tilbagevirkende kraft, ændres på andre vilkår vedrørende vederlaget, som  \r\n\r\n f.eks. aftale om fri bolig, fri bil eller lignende. Det kan eksempelvis  \r\n\r\n aftales, at lønmodtageren tilbagebetaler værdien af en fri bolig eller en fri  \r\n\r\n bil, som lønmodtageren har haft tilbage fra 1. juni 1991. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skatteministeriet, den 15. januar 1993  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Jens Rosman </P>  \r\n\r\n<P CLASS=MINISTER ALIGN=RIGHT>/ Hans Refslund </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/01/1993"
        },
        {
            "displayName": "Accession",
            "displayValue": "C19930000909"
        },
        {
            "displayName": "Entydig dokumentidentifikation",
            "displayValue": "CM020709"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "15/08/2002"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/01/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattemin., SPA, 92-312-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}