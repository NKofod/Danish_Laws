{
    "id": 38941,
    "title": "Bod 2.2.1. Overenskomstbrud og bod pålagt. Organisationsansvar 2.1. Overenskomstbrud og bod pålagt (* 1) (* 2) Bod idømt for overenskomststridig lock-out. Landsorganisationen i Danmark for Specialarbejderforbundet i Danmark (konsulent Leo Lybæk    Hansen) mod DANSKE VOGNMÆND, Hovedorganisationen af 1985, på egne vegne og for Preben H. Winthers Godstransport A/S, Randers (fuldmægtig, cand.jur. Carsten Mosegaard) Dommere: Bjerregaard (retsformand), Bredmose, Gade, Geertsen, Arnold Hansen, Kofod og Sarroe. ",
    "documentTypeId": "260",
    "isSagsforlobPeriodValid": false,
    "shortName": "DOM nr 51608 af 09/05/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Chaufførerne ansat i et vognmandsfirmas Københavns afdeling fremsatte  \r\n\r\n efter et møde forskellige krav til ledelsen bl.a. om lønforhøjelse og  \r\n\r\n anciennitetstillæg. Herefter blev samtlige chauffører afskediget. Det var  \r\n\r\n oplyst, at firmaet gennem nogen tid forinden havde overvejet at nedlægge  \r\n\r\n Københavnsafdelingen. Arbejdsretten lagde til grund, at afskedigelserne blev  \r\n\r\n foretaget på grund af de fremsatte krav, som der ikke var blevet forhandlet  \r\n\r\n om. Herefter fandtes der at foreligge overenskomststridig lock-out. Firmaet  \r\n\r\n idømtes en bod på 50.000 kr., men blev ikke pålagt at genansætte  \r\n\r\n chaufførerne. </I> </P>  \r\n\r\n<P> <I>Firmaets arbejdsgiverforening idømtes en bod på 100.000 kr. for sin  \r\n\r\n adfærd under fællesmødet, hvor man havde bestridt, at der var tale om en  \r\n\r\n overenskomststridig lock-out. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.2.1. Overenskomstbrud og bod pålagt.  \r\n\r\n Organisationsansvar 2.1. Overenskomstbrud og bod pålagt (* 1) (* 2) Bod idømt  \r\n\r\n for overenskomststridig lock-out. Landsorganisationen i Danmark for  \r\n\r\n Specialarbejderforbundet i Danmark (konsulent Leo Lybæk Hansen) mod DANSKE  \r\n\r\n VOGNMÆND, Hovedorganisationen af 1985, på egne vegne og for Preben H.  \r\n\r\n Winthers Godstransport A/S, Randers (fuldmægtig, cand.jur. Carsten Mosegaard)  \r\n\r\n Dommere: Bjerregaard (retsformand), Bredmose, Gade, Geertsen, Arnold Hansen,  \r\n\r\n Kofod og Sarroe. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for  \r\n\r\n Specialarbejderforbundet i Danmark indklaget DANSKE VOGNMÆND,  \r\n\r\n Hovedorganisationen af 1985, på egne vegne og for Preben H. Winthers  \r\n\r\n Godstransport A/S, Randers for Arbejdsretten. </P>  \r\n\r\n<P>Klagerne har nedlagt følgende påstande: </P>  \r\n\r\n<P>Preben H. Winthers Godstransport A/S's afskedigelse af 9 chauffører den  \r\n\r\n 22. februar 1988 er en overenskomststridig lockout. Preben H. Winthers  \r\n\r\n Godstransport A/S tilpligtes at normalisere arbejdet og til  \r\n\r\n Specialarbejderforbundet i Danmark at betale en efter rettens skøn fastsat  \r\n\r\n bod. </P>  \r\n\r\n<P>DANSKE VOGNMÆND tilpligtes for delagtighed i det begåede overenskomstbrud  \r\n\r\n at betale en efter rettens skøn fastsat bod. </P>  \r\n\r\n<P>De indklagede har påstået frifindelse. </P>  \r\n\r\n<P>Sagens omstændigheder er efter det oplyste følgende: </P>  \r\n\r\n<P>Preben H. Winthers Godstransport A/S er en større vognmandsvirksomhed, som  \r\n\r\n bl.a. driver fragtruter mellem Randers og København og mellem Århus og  \r\n\r\n København. Virksomheden har afdelinger i Randers, Århus og København. I  \r\n\r\n Københavns afdelingen var der i begyndelsen af februar 1988 ansat ialt 11  \r\n\r\n chauffører, hvoraf 2 var beskæftiget med fast kørsel for Ford Motorkompagni,  \r\n\r\n medens de 9 andre kørte almindelig forefaldende fragtkørsel. </P>  \r\n\r\n<P>Virksomheden har gennem længere tid ført forhandlinger med andre  \r\n\r\n vognmandsforretninger på Sjælland om at få udført virksomhedens fragtkørsel  \r\n\r\n på Sjælland af disse. Den 22. december 1987 blev to af virksomhedens  \r\n\r\n chauffører i Københavns afdelingen afskediget. </P>  \r\n\r\n<P>Den 22. februar 1988 afholdt de 11 chauffører i Københavns afdelingen et  \r\n\r\n møde fra kl. 6.30 til kl. 7.30. På mødet valgte de en tillidsmand, Flemming  \r\n\r\n Kristensen, og de drøftede en række problemer i relation til deres løn- og  \r\n\r\n ansættelsesvilkår og aftalte, at den nyvalgte tillidsmand skulle kontakte  \r\n\r\n vognmanden for at diskutere de forskellige spørgsmål. </P>  \r\n\r\n<P>Efter mødet underrettede chauffør Dan Rasmussen, der på mødet var valgt  \r\n\r\n til referent, lederen af Københavns afdelingen, Per Gylling, om mødets  \r\n\r\n resultat. Per Gylling gav telefonisk meddelelsen videre til direktør Jens  \r\n\r\n Winther i Jylland. Kl. 13 samme dag blev der afholdt et møde mellem Per  \r\n\r\n Gylling og de 11 chauffører, og da chaufførerne ikke ville frafalde de rejste  \r\n\r\n krav, blev de 9 fragtchauffører afskediget ved enslydende skrivelser med  \r\n\r\n følgende ordlyd: </P>  \r\n\r\n<P>&#187;Vi ser os desværre nødsaget til at opsige dig pr. d.d. til fratræden  \r\n\r\n 22. februar 1988. </P>  \r\n\r\n<P>Årsagen til opsigelsen er manglende beskæftigelse.&#171; </P>  \r\n\r\n<P>De afskedigede chauffører har fået udbetalt løn i den overenskomstmæssige  \r\n\r\n opsigelsesperiode. </P>  \r\n\r\n<P>Afdelingsleder Per Gylling udfærdigede den 24. februar 1988 følgende liste  \r\n\r\n over chaufførernes krav: </P>  \r\n\r\n<P>&#187;I henhold til telefonsamtale med chauffør Dan Rasmussen og  \r\n\r\n undertegnede, er følgende punkter om krav oplyst: </P>  \r\n\r\n<P>1. Valg af tillidsmand (Flemming Kristensen). </P>  \r\n\r\n<P>2. Lønkrav 1/3 1988 + 10%. </P>  \r\n\r\n<P>3. Anciennitetstillæg til chauffører der har været ansat mere end 1 år.  \r\n\r\n</P>  \r\n\r\n<P>4. Der kræves udleveret (fra PHW) arbejdstøj, herunder sikkerhedssko samt  \r\n\r\n arbejdshandsker. </P>  \r\n\r\n<P>5. Ved kørsel i week-end kræves løn for den fulde tid (ingen fradrag for  \r\n\r\n middagspause). </P>  \r\n\r\n<P>6. For vask af lastbil hjemme er der sat krav om 200,00 kr. </P>  \r\n\r\n<P>7. Når en chauffør har fejlmeldt en trailer, går der for længe før fejlen  \r\n\r\n er udbedret. (Lys, bremser, dæk). </P>  \r\n\r\n<P>8. Der er udbredt utilfredshed med bestemmelserne for aflæsning af  \r\n\r\n M?lnlycke-trailere (mange modtagere hjælper ikke til med aflæsningen).&#171;  \r\n\r\n</P>  \r\n\r\n<P>På et fællesmøde den 24. februar 1988 fastholdt man fra arbejderside, at  \r\n\r\n der var begået brud på Hovedaftalens § 2, stk. 5, ved at bortvise de 9  \r\n\r\n chauffører. Fra arbejdsgiverside bestred man, at der var tale om en  \r\n\r\n overenskomststridig lockout, men virksomheden havde af driftsmæssige grunde  \r\n\r\n besluttet at omlægge driften, således at dens fragtmandskørsel på Sjælland  \r\n\r\n fremover skulle udføres af fremmede vognmænd, hvorfor virksomheden ikke  \r\n\r\n længere havde behov for at have de 9 chauffører ansat. </P>  \r\n\r\n<P>I 2 fremlagte bilag har virksomheden oplyst, at det har udbudt 7 lastvogne  \r\n\r\n til salg for et beløb på ialt 2.160.000 kr., og at det med virkning fra den  \r\n\r\n 23. februar 1988 har udlejet 3 andre lastvogne til vognmandsfirmaet Carl  \r\n\r\n Hansen A/S i Horsens, som siden den 22. februar 1988 har haft 4 lastvogne  \r\n\r\n fast beskæftiget med kørsel for virksomheden. </P>  \r\n\r\n<P>Automobilfirmaet Topsted A/S i Viborg har i et brev af 2. marts 1988  \r\n\r\n oplyst, at virksomheden den 23. februar 1988 udbød 11 lastbiler, heraf et  \r\n\r\n fabriksnyt chassis, til salg gennem Topsted A/S, og at køretøjerne stadig var  \r\n\r\n udbudt til salg til realistiske priser. I en skrivelse af 4. marts 1988 har  \r\n\r\n firmaet Valdemar Pedersen Automobiler, Solrød Strand, udtalt, at det vil  \r\n\r\n bestræbe sig på at sælge lastbiler for virksomheden så hurtigt som muligt og  \r\n\r\n opnå højst mulig pris. </P>  \r\n\r\n<P>Virksomheden har endvidere fremlagt erklæringer fra tre vognmandsfirmaer  \r\n\r\n på Sjælland, hvori de oplyser, at de i 1987 har ført forhandlinger med  \r\n\r\n virksomheden om at udføre kørsel for dem. </P>  \r\n\r\n<P>Afdelingsleder Per Gylling har forklaret, at han på forhånd var blevet  \r\n\r\n orienteret om, at chaufførerne ville afholde et møde den 22. februar 1988 om  \r\n\r\n morgenen, men ikke om mødets emne. Efter mødet blev han af Dan Rasmussen  \r\n\r\n orienteret om mødets resultat, og han opfattede det således, at de vigtigste  \r\n\r\n af chaufførernes krav var ultimative. Han telefonerede til direktør Jens  \r\n\r\n Winther, der besluttede at nedlægge Københavns afdelingen og at afskedige de  \r\n\r\n 9 fragtchauffører. Han har i 1987 deltaget i forhandlinger om en omlægning af  \r\n\r\n driften, og i julen 1987 blev 2 chauffører afskediget som følge af en  \r\n\r\n påbegyndt omlægning. Han har flere gange foreslået Flemming Kristensen, at  \r\n\r\n chaufførerne skulle vælge en tillidsmand. Afskedigelserne skyldtes ikke, at  \r\n\r\n chaufførerne havde afholdt møde og valgt en tillidsmand. </P>  \r\n\r\n<P>Direktør Jens Winther har forklaret, at han allerede i 1987 havde  \r\n\r\n overvejet at lade andre vognmænd udføre virksomhedens kørsel på Sjælland. Det  \r\n\r\n blev i december 1987 i princippet besluttet at foretage en sådan omlægning,  \r\n\r\n og to chauffører blev afskediget. Da Per Gylling den 22. februar 1988  \r\n\r\n underrettede ham om chaufførernes krav, ringede han til  \r\n\r\n Specialarbejderforbundets afdeling i Randers, som oplyste, at der ikke var  \r\n\r\n noget problem i at afskedige chaufførerne i overensstemmelse med  \r\n\r\n overenskomstens opsigelsesregler. Han besluttede derefter, at chaufførerne  \r\n\r\n skulle afskediges, og at lastvognene skulle sættes til salg. Virksomheden har  \r\n\r\n opnået en betydelig besparelse ved omlægningen. Omlægningen var nok ikke  \r\n\r\n foretaget så hurtigt, hvis der ikke var opstået uro på arbejdspladsen på  \r\n\r\n grund af arbejdernes ultimative krav, der gik udover  \r\n\r\n normalløns-overenskomstens regler. </P>  \r\n\r\n<P>Vognmand Jens Erik Hansen har forklaret, at hans kørsel for virksomheden  \r\n\r\n er blevet mere end fordoblet efter den 22. februar 1988. </P>  \r\n\r\n<P>Klagerne har anført, at afskedigelserne ikke som anført i  \r\n\r\n afskedigelsesskrivelserne skyldtes manglende beskæftigelse, idet virksomheden  \r\n\r\n fortsat havde kørsel til dem. Baggrunden har derimod været chaufførernes møde  \r\n\r\n den 22. februar 1988 om morgenen med valg af tillidsmand og drøftelser af  \r\n\r\n klager og krav vedrørende ansættelsesforholdene. Afskedigelserne blev  \r\n\r\n foretaget uden nogen forhandling med chaufførerne om de rejste krav, som ikke  \r\n\r\n var ultimative. Afskedigelserne har ikke været driftsmæssigt begrundet, men  \r\n\r\n er en åbenbart overenskomststridig lockout. De afskedigede chauffører bør  \r\n\r\n derfor genansættes, og virksomheden bør pålægges en bod for det begåede  \r\n\r\n overenskomstbrud. </P>  \r\n\r\n<P>Organisationen DANSKE VOGNMÆND burde på fællesmødet have erkendt, at der  \r\n\r\n var tale om en overenskomststridig adfærd, og burde have pålagt sit medlem at  \r\n\r\n annullere afskedigelserne. Ved at have forsømt dette har organisationen gjort  \r\n\r\n sig delagtig i overenskomstbruddet og bør pålægges en bod herfor. </P>  \r\n\r\n<P>De indklagede har bestridt, at virksomheden har iværksat en  \r\n\r\n overenskomststridig lockout. For at der foreligger en lockout kræves, at der  \r\n\r\n er tale om et kampskridt, og at dispositionen ikke er driftsmæssigt  \r\n\r\n begrundet. Ingen af disse betingelser er opfyldt. Det fremgår af direktør  \r\n\r\n Jens Winthers forklaring, at virksomheden foretog en omlægning af driften,  \r\n\r\n der havde været overvejet gennem nogen tid og så småt var påbegyndt, og som  \r\n\r\n man havde forhandlet med andre vognmænd om. Omlægningen har været  \r\n\r\n driftsmæssigt begrundet, men blev nok på grund af chaufførernes krav  \r\n\r\n gennemført lidt hurtigere, end den ellers ville være blevet. Som følge af  \r\n\r\n omlægningen var der ikke længere beskæftigelse til de afskedigede chauffører,  \r\n\r\n og afskedigelserne har ikke på nogen måde været skridende mod overenskomsten.  \r\n\r\n</P>  \r\n\r\n<P>Arbejdsretten skal udtale: </P>  \r\n\r\n<P>Det må efter det fremkomne lægges til grund, at afskedigelserne blev  \r\n\r\n foretaget som følge af, at chaufførerne på morgenmødet den 22. februar 1988  \r\n\r\n havde vedtaget en række krav, som de ønskede en forhandling med virksomheden  \r\n\r\n om. Afskedigelserne blev imidlertid foretaget, uden at deres ønske om en  \r\n\r\n sådan forhandling blev opfyldt. Virksomheden findes ved afskedigelserne at  \r\n\r\n have iværksat en overenskomststridig lockout. Det findes ikke at burde  \r\n\r\n pålægges dem at genansætte de afskedigede chauffører, men den bør for den  \r\n\r\n overenskomststridige adfærd betale en bod på 50.000 kr. til  \r\n\r\n Specialarbejderforbundet i Danmark. </P>  \r\n\r\n<P>DANSKE VOGNMÆND findes ved sin adfærd på fællesmødet at have gjort sig  \r\n\r\n delagtig i det begåede overenskomstbrud og bør herfor til  \r\n\r\n Specialarbejderforbundet betale en bod på 100.000 kr. </P>  \r\n\r\n<P>I sagsomkostningen til Arbejdsretten skal de indklagede betale 2.000 kr.  \r\n\r\n</P>  \r\n\r\n<P>T h i k e n d e s f o r r e t : </P>  \r\n\r\n<P>Preben H. Winthers Godstransport A/S's afskedigelse af 9 chauffører den  \r\n\r\n 22. februar 1988 er en overenskomststridig lockout. </P>  \r\n\r\n<P>Preben H. Winthers Godstransport A/S skal betale en bod på 50.000 kr. til  \r\n\r\n Specialarbejderforbundet i Danmark. </P>  \r\n\r\n<P>DANSKE VOGNMÆND, Hovedorganisationen af 1985, skal for delagtighed i det  \r\n\r\n begåede overenskomstbrud betale en bod på 100.000 kr. til  \r\n\r\n Specialarbejderforbundet i Danmark. </P>  \r\n\r\n<P>De indklagede frifindes for påstanden om at normalisere arbejdet. </P>  \r\n\r\n<P>I sagsomkostninger til Arbejdsretten skal de indklagede betale 2.000 kr.  \r\n\r\n</P>  \r\n\r\n<P>De nævnte beløb skal betales inden 14 dage efter denne doms afsigelse.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger:Per Jacobsen s.321 ff, s.498 ff, Hasselbalch  \r\n\r\n Kollektivarbejdsretten s.263 f, K 87.003 (A1987 s.122), K 87.032 (A1987  \r\n\r\n s.125), K 10.054 (A1985 s.58), K. 9343 (A1981, s.108). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1988, side 122"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19885160813"
        },
        {
            "displayName": "Entydig dokumentidentifikation",
            "displayValue": "CA006876"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "51608"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "09/05/1988"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "88.063"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}