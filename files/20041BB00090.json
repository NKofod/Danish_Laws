{
    "id": 97732,
    "title": "Forslag til folketingsbeslutning om etablering af et uafhængigt klagenævn for familiesammenføringer",
    "documentTypeId": "480",
    "isSagsforlobPeriodValid": true,
    "shortName": "2004/1 BSF 90",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 14. december 2004 af  \r\n\r\n Elsebeth&nbsp;Gerner&nbsp;Nielsen&nbsp;(RV), Anne-Marie Meldgaard (S), Anne  \r\n\r\n Baastrup (SF), Søren Søndergaard (EL) og Bodil Kornbek (KD)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om  \r\n\r\n etablering af et uafhængigt klagenævn for familiesammenføringer  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Folketinget opfordrer regeringen til i løbet af 2005 at etablere  \r\n\r\n et uafhængigt klagenævn, som kan behandle og afgøre klager over afgørelser  \r\n\r\n truffet af Udlændingestyrelsen vedrørende ansøgninger om familiesammenføring.  \r\n\r\n</P>  \r\n\r\n<P class=\"Tekst\">  \r\n\r\n Et uafhængigt klagenævn kan bidrage til at sikre en større grad  \r\n\r\n af gennemskuelighed og offentlig indsigt i administrationen af  \r\n\r\n udlændingelovgivningen &#150; i modsætning til i dag, hvor klager over afslag  \r\n\r\n på  \r\n\r\n familiesammenføring m.v. behandles af Ministeriet for Flygtninge, Indvandrere  \r\n\r\n og Integration.  \r\n\r\n</P>  \r\n\r\n<P class=\"Tekst\">  \r\n\r\n Det nye nævn bør &#150; ligesom Flygtningenævnet &#150; udgive en årlig  \r\n\r\n redegørelse  \r\n\r\n om sin virksomhed, herunder grundlaget for nævnets afgørelser. Det vil skabe  \r\n\r\n åbenhed om udviklingen af praksis og styrke retssikkerheden, og det vil frem  \r\n\r\n for alt give Folketinget bedre mulighed for at følge med i og få indsigt i  \r\n\r\n administrationen af lovgivningen.  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne vil gerne positivt overveje en model med et  \r\n\r\n samlet nævn, der behandler alle klager over afgørelser truffet af  \r\n\r\n Udlændingestyrelsen, som det er kendt fra tilsvarende instanser i Sverige og  \r\n\r\n Norge.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne ønsker, at der etableres en større grad af  \r\n\r\n gennemskuelighed og offentlig indsigt i behandlingen af klager over  \r\n\r\n afgørelser  \r\n\r\n truffet af Udlændingestyrelsen vedrørende ansøgninger om familiesammenføring.  \r\n\r\n</P>  \r\n\r\n<P class=\"Tekst\">  \r\n\r\n Udlændingelovgivningen er blevet ændret næsten hvert år siden  \r\n\r\n 1983, og med få års mellemrum gennemføres der markante ændringer. Samtidig er  \r\n\r\n de  \r\n\r\n forskellige bestemmelser vokset i både antal og detaljeringsgrad. Mange  \r\n\r\n borgere  \r\n\r\n har svært ved at overskue reglerne og forstår ikke myndighedernes  \r\n\r\n begrundelse,  \r\n\r\n når der gives afslag på f.eks. en ansøgning om familiesammenføring.  \r\n\r\n</P>  \r\n\r\n<P class=\"Tekst\">  \r\n\r\n Presseomtale af enkeltsager, hvor der allerede var givet afslag  \r\n\r\n på familiesammenføring af både Udlændingestyrelsen og  \r\n\r\n Integrationsministeriet,  \r\n\r\n har i flere tilfælde ført til fornyet sagsbehandling. Det fremmer ikke den  \r\n\r\n enkelte borgers retssikkerhed, at tilfældig presseomtale kan føre til en  \r\n\r\n positiv tilladelse efter to afslag, mens sager af lignende karakter uden  \r\n\r\n presseomtale  \r\n\r\n ikke bliver genstand for yderligere sagsbehandling.  \r\n\r\n</P>  \r\n\r\n<P class=\"Tekst\">  \r\n\r\n Hver uge bliver forslagsstillerne kontaktet af borgere, som ikke  \r\n\r\n forstår begrundelsen for et afslag på familiesammenføring. Borgerne fortæller  \r\n\r\n om meget langvarig sagsbehandling først i Udlændingestyrelsen og derefter i  \r\n\r\n Integrationsministeriet  \r\n\r\n og om kun meget ringe muligheder for at komme i kontakt med de relevante  \r\n\r\n myndigheder.  \r\n\r\n</P>  \r\n\r\n<P class=\"Tekst\">  \r\n\r\n Forslagsstillerne mener, at klager over afgørelser truffet af  \r\n\r\n Udlændingestyrelsen især vedrørende familiesammenføring af ægtefælle og  \r\n\r\n mindreårige børn bør behandles af en uafhængig instans for at sikre den  \r\n\r\n enkelte  \r\n\r\n borger størst mulig grad af retssikkerhed. I dag er det kun klager over  \r\n\r\n afgørelser  \r\n\r\n på flygtningeområdet, som bliver behandlet af et uafhængigt klagenævn, nemlig  \r\n\r\n Flygtningenævnet.  \r\n\r\n</P>  \r\n\r\n<P class=\"Tekst\">  \r\n\r\n Flygtningenævnet har siden 1983 behandlet og afgjort sager, hvor  \r\n\r\n udlændinge har klaget over afgørelser truffet af Udlændingestyrelsen i  \r\n\r\n forbindelse med asyl- og flygtningelovgivningen. Der er generelt stor respekt  \r\n\r\n om Flygtningenævnets arbejde og dets uafhængige status. Nævnet udgiver hvert  \r\n\r\n år  \r\n\r\n en redegørelse for sin virksomhed med en detaljeret fremstilling af  \r\n\r\n afgørelserne i de forskellige typer af sager.  \r\n\r\n</P>  \r\n\r\n<P class=\"Tekst\">  \r\n\r\n I Sverige har en uafhængig instans &#150; Utlänningsnämnden (UN) &#150;  \r\n\r\n siden 1992 behandlet alle typer af klager over afgørelser truffet af  \r\n\r\n udlændingemyndighederne i første instans (Migrationsverket). Denne uafhængige  \r\n\r\n instans behandler f.eks. klager over afslag på asyl og familiesammenføring  \r\n\r\n</P>  \r\n\r\n<P class=\"Tekst\">  \r\n\r\n På samme måde har det såkaldte Utlendingsnemnda (UNE) i Norge siden  \r\n\r\n den 1. januar 2001 behandlet klager over afgørelser truffet af  \r\n\r\n Utlendingsdirektoratet (UDI).  \r\n\r\n</P>  \r\n\r\n<P class=\"Tekst\">  \r\n\r\n I både Sverige og Norge bliver der redegjort for afgørelserne i  \r\n\r\n årlige publikationer.  \r\n\r\n</P>  \r\n\r\n<P class=\"Tekst\">  \r\n\r\n En etablering af et uafhængigt klagenævn for familiesammenføring  \r\n\r\n kan i stort omfang finansieres ved, at der overføres ressourcer fra  \r\n\r\n Integrationsministeriets departement, som i dag håndterer behandlingen af  \r\n\r\n klager.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Elsebeth Gerner Nielsen  \r\n\r\n</B>  \r\n\r\n (RV):  \r\n\r\n</P>  \r\n\r\n<P class=\"Tekst0\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst0\" align=\"left\" style='text-align:left'>  \r\n\r\n<I>  \r\n\r\n Forslag til folketingsbeslutning om etablering af et uafhængigt  \r\n\r\n klagenævn for familiesammenføringer.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 90).  \r\n\r\n</P>  \r\n\r\n<P class=\"Tekst1\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/1 BF 90",
            "stateLabel": "Bortfaldet",
            "references": [
                {
                    "shortName": "2004/1 BSF 90",
                    "title": "Forslag til folketingsbeslutning om etablering af et uafhængigt klagenævn for familiesammenføringer",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97732,
                    "eliUri": "/eli/ft/20041BB00090",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20041/beslutningsforslag/b90/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/12/2004"
        },
        {
            "displayName": "Accession",
            "displayValue": "20041BB00090"
        },
        {
            "displayName": "Entydig dokumentidentifikation",
            "displayValue": "AX006902"
        },
        {
            "displayName": "Dato for førstegangsindlæggelse",
            "displayValue": "14/12/2004"
        },
        {
            "displayName": "Dato for indlæggelse",
            "displayValue": "14/12/2004"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}