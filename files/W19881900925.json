{
    "id": 33080,
    "title": "Kontanthjælp - formue - kapitalpension (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19009 af 08/01/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En gift mand M, der blev arbejdsløs pr. 1. september 1986 og den 7.  \r\n\r\n</I> </P>  \r\n\r\n<P> <I>januar 1987 søgte kontanthjælp, fik udbetalt tilbagebetalingspligtig  \r\n\r\n hjælp med 4.050 kr., men fik afslag på yderligere hjælp på grund af sin  \r\n\r\n formue, der primært bestod af en kapitalpension på ialt 276.000 kr. </I> </P>  \r\n\r\n<P> <I>Ankestyrelsen tiltrådte afslaget på yderligere kontanthjælp. </I> </P>  \r\n\r\n<P> <I>Ankestyrelsen lagde tillige vægt på M's eventuelle mulighed for på  \r\n\r\n ledighedstidspunktet den 1. september 1986 at søge den omhandlede  \r\n\r\n kapitalpension realiseret eller belånt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - formue - kapitalpension (* 1)  \r\n\r\n</H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En gift mand M søgte den 7. januar 1987 socialforvaltningen om supplerende  \r\n\r\n kontanthjælp til hustruens lønindtægt, der udgjorde 7.000 kr. netto pr.  \r\n\r\n måned. </P>  \r\n\r\n<P>M blev arbejdsløs pr. 1. september 1986. Han havde hidtil haft en indtægt  \r\n\r\n på 31.250 kr. brutto pr. måned samt fri bil. </P>  \r\n\r\n<P>I perioden indtil 31. december 1986 havde han haft forskellige løse jobs  \r\n\r\n med en samlet indtægt på 6.000 kr. </P>  \r\n\r\n<P>M fik pr. 1. februar 1987 arbejde med en indtægt på 20.000 kr. brutto pr.  \r\n\r\n måned samt tilskud til egen bil. </P>  \r\n\r\n<P>I forbindelse med ansættelsen optog M et banklån på 135.000 kr. til køb af  \r\n\r\n bil. </P>  \r\n\r\n<P>Om M's formueforhold forelå oplyst, at han havde en kapitalpension på  \r\n\r\n 276.000 kr. </P>  \r\n\r\n<P>Pensionen kunne ophæves med 3 måneders varsel til hver 31. december. </P>  \r\n\r\n<P>Pensionen var oprettet som et led i M's tidligere ansættelsesforhold. Til  \r\n\r\n pensionen var knyttet en livsforsikring, der ville blive udbetalt ved hans  \r\n\r\n død. </P>  \r\n\r\n<P>Såvel forsikring som kapitalpension var overført til M's nye arbejdsgiver.  \r\n\r\n</P>  \r\n\r\n<P>I tilfælde af en ophævelse skulle nettoprovenuet, der angiveligt kun ville  \r\n\r\n udgøre 26 - 27 % af det opsparede beløb, anvendes til nedbringelse af diverse  \r\n\r\n boliglån, som M havde optaget i banken i forbindelse med en ombygning af  \r\n\r\n familiens ejendom i årene 1974 - 76. </P>  \r\n\r\n<P>Ejendommen var vurderet til 810.000 kr., men ville ved salg indbringe  \r\n\r\n omkring 200.000 kr., bl.a. på grund af manglende pilotering. Restgælden i  \r\n\r\n ejendommen udgjorde pr. 31. december 1986 508.000 kr., heraf 206.000 kr. til  \r\n\r\n banken. </P>  \r\n\r\n<P>M's ægtefælle ejede medarbejderaktier for 12.000 kr. Hun havde til køb  \r\n\r\n heraf optaget et banklån på 12.000 kr. </P>  \r\n\r\n<P>Ifølge oplysninger fra skattevæsenet havde aktierne pr. 31. december 1986  \r\n\r\n et samlet nominelt beløb af 5.500 kr., heraf var aktier til et nominelt beløb  \r\n\r\n af 5.400 kr. bundet indtil maj 1989. Kursværdien udgjorde 17.270 kr. </P>  \r\n\r\n<P>M havde en kassekredit på 30.000 kr. og en restskat på 30.000 - 35.000 kr.  \r\n\r\n</P>  \r\n\r\n<P>Hustruen havde pr. 31. december 1986 et bankindestående på 18.365 kr. samt  \r\n\r\n en gæld til banken på 22.500 kr. </P>  \r\n\r\n<P>Der var givet henstand med betaling af terminsydelser. </P>  \r\n\r\n<P>Inden sagens endelige behandling i det sociale udvalg fik M den 30. januar  \r\n\r\n 1987 udbetalt supplerende kontanthjælp med 4.050 kr. Hjælpen blev ydet med  \r\n\r\n tilbagebetalingspligt i henhold til bistandslovens § 26, stk. 1, nr. 3. </P>  \r\n\r\n<P>Det sociale udvalg traf afgørelse om, at der ikke kunne ses bort fra M's  \r\n\r\n formue i henhold til bistandslovens § 39, hvorfor han ikke var berettiget til  \r\n\r\n yderligere hjælp i henhold til bistandslovens § 37. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte det sociale udvalgs afgørelse vedrørende afslag  \r\n\r\n på økonomisk hjælp i henhold til bistandslovens § 37 under henvisning til M's  \r\n\r\n formueforhold. </P>  \r\n\r\n<P>Nævnet lagde vægt på, at M på ansøgningstidspunktet havde oplyst, at han  \r\n\r\n påny var kommet i arbejde fra 1. februar 1987, samt på, at der den 30. januar  \r\n\r\n 1987 var ydet ham tilbagebetalingspligtig hjælp i henhold til bistandslovens  \r\n\r\n § 37, jf. § 26, stk. 1, nr. 3, med ialt 4.050 kr. Nævnet fandt, at det  \r\n\r\n sociale udvalg herved havde imødekommet familiens økonomiske behov. </P>  \r\n\r\n<P>Nævnet fandt endvidere, at økonomisk behov herudover måtte finansieres ved  \r\n\r\n låneoptagning i pengeinstitut eller lignende med sikkerhed i de foreliggende  \r\n\r\n formuegenstande, herunder en kapitalpension på ialt 276.000 kr. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af M, der henviste til, at kapitalpensionsordningens  \r\n\r\n indestående hverken kunne overdrages eller gøres til genstand for udlæg eller  \r\n\r\n anden retsforfølgning fra kreditors side, sålænge kontohaveren ikke havde fri  \r\n\r\n rådighed over dette. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 37 og § 39. </P>  \r\n\r\n<P>Socialministeriets cirkulære af 16. december 1986 om kontanthjælp efter  \r\n\r\n bistandsloven, pkt.8. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder amtsankenævnets afgørelse. </P>  \r\n\r\n<P>Ankestyrelsen er enig med amtsankenævnet i dets begrundelse og lægger  \r\n\r\n herunder vægt på M's eventuelle muligheder for på ledighedstidspunktet den 1.  \r\n\r\n september 1986 at søge den omhandlede kapitalpension realiseret eller belånt.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden juni 1998.",
        "(* 2) Dagældende retsforskrift: Bekendtgørelse nr. 830 af 3. december 1986 af lov om social bistand, § 37 og § 39.",
        "(* 1) Offentliggjort af Socialstyrelsen i SM O-006-88 15/02/1988."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19881900925"
        },
        {
            "displayName": "Entydig dokumentidentifikation",
            "displayValue": "CA001005"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19009"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "08/01/1988"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20816-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}