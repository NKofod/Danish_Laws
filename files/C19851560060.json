{
    "id": 47137,
    "title": "Vejledning om sygeplejerskers varetagelse af blodtransfusion og intravenøs indgift af infusionsvæsker samt af intravenøs injektion af lægemidler ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15600 af 01/10/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om sygeplejerskers varetagelse af  \r\n\r\n blodtransfusion og intravenøs indgift af infusionsvæsker samt af intravenøs  \r\n\r\n injektion af lægemidler </H1>  \r\n\r\n<P></P>  \r\n\r\n<BR>  \r\n\r\n<P>Vejledningen træder i stedet for sundhedsstyrelsens meddelelse nr. 20 af  \r\n\r\n juli 1969 om sygeplejerskeuddannelsen. </P>  \r\n\r\n<P>INDLEDNING </P>  \r\n\r\n<P>Siden udsendelsen i 1969 af sundhedsstyrelsens meddelelse nr. 20  \r\n\r\n vedrørende retningslinier for uddannelse af sygeplejersker i blodtransfusion  \r\n\r\n og intravenøs infusion af infundibilia har sygeplejersker i stigende antal  \r\n\r\n kvalificeret sig til at udføre blodtransfusioner og intravenøse infusioner.  \r\n\r\n På mange sygehusafdelinger er det således blevet almindelig praksis, at disse  \r\n\r\n opgaver varetages af sygeplejersker som en del af sygeplejerskens normale  \r\n\r\n arbejdsområde. Tillige har adskillige sygeplejersker yderligere kvalificeret  \r\n\r\n sig til at give injektioner af lægemidler intravenøst, idet denne form for  \r\n\r\n indgift af lægemidler er blevet mere almindelig i sygehusafdelingerne. </P>  \r\n\r\n<P>Efter iværksættelsen af ændret grunduddannelse til sygeplejerske i 1979  \r\n\r\n har flere sygeplejersker allerede i grunduddannelsen tilegnet sig de  \r\n\r\n nødvendige teoretiske forudsætninger og fået praktisk oplæring i at kunne  \r\n\r\n varetage de opgaver, der er forbundet med såvel blodtransfusion og  \r\n\r\n intravenøse infusioner som intravenøse injektioner af lægemidler. Endvidere  \r\n\r\n har efteruddannelsesaktiviteter for sygeplejersker generelt bidraget til  \r\n\r\n ajourføring af sygeplejerskeuddannelsen. </P>  \r\n\r\n<P>Som følge af den udvikling, der således har fundet sted indenfor  \r\n\r\n sygeplejerskens normale arbejdsområde sammenholdt med sygeplejerskens  \r\n\r\n generelt forbedrede forudsætninger, har sundhedsstyrelsen fundet grundlag for  \r\n\r\n at erstatte meddelelse nr. 20 med følgende vejledende retningslinier: </P>  \r\n\r\n<P>SYGEPLEJERSKERS VARETAGELSE AF BLODTRANSFUSION OG INTRAVENØS INDGIFT AF  \r\n\r\n INFUSIONSVÆSKER SAMT AF INTRAVENØS INJEKTION AF LÆGEMIDLER </P>  \r\n\r\n<P>I afdelinger, hvor blodtransfusion og intravenøs indgift af  \r\n\r\n infusionsvæsker samt intravenøs injektion af lægemidler hører til  \r\n\r\n sygeplejerskens opgaver, udfører sygeplejersken disse på eget ansvar, som det  \r\n\r\n gør sig gældende for sygeplejerskens virksomhedsudøvelse iøvrigt. </P>  \r\n\r\n<P>Det påhviler såvel den lægelige som den sygeplejefaglige ledelse at drage  \r\n\r\n omsorg for, at sygeplejersker, der skal varetage disse opgaver, forinden har  \r\n\r\n modtaget fornøden information og praktisk oplæring i forbindelse hermed, og  \r\n\r\n at der i afdelingen forefindes ajourført instruktionsmateriale, der er let  \r\n\r\n tilgængeligt for sygeplejerskerne i arbejdet. </P>  \r\n\r\n<P>VARETAGELSEN AF BLODTRANSFUSION OG INTRAVENØS INDGIFT AF INFUSIONSVÆSKER  \r\n\r\n FORUDSÆTTER SÆRLIGT: </P>  \r\n\r\n<P>KUNDSKABER I EMNERNE blodtypeserologi, blodprodukter, herunder  \r\n\r\n plasmasubstitutter, transfusionskomplikationer samt infusionsvæsker og disse  \r\n\r\n sammensætning. </P>  \r\n\r\n<P>FÆRDIGHEDER I INFUSIONS- OG BLODTRANSFUSIONSTEKNIK, i rekvirering af  \r\n\r\n blodtypebestemmelse og forligelighedsprøve samt i registrering af resultater  \r\n\r\n m.v. og i forbindelse hermed indprentning af de givne sikkerhedsforskrifter.  \r\n\r\n</P>  \r\n\r\n<P>VARETAGELSEN AF INTRAVENØS INJEKTION AF LÆGEMIDLER FORUDSÆTTER SÆRLIGT:  \r\n\r\n</P>  \r\n\r\n<P>At der i den enkelte afdeling forefindes en AJOURFØRT FORTEGNELSE over de  \r\n\r\n anvendte lægemidler, som sygeplejersken selvstændigt skal kunne administrere  \r\n\r\n intravenøst. </P>  \r\n\r\n<P>Fortegnelsen over de pågældende lægemidler skal være suppleret med en  \r\n\r\n SKRIFTLIG INSTRUKTION om eventuelle forhold i forbindelse med  \r\n\r\n administreringen af det enkelte lægemiddel. </P>  \r\n\r\n<P>Søren K. Sørensen </P>  \r\n\r\n<P>/Inger M. Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19851560060"
        },
        {
            "displayName": "Entydig dokumentidentifikation",
            "displayValue": "CM005919"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15600"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "01/10/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsstyr. j. nr. 1525-3-1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}