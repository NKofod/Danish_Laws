{
    "id": 2312,
    "title": "Kendelse fra Pressenævnet i sag 2005-6-255",
    "documentTypeId": "240",
    "isSagsforlobPeriodValid": true,
    "shortName": "KEN nr 9119 af 22/02/2006",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<B>  \r\n\r\n Resumé  \r\n\r\n<BR>  \r\n\r\n</B>  \r\n\r\n Klager klagede over artikler i Ekstra Bladet.  \r\n\r\n</P>  \r\n\r\n<P class=\"Resume\">  \r\n\r\n Pressenævnet  \r\n\r\n havde ikke mulighed for at foretage en bevismæssig vurdering af de faktiske  \r\n\r\n forhold, hvorom parterne var uenige. Nævnet kunne af samme grund ikke tage  \r\n\r\n stilling til, om det i artiklen bragte interview var gengivet korrekt.  \r\n\r\n</P>  \r\n\r\n<P class=\"Resume\">  \r\n\r\n Uanset  \r\n\r\n om interviewet var gengivet korrekt fandt Pressenævnet, at sammenstillingen  \r\n\r\n af  \r\n\r\n den bragte overskrift og underrubrik samt foto af klagerens forretning,  \r\n\r\n fremstod på en krænkende måde, og at der ikke var dækning herfor i det bragte  \r\n\r\n interview, hvorfor nævnet udtalte sin kritik heraf.  \r\n\r\n<B>  \r\n\r\n<BR>  \r\n\r\n</B>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Kendelse  \r\n\r\n fra Pressenævnet i sag 2005-6-255  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] har ved advokat Åge Kramp  \r\n\r\n klaget til Pressenævnet over en artikel i Ekstra Bladet den 2. november 2005,  \r\n\r\n idet han mener, at god presseskik er tilsidesat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1. Sagsfremstilling  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 2. november 2005 bragte  \r\n\r\n Ekstra Bladet en helsides artikel med overskriften &#148;HER SMUGLER DE  \r\n\r\n MENNESKER&#148;  \r\n\r\n og følgende underrubrik: &#148;40.000 kr. FOR HVER: Såkaldt &#148;Royal  \r\n\r\n Fotoskole&#148; solgte  \r\n\r\n opholdstilladelser til unge kinesere&#148;. Artiklens brødtekst lyder som  \r\n\r\n følger:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Ekstra Bladet kan i dag  \r\n\r\n afsløre en helt ny form for kinesisk menneskesmugling, der hverken har med  \r\n\r\n fupægteskaber, proformaophold på højskoler eller falske virksomhedsbesøg at  \r\n\r\n gøre.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Fra en lille rodet  \r\n\r\n fotoforretning ved navn [A] på [B] i København er det nemlig muligt for unge  \r\n\r\n kinesere at deltage i et kombineret arbejds- og uddannelsesforløb for at  \r\n\r\n blive  \r\n\r\n kongelige fotografer. Udlændingestyrelsen bakker op om skolen og har indtil  \r\n\r\n nu  \r\n\r\n givet fire opholdstilladelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n To kinesere er væk  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forretningens indehaver, den  \r\n\r\n danske statsborger [K], driver bagest i butikslokale noget så fornemt som en  \r\n\r\n kongelig fotoskole ved navn [C]. Skolen har netop afsluttet et forløb for  \r\n\r\n fire  \r\n\r\n elever fra Kina. To af dem er sporløst forsvundet, en af dem stjal oven i  \r\n\r\n købet  \r\n\r\n et dyrt fotoapparat fra [K]. De to andre på holdet er rejst hjem til Kina.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[C]s vicepræsident, [K],  \r\n\r\n synes alligevel, at forløbet har været så godt, at han nu for alvor vil satse  \r\n\r\n på at hente såkaldte trainees til Danmark. Han forventer, at der i  \r\n\r\n begyndelsen  \r\n\r\n af året vil komme ti unge fra Kina for at deltage i hans forløb. De skal hver  \r\n\r\n af med 40.000 kr. til ham for at arbejde i butikken og lære at fotografere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Hvor er de to henne, der  \r\n\r\n forsvandt fra dig?  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Jeg ved det ikke, svarer  \r\n\r\n[K]. Det er ikke mit ansvar, at folk forsvinder. De var færdige med kurset.  \r\n\r\n Den  \r\n\r\n ene havde oven i købet nøgle til min lejlighed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Præsidenten findes ikke  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Når du er vicepræsident for  \r\n\r\n fotoskolen, hvem er så præsident?  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Der er ikke nogen præsident.  \r\n\r\n Jeg er den eneste, bemærker den kinesiske fotograf, der også erkender, at han  \r\n\r\n er eneste medlem af en organisation, han kalder [D] i Danmark.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Hvor meget betalte de fire  \r\n\r\n unge for dit kursus?  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - De betalte hver 28.000 kr.  \r\n\r\n til nogle firmaer, jeg har i Kina. Når det nye hold kommer, skal eleverne  \r\n\r\n betale til mig her i Danmark, og jeg vil måske leje nogle lokaler i Bella  \r\n\r\n Center, hvor teorien skal foregå. Det praktiske lærer de jo i min butik.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Tjener de penge, mens de  \r\n\r\n arbejder hos dig i din butik?  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Nej, det gør de ikke,  \r\n\r\n svarer vicepræsidenten for [C].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Udlændingestyrelsens egne ord  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ekstra Bladet har bedt  \r\n\r\n Udlændingestyrelsen om en kommentar til den noget besynderlige royale  \r\n\r\n fotoskole  \r\n\r\n på [B]. Styrelsens informationschef, Morten Bo Laursen, bemærker:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n - Vi kan oplyse, at styrelsen  \r\n\r\n i november 2004 udstedte tre opholdstilladelser til kinesiske statsborgere,  \r\n\r\n som  \r\n\r\n skulle gennemføre et kortere, lønnet, kombineret arbejds- og  \r\n\r\n uddannelsesforløb  \r\n\r\n hos [A] med henblik på efterfølgende at bruge uddannelsen under ansættelse i  \r\n\r\n en  \r\n\r\n kinesisk søstervirksomhed, som [A] har et tæt samarbejde med. Der er ikke  \r\n\r\n tale  \r\n\r\n om opholdstilladelser til studerende ved en skole, men om opholdstilladelser  \r\n\r\n som trainee ved firmaet i Danmark.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Artiklen er ledsaget af et  \r\n\r\n fotografi af [K], der står i sin butik, med følgende billedtekst:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &#148;Vicepræsidenten for [C],  \r\n\r\n kineserfotografen [K], er dansk statsborger. I det nye år skal der virkelig  \r\n\r\n gang i hans virksomhed med at uddanne unge kinesere til kongelige  \r\n\r\n fotografer.&#148;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2. Parternes synspunkter  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2.1. [K]s synspunkter  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] har generelt anført, at  \r\n\r\n artiklen er misvisende og direkte skadelig, både for hans personlige omdømme  \r\n\r\n og  \r\n\r\n for hans virksomhed. Hans ord er blevet fordrejet til noget, der simpelthen  \r\n\r\n ikke passer. Hvis hans ry sværtes til på denne måde, vil det både afskrække  \r\n\r\n kunder og skade hans mulighed for at lave forretning i Danmark og Kina. Han  \r\n\r\n har  \r\n\r\n desuden anført følgende vedrørende enkelte passager i artiklen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1. at billedet af hans butik  \r\n\r\n sammenholdt med artiklens overskrift og underrubrik på det kraftigste  \r\n\r\n insinuerer,  \r\n\r\n at han har været medvirkende til menneskesmugling, uanset at hverken politiet  \r\n\r\n eller Udlændingestyrelsen har anklaget ham herfor;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2. at det i underrubrikken  \r\n\r\n anførte ligeledes giver det klare indtryk, at han har foretaget noget  \r\n\r\n ulovligt  \r\n\r\n fra sin butik, navnlig salg af opholdstilladelser til unge kinesere;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3. at det ligeledes er  \r\n\r\n urigtigt som anført i selve artiklen, at han skulle have modtaget 28.000 kr.  \r\n\r\n for undervisning af de pågældende;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 4. at artiklens gengivelse af  \r\n\r\n hans fremtidsplaner er urigtig, idet kommende kinesiske studerende ikke skal  \r\n\r\n arbejde i hans butik som anført i artiklen, men derimod deltage i et  \r\n\r\n uddannelsesforløb;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 5. at han ikke har udtalt sig  \r\n\r\n som anført vedrørende de to &#148;sporløst&#148; forsvundne kinesere, idet  \r\n\r\n den ene af de  \r\n\r\n pågældende faktisk er blevet fanget af politiet; og  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 6. at han fejlagtigt citeres  \r\n\r\n for, at der ikke er nogen præsident for fotoskolen som sådan, når det, han  \r\n\r\n faktisk sagde, var, at skolen ikke har nogen præsident i Danmark, ligesom han  \r\n\r\n andetsteds i artiklen fejlagtigt citeres for, at han er det eneste medlem af  \r\n\r\n[D], idet han også her har sagt, at han er det eneste medlem i Danmark.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n[K] har videre anført, at  \r\n\r\n artiklen søger at sammenblande hans personligt ejede fotoforretning, [A], med  \r\n\r\n[C], der er et undervisningsprojekt, som har været under forberedelse i flere  \r\n\r\n år.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Der er udelukkende tale om,  \r\n\r\n at Udlændingestyrelsen har godkendt i alt fire kinesere som trainees til [A].  \r\n\r\n Der har i 2004 været i alt tre trainees og i 2005 kun én. Artiklen giver det  \r\n\r\n indtryk, at der er tale om en kraftig stigning i antallet, hvilket ikke er  \r\n\r\n tilfældet. På tidspunktet for Ekstra Bladets besøg var der således slet ingen  \r\n\r\n trainees. Han har i dag kontakt med tre af de fire tidligere trainees, hvoraf  \r\n\r\n de to bor i Kina, og den tredje fortsat befinder sig i Danmark på et andet  \r\n\r\n opholdsgrundlag. Den fjerde, som er blevet fundet af politiet, bor ifølge  \r\n\r\n folkeregisteret ved Roskilde. Der er således ikke belæg for oplysningerne i  \r\n\r\n artiklen om, at to trainees skulle være forsvundet, og det er utilstedeligt  \r\n\r\n at  \r\n\r\n bruge disse forkerte oplysninger til at drage paralleller mellem hans  \r\n\r\n virksomhed og menneskesmugling.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De 28.000 kr., som nævnes i  \r\n\r\n artiklen, var et depositum der blev indbetalt som led i trainee-aftalen,  \r\n\r\n bl.a.  \r\n\r\n til sikkerhed for det meget dyre udstyr, de pågældende fik stillet til  \r\n\r\n rådighed. Dette beløb sammenblandes helt ubegrundet med de andetsteds nævnte  \r\n\r\n 40.000 kr., som er den anslåede pris for at deltage i det kommende  \r\n\r\n undervisningsprojekt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2.2. Ekstra Bladets  \r\n\r\n synspunkter  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ekstra Bladet har anført  \r\n\r\n følgende vedrørende de seks passager, [K] særligt har fremhævet i klagen:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1. Overskriften &#148;Her smugler  \r\n\r\n de mennesker&#148; skal forstås i  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n sammenhæng med hele den  \r\n\r\n artikelserie, som Ekstra Bladet har bragt om det organiserede netværk af  \r\n\r\n kinesere, der står for menneskesmugling i Danmark. Glosen &#148;her&#148;  \r\n\r\n angiver, at  \r\n\r\n[K]s butik hører til de lokaliteter, hvor menneskesmuglingen foregår.  \r\n\r\n Formålet  \r\n\r\n med at besøge stedet var at foretage en journalistisk opklaring af, hvorledes  \r\n\r\n netværket fungere, og hvad [K]s rolle i det hele er, herunder at vise  \r\n\r\n læseren,  \r\n\r\n at [C] er et butikslokale på [B].  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 2. Billedteksten og  \r\n\r\n underrubrikken under billedet hænger glimrende sammen. [K] gav under  \r\n\r\n interviewet  \r\n\r\n indtryk af, at der virkelig skal gang i opholdstilladelserne i det kommende  \r\n\r\n år.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3. De 28.000 kr. pr. elev til  \r\n\r\n kinesiske firmaer kontrolleret af [K] er oplyst af klageren selv. Ekstra  \r\n\r\n Bladets medarbejdere spurgte gentagne gange til netop dette emne, og der  \r\n\r\n forelå  \r\n\r\n efter samtalen ikke usikkerhed om, at svaret var det, der gengives i  \r\n\r\n artiklen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 4. [K] er muligvis kommet på  \r\n\r\n andre tanker efter at have set sig citeret i Ekstra Bladet, men det fremgik  \r\n\r\n klart af hans udtalelser, at de nye elever (trainees) skulle have deres  \r\n\r\n praktiktid i butikken. Muligvis ville [K] yderligere leje nogle lokaler i  \r\n\r\n Bella  \r\n\r\n Centret, hvor den teoretiske undervisning skulle foregå.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 5. [K] blev gentagne gange af  \r\n\r\n Ekstra Bladets medarbejder spurgt, om han ville oplyse navnene på de 4  \r\n\r\n kinesere, der deltog i kurset. Det afviste han. Han blev yderligere spurgt,  \r\n\r\n om  \r\n\r\n han i det mindste ikke ville oplyse navnene på de to, der var forsvundet  \r\n\r\n sporløst. Det ønskede han heller ikke. Det er således nyt for Ekstra Bladet,  \r\n\r\n at  \r\n\r\n den ene skulle hedde [E], og at hun skulle være fanget af politiet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 6. [K] moredes sig selv over  \r\n\r\n spørgsmålet, da Ekstra  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bladets medarbejder spurgte  \r\n\r\n ham, hvem der var præsident for [C]. Ingen findes registreret som sådan  \r\n\r\n hverken  \r\n\r\n i Danmark eller Kina. Det samme gælder [D]  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ekstra Bladet har videre  \r\n\r\n anført, at det må afvises, at artiklen giver et forkert billede af [K]s  \r\n\r\n virksomhed,  \r\n\r\n og at klagen synes skrevet af en person, der ikke var til stede under  \r\n\r\n interviewet. Artikelserien har endvidere afdækket et betydeligt  \r\n\r\n samfundsproblem, idet det har vist sig, at mange kinesere kommer til Danmark  \r\n\r\n under falske forudsætninger og efter betaling af betydelige summer til  \r\n\r\n menneskesmuglerne.  \r\n\r\n Der er tale om et meget vanskeligt journalistisk arbejdsområde, men det må  \r\n\r\n afvises, at artiklen har tilsidesat reglerne for god presseskik.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 3. Pressenævnet afgørelse og  \r\n\r\n begrundelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I sagens behandling har  \r\n\r\n følgende nævnsmedlemmer deltaget:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Niels Grubbe, Finn Rowold,  \r\n\r\n Kaare R. Skou og Ole Askvig.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Pressenævnet har ikke  \r\n\r\n mulighed for at foretage en bevismæssig vurdering af de faktiske forhold,  \r\n\r\n hvorom parterne er uenige. Nævnet kan af samme grund ikke tage stilling til,  \r\n\r\n om  \r\n\r\n det i artiklen bragte interview er gengivet korrekt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset om interviewet er  \r\n\r\n gengivet korrekt finder Pressenævnet, at sammenstillingen af den bragte  \r\n\r\n overskrift og underrubrik samt foto af klagerens forretning, fremstår på en  \r\n\r\n krænkende måde, og at der ikke er dækning herfor i det bragte interview,  \r\n\r\n hvorfor nævnet udtaler sin kritik heraf.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I medfør af medieansvarsloven  \r\n\r\n § 49 pålægges det herefter den ansvarshavende redaktør af Ekstra Bladet at  \r\n\r\n offentliggøre følgende:  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n &#148;Kendelse fra Pressenævnet:  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Den 2. november 2005  \r\n\r\n bragte Ekstra Bladet en artikel under overskriften &#148;HER SMUGLER DE  \r\n\r\n MENNESKER&#148;  \r\n\r\n sammen med et foto af [K]s fotobutik. [K] har klaget til Pressenævnet, idet  \r\n\r\n han  \r\n\r\n mener, at god presseskik er tilsidesat.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Pressenævnet afgørelse og  \r\n\r\n begrundelse:  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Pressenævnet har ikke mulighed  \r\n\r\n for at foretage en bevismæssig vurdering af de faktiske forhold, hvorom  \r\n\r\n parterne er uenige. Nævnet kan af samme grund ikke tage stilling til, om det  \r\n\r\n i  \r\n\r\n artiklen bragte interview er gengivet korrekt.  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n<I>  \r\n\r\n Uanset om interviewet er  \r\n\r\n gengivet korrekt finder Pressenævnet, at sammenstillingen af den bragte  \r\n\r\n overskrift og underrubrik samt foto af klagerens forretning, fremstår på en  \r\n\r\n krænkende måde, og at der ikke er dækning herfor i det bragte interview,  \r\n\r\n hvorfor nævnet udtaler sin kritik heraf.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n København, den 22. februar 2006  \r\n\r\n</I>  \r\n\r\n</P>  \r\n\r\n<P class=\"Tekst\" align=\"center\" style='text-align:center'>  \r\n\r\n<I>  \r\n\r\n Niels Grubbe, Finn Rowold, Kaare R. Skou og Ole Askvig.&#148;  \r\n\r\n</I>  \r\n\r\n</P>  \r\n\r\n<P class=\"Tekst\">  \r\n\r\n Afgjort den 22. februar 2006  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/03/2006"
        },
        {
            "displayName": "Accession",
            "displayValue": "W20060911925"
        },
        {
            "displayName": "Entydig dokumentidentifikation",
            "displayValue": "AA003204"
        },
        {
            "displayName": "Dato for indlæggelse",
            "displayValue": "20/03/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9119"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "22/02/2006"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2005-6-255"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}