{
    "id": 116775,
    "title": "VEU-godtgørelse, tab af indtægt, freelance, ansættelseskontrakt med vikarbureau",
    "documentTypeId": "240",
    "isSagsforlobPeriodValid": true,
    "shortName": "KEN nr 10527 af 12/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">VEU-godtgørelse, tab af indtægt, freelance, ansættelseskontrakt med vikarbureau</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem søgte om VEU-godtgørelse til deltagelse i kurset ”Opskoling til social- og sundhedsassistent (plejer)” i perioden 4. september 2006 til 8. juni 2007 svarende til i alt 185 dage.</div>\r\n        </p>\r\n        <p class=\"Tekst2\">\r\n          <div>Uddannelsen blev udbudt i henhold til lov om åben uddannelse.</div>\r\n        </p>\r\n        <p class=\"Tekst2\">\r\n          <div>Medlemmet var ansat i et vikarbureau. Af ansættelseskontrakten fremgik, at medlemmet var ansat som plejer på freelancebasis uden fast timetal.</div>\r\n        </p>\r\n        <p class=\"Tekst2\">\r\n          <div>Medlemmet modtog ikke løn under uddannelsesforløbet.</div>\r\n        </p>\r\n        <p class=\"Tekst2\">\r\n          <div>A-kassen gav afslag på VEU-godtgørelse med den begrundelse, at medlemmet var freelance ansat og derved ikke fastansat ved vikarbureauet. Medlemmet ansås derfor ikke som værende beskæftiget.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet var berettiget til VEU-godtgørelse ved deltagelse i uddannelsen ”Opskoling til social- og sundhedsassistent (plejer).”</div>\r\n        </p>\r\n        <p class=\"Tekst2\">\r\n          <div>Uddannelsen til ”Opskoling til social- og sundhedsassistent (plejer)”, udbudt efter lov om åben uddannelse, var en uddannelse, der efter reglerne, gav adgang til VEU-godtgørelse.</div>\r\n        </p>\r\n        <p class=\"Tekst2\">\r\n          <div>Det var ankenævnets vurdering, at medlemmet havde haft arbejde af et omfang og havde et arbejdsmønster således, at medlemmet, uanset at hun som udgangspunkt var ansat på freelancebasis skulle anses som beskæftiget lønmodtager.</div>\r\n        </p>\r\n        <p class=\"Tekst2\">\r\n          <div>Der blev lagt vægt på, at medlemmet fra januar 2006 til november 2007 kontinuerligt havde arbejde i fast aften/nattevagt svarende til 5 vagter pr. uge. Der blev endvidere lagt vægt på, at medlemmet havde en gennemsnitlig ugentlig arbejdstid svarende til 31,06 timer pr. uge.</div>\r\n        </p>\r\n        <p class=\"Tekst2\">\r\n          <div>Ankenævnet fandt på denne baggrund, at medlemmet ved deltagelse i uddannelsen led et indtægtstab, og at hun som beskæftiget lønmodtager havde ret til VEU-godtgørelse.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således a-kassens afgørelse.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 11. december 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">Ankenævnet finder, at De er berettiget til voksen- og efteruddannelsesgodtgørelse (VEU-godtgørelse) ved deltagelse i uddannelsen ”Opskoling til social- og sundhedsassistent (plejer)”.</p>\r\n      <p class=\"Tekst\">Ankenævnet ændrer således a-kassens afgørelse 7. august 2006.</p>\r\n      <p class=\"Tekst\">BEGRUNDELSE</p>\r\n      <p class=\"Tekst\">Ankenævnet har lagt til grund, at De har søgt om VEU-godtgørelse til deltagelse i kurset ”Opskoling til social- og sundhedsassistent (plejer)” udbudt efter reglerne om lov om åben uddannelse.</p>\r\n      <p class=\"Tekst\">Uddannelsen i form af opskoling til social- og sundhedsassistent (plejer), udbudt efter lov om åben uddannelse, er en uddannelse, der efter reglerne, giver adgang til VEU-godtgørelse.</p>\r\n      <p class=\"Tekst\">Beskæftigede lønmodtagere kan opnå VEU-godtgørelse for tab af indtægt eller arbejdsmulighed som følge af deltagelse i uddannelsen.</p>\r\n      <p class=\"Tekst\">Ankenævnet har lagt til grund, at De er ansat i et vikarbureau som plejer på freelancebasis. Det er videre lagt til grund, at De fra januar 2006 til 30. november 2007 har haft 4-5 aften/nattevagter pr. uge med en gennemsnitligt ugentlig arbejdstid på 27,73 – 31,06 timer, hvilket lønmæssigt svarer til fuld tid som følge af aftenarbejde.</p>\r\n      <p class=\"Tekst\">Det er ankenævnets vurdering, at De har haft arbejde af et omfang og har et arbejdsmønster således, at De, uanset at De som udgangspunkt er ansat på freelancebasis skal anses som beskæftiget lønmodtager.</p>\r\n      <p class=\"Tekst\">Ankenævnet har herved lagt vægt på, De fra januar 2006 til november 2007 kontinuerligt har arbejdet i fast aften/nattevagt svarende til 5 vagter pr. uge. Der er endvidere lagt vægt på, at De har en gennemsnitlig ugentlig arbejdstid svarende til 31,06 timer pr. uge.</p>\r\n      <p class=\"Tekst\">Ankenævnet finder på ovennævnte baggrund, at De ved deltagelse i uddannelsen ”Opskoling til social- og sundhedsassistent (plejer)” lider et indtægtstab.</p>\r\n      <p class=\"Tekst\">Ankenævnet finder på denne baggrund, at De som beskæftiget lønmodtager har ret til VEU-godtgørelse.</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 1, § 2, stk. 1, nr. 1 og stk. 2, § 3, stk. 1, nr. 6 og § 4, stk. 1 i lov om godtgørelse ved deltagelse i voksen- og efteruddannelse, jf. lovbekendtgørelse nr. 795 af 18. august 2005, og</p>\r\n        <p class=\"Liste1\"><span class=\"Liste1Nr\">–</span> § 1, stk. 1 og stk. 2, nr. 4 b i bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse.</p>\r\n      </p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra a-kassen samt brev af 23. februar 2007 vedlagt ansættelseskontrakt samt sekretariatets kontorrapporter af 19. februar 2007, 29. november 2007 og 10. december 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kassen</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Bekendtgørelse af lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005:</span></p>\r\n      <p class=\"Tekst\"><span class=\"Bold\">§ 1.</span> Loven har til formål at skabe økonomisk grundlag for, at voksne fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"Tekst\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte,</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 2.</span> Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt i de sidste 5 år.</p>\r\n      <p class=\"Tekst\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 9 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:</p>\r\n      <p class=\"Tekst\">…</p>\r\n      <p>\r\n        <p class=\"Liste1\"><span class=\"Liste1Nr\">6)</span> Enkeltfag på social- og sundhedsuddannelserne (SOSU) og deltidsuddannelse ved social- og sundhedsuddannelserne efter lov om åben uddannelse og enkeltfag herfra.</p>\r\n      </p>\r\n      <p class=\"Tekst\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse</span></p>\r\n      <p class=\"Tekst\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet uddannelse til og med erhvervsuddannelsesniveau.</p>\r\n      <p class=\"Tekst\"><span class=\"Italic\">Stk. 2.</span> Erhvervsrettet voksen- og efteruddannelse efter stk. 1 er:</p>\r\n      <p class=\"Tekst\">…</p>\r\n      <p>\r\n        <p class=\"Liste1\"><span class=\"Liste1Nr\">2)</span> Følgende uddannelsesaktiviteter efter lov om åben uddannelse (erhvervsrettet voksenuddannelse) m.v. (ÅU-loven) og efter de respektive uddannelsesbekendtgørelser herom:</p>\r\n      </p>\r\n      <p class=\"Tekst\">…</p>\r\n      <p>\r\n        <p class=\"Liste1\"><span class=\"Liste1Nr\">4)</span> Følgende meritforløb efter ÅU-loven og efter de respektive uddannelsesbekendtgørelser herom</p>\r\n      </p>\r\n      <p class=\"Tekst\">…</p>\r\n      <p>\r\n        <p class=\"Liste1\"><span class=\"Liste1Nr\">b)</span> Opskoling plejer.</p>\r\n      </p>\r\n      <p class=\"Tekst\">…</p>\r\n      <p class=\"Tekst\">Kapitel 2</p>\r\n      <p class=\"Tekst\"><span class=\"Italic\">Personkredsen</span></p>\r\n      <p class=\"Tekst\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Godtgørelse til deltagere for tab af indtægt eller arbejdsmulighed</span></p>\r\n      <p class=\"Tekst\"><span class=\"Bold\">§ 7.</span> Beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, som deltager i uddannelse efter § 1, stk. 2, har ret til godtgørelse for tab af indtægt eller arbejdsmulighed som følge af deltagelsen, jf. dog § 3 og § 8.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071052725"
        },
        {
            "displayName": "Entydig dokumentidentifikation",
            "displayValue": "BE002896"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10527"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "12/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 53001779-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}