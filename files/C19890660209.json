{
    "id": 56656,
    "title": "Cirkulære om overenskomst for prøvetagere ved statsfrøkontrollen (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6602 af 08/09/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om overenskomst for prøvetagere ved  \r\n\r\n statsfrøkontrollen (* 1) </H1>  \r\n\r\n<P></P>  \r\n\r\n<BR>  \r\n\r\n<P>ALMINDELIGE BEMÆRKNINGER </P>  \r\n\r\n<P>Finansministeriet og Dansk Funktionærforbund har indgået vedlagte  \r\n\r\n overenskomst af 8. september 1989, der træder istedet for overenskomsten af  \r\n\r\n 4. august 1987 for prøvetagere. </P>  \r\n\r\n<P>Overenskomsten er omskrevet, og ændringer i forhold til de hidtidige  \r\n\r\n bestemmelser er derfor ikke markeret med streger i margenen. </P>  \r\n\r\n<P>Der henvises til Finansministeriets cirkulære af 22. maj 1989 om  \r\n\r\n ministeriepuljer. </P>  \r\n\r\n<P>BEMÆRKNINGER TIL DE ENKELTE BESTEMMELSER </P>  \r\n\r\n<P> Ad § 1. Ansættelseskontrakter </P>  \r\n\r\n<P>I henhold til overenskomstens § 1 ansættes prøvetageren på et firmas  \r\n\r\n produktionssted. I ansættelseskontrakten er det omtalt som prøvetagerens  \r\n\r\n normalfirma. Hvis prøvetageren normalt betjener flere firmaer, er disse nævnt  \r\n\r\n i ansættelseskontrakten, ligesom der også vil være nævnt firmaer, hvor  \r\n\r\n prøvetageren, hvis det er muligt, skal fungere som afløser. </P>  \r\n\r\n<P> Ad § 3. Lønanciennitet </P>  \r\n\r\n<P>Antallet af arbejdstimer opgøres en gang årligt. </P>  \r\n\r\n<P> Ad § 5. Lønudbetaling </P>  \r\n\r\n<P>For at Statsfrøkontrollen kan nå at indrapportere lønnen til Statens  \r\n\r\n Centrale Lønanvisning inden udløb af fristen herfor, skal prøvetagerens  \r\n\r\n månedsopgørelse være Statsfrøkontrollen i hænde senest den 3. i måneden efter  \r\n\r\n prøvetagningen. </P>  \r\n\r\n<P>Opgørelser, der modtages for sent, bliver først honoreret en måned senere,  \r\n\r\n medmindre det er godtgjort, at de er afsendt rettidigt. </P>  \r\n\r\n<P> Ad § 10. Opsigelse </P>  \r\n\r\n<P>Det forhold, at der ikke kan garanteres prøvetageren konstant  \r\n\r\n beskæftigelse, er ikke ensbetydende med, at den pågældende er opsagt i  \r\n\r\n perioder uden beskæftigelse. </P>  \r\n\r\n<P> Ad § 10. Løn under sygdom </P>  \r\n\r\n<P>I en sygdomsperiode afløses en prøvetager af en eller eventuelt flere  \r\n\r\n kolleger. Som timetal i sygdomsperioder benyttes det antal timer, som  \r\n\r\n kolleger har afløst hos den sygemeldte prøvetagers firma(er). Det bemærkes,  \r\n\r\n at løn under sygdom ikke kan inkludere overtidstillæg. </P>  \r\n\r\n<P>Cirkulæret har virkning fra 1. april 1989. Samtidig ophæves cirkulære af  \r\n\r\n 3. juni 1988 (LP.nr. 68/88) om overenskomst for Helseassistenter ved  \r\n\r\n Forskningscenter Risø. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 8. september 1989 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Finansministeriet </P>  \r\n\r\n<P ALIGN=CENTER>Administrations- og </P>  \r\n\r\n<P ALIGN=CENTER>Personaledepartementet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>Lone Retoft </P>  \r\n\r\n<P ALIGN=CENTER>OVERENSKOMST FOR PRØVETAGERE </P>  \r\n\r\n<P ALIGN=CENTER> Ansættelse </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ansættelse som prøvetager sker under  \r\n\r\n Statsfrøkontrollen med  \r\n\r\n<P CLASS=MINISTER ALIGN=RIGHT>tjeneste indtil videre på et firmas  \r\n\r\n produktionssted, prøvetagerens </P>  \r\n\r\n arbejdssted, der angives i den ansættelseskontrakt, der indgås med  \r\n\r\n prøvetageren ved ansættelsen. </P>  \r\n\r\n<P CLASS=STK> <I>Stk. 2. </I> Statsfrøkontrollen forpligter sig til  \r\n\r\n fortrinsvis at antage prøvetagere, der er medlemmer af en statsanerkendt  \r\n\r\n arbejdsløshedskasse. </P>  \r\n\r\n<P> Løn </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Lønnen beregnes på grundlag af en årsløn, der  \r\n\r\n svarer til lønnen efter den for perioden 1. april 1989 - 31. marts 1991  \r\n\r\n gældende lønjusteringsaftale for statens tjenestemænd. </P>  \r\n\r\n<P CLASS=STK> <I>Stk. 2. </I> Prøvetagere aflønnes med timeløn, svarende til  \r\n\r\n 1/1976 (fra 1. september 1989: 1/1924) af årslønnen efter en lønramme,  \r\n\r\n bestående af skalatrinene 8, 9, 10, 11, 12 og 13, stedtillægssats III. </P>  \r\n\r\n<P>Skalatrin 8 er et-årigt, medens samtlige øvrige skalatrin er to-årige.  \r\n\r\n</P>  \r\n\r\n<P CLASS=STK> <I>Stk. 3. </I> Som godtgørelse for ulemper i forbindelse med  \r\n\r\n bejdsede prøvepartier ydes et ureguleret tillæg på 1 kr. pr. time. Tillægget  \r\n\r\n ydes for samtlige timer, bortset fra overtimer. </P>  \r\n\r\n<P> Lønanciennitet </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Prøvetagere med mere end 780 arbejdstimer årligt  \r\n\r\n optjener 1 års anciennitet. For prøvetagere med mindre end 780 timer årligt,  \r\n\r\n optjenes der 1 års anciennitet, når der er udført 780 arbejdstimer. </P>  \r\n\r\n<P CLASS=STK> <I>Stk. 2. </I> Prøvetagernes årlige beskæftigelse opgøres pr.  \r\n\r\n 31. december for perioden 1. januar til 31. december. </P>  \r\n\r\n<P CLASS=STK> <I>Stk. 3. </I> Eventuel ændring i indplaceringen på skalatrin  \r\n\r\n som følge af optjening af anciennitet i henhold til stk. 1 sker en gang  \r\n\r\n årligt for alle prøvetagere pr. 1. april i året efter det kalenderår, hvor  \r\n\r\n ancienniteten er optjent. </P>  \r\n\r\n<P> Pension </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Der indbetales med virkning fra 1. april 1990  \r\n\r\n pensionsbidrag til den pensionsordning, der aftales mellem Finansministeriet  \r\n\r\n og Statsansattes Kartel, Overenskomstsektionen. </P>  \r\n\r\n<P> Udbetaling af løn m.v. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Løn og pensionsbidrag udbetales månedsvis bagud  \r\n\r\n på grundlag af en af prøvetageren udarbejdet indberetning, der skal være  \r\n\r\n Statsfrøkontrollen i hænde senest den 3. i måneden efter prøvetagningen.  \r\n\r\n Lønnen udbetales over Statens Centrale Lønanvisning. </P>  \r\n\r\n<P> Natpenge m.v. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Der ydes natpenge, godtgørelse for tjeneste på  \r\n\r\n lørdage, søn- og helligdage, grundlovsdag og juleaftensdag m.v. efter de for  \r\n\r\n statens tjenestemænd til enhver tid gældende regler og satser. </P>  \r\n\r\n<P> Overarbejde </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Beordret og kontrollabelt arbejde ud over 8  \r\n\r\n timer pr. dag eller 38 timer (pr. 1. september 1990: 37) pr. uge betragtes  \r\n\r\n som overarbejde, der vederlægges med overarbejdsbetaling, der ydes med et  \r\n\r\n tillæg til timelønnen på 50 pct. </P>  \r\n\r\n<P> Søgnehelligdagsbetaling </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Med det formål at yde prøvetagerne betaling for  \r\n\r\n søgnehelligdage henlægger institutionen for hver prøvetager et beløb,  \r\n\r\n svarende til 3 1/2 pct. af prøvetagerens ferieberettigende løn. I dette beløb  \r\n\r\n er indeholdt feriegodtgørelse af søgnehelligdagsbetalingen. </P>  \r\n\r\n<P>Det opsparede beløb opgøres for hver prøvetager ved kalenderårets udgang.  \r\n\r\n</P>  \r\n\r\n<P>Den for hver enkelt prøvetager i kalenderåret henlagte  \r\n\r\n søgnehelligdagsbetaling udbetales ad 2 gange i det følgende kalenderår,  \r\n\r\n således at 2/3 af det opsparede beløb udbetales til påske som dækning for  \r\n\r\n forårets søgnehelligdage og 1/3 af beløbet til jul som dækning for  \r\n\r\n helligdagene i forbindelse med jul og nytår. </P>  \r\n\r\n<P>Ved endelig fratræden som prøvetager vil den opsparede  \r\n\r\n søgnehelligdagsbetaling fra Statens Centrale Lønanvisning blive overført til  \r\n\r\n Ferie-Giro. </P>  \r\n\r\n<P> Ferie </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> De ansatte er omfattet af ferieloven, og der  \r\n\r\n ydes en feriegodtgørelse på 12,5 % af den ferieberettigende løn i  \r\n\r\n optjeningsåret (kalenderåret). </P>  \r\n\r\n<P> Opsigelsesvarsel, løn under sygdom, og militærtjeneste. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> De i funktionærloven gældende regler om  \r\n\r\n opsigelse, løn under sygdom og afskedigelse som følge af sygdom, indkaldelse  \r\n\r\n til militærtjeneste, samt efterløn finder anvendelse på overenskomstområdet.  \r\n\r\n</P>  \r\n\r\n<P CLASS=STK> <I>Stk. 2. </I> Hvis et firma indstiller produktionen, vil  \r\n\r\n Statsfrøkontrollen forsøge at finde andet arbejde til prøvetageren, men i  \r\n\r\n øvrigt er prøvetageren antaget til det arbejde, de i kontrakten nævnte  \r\n\r\n firmaer rekvirerer. </P>  \r\n\r\n<P CLASS=STK> <I>Stk. 3. </I> Prøvetagerens sygdom hindrer ikke nogen af  \r\n\r\n parterne i at opsige ansættelsesforholdet efter de herom gældende regler.  \r\n\r\n</P>  \r\n\r\n<P CLASS=STK> <I>Stk. 4. </I> Prøvetagere er omfattet af  \r\n\r\n afskedigelsesreglerne i hovedaftale af 20. juni 1988 mellem Finansministeriet  \r\n\r\n og Statsansattes Kartel, Overenskomstsektionen. </P>  \r\n\r\n<P> Barsel </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Prøvetagere er omfattet af aftale af 5.  \r\n\r\n september 1989 (APD.nr. 64/89) mellem Finansministeriet og  \r\n\r\n Centralorganisationer under CFU om fravær fra arbejdet i forbindelse med  \r\n\r\n graviditet, barsel og adoption. </P>  \r\n\r\n<P CLASS=STK> <I>Stk. 2. </I> For ansatte der ikke opfylder kravet om  \r\n\r\n karenstid i ovennævnte aftale, gælder reglerne i dagpengeloven og  \r\n\r\n barselsorlovsloven. </P>  \r\n\r\n<P> Barns 1. sygedag </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Institutionen kan give den ansatte hel eller  \r\n\r\n delvis tjenestefrihed til pasning af et sygt barn, når </P>  \r\n\r\n<P>1)det er barnets første sygedag </P>  \r\n\r\n<P>2)hensynet til barnets forhold gør dette nødvendigt, </P>  \r\n\r\n<P>3)forholdene på tjenestestedet tillader det, </P>  \r\n\r\n<P>4)barnet er under 18 år </P>  \r\n\r\n<P>5)barnet er hjemmeværende. </P>  \r\n\r\n<P CLASS=STK> <I>Stk. 2. </I> Fravær efter stk. 1 noteres på de lister, der  \r\n\r\n føres om de ansattes sygefravær. </P>  \r\n\r\n<P CLASS=STK> <I>Stk. 3. </I> Den ansatte oppebærer under tjenestefriheden  \r\n\r\n indtægt svarende til den indtægt, som den ansatte ville have oppebåret i  \r\n\r\n sygdomstilfælde, idet der dog i denne fraværssituation ikke indgår de særlige  \r\n\r\n ydelser, som er omhandlet i Finansministeriets vejledninger om udbetaling af  \r\n\r\n visse særlige ydelser under sygdom, jfr. cirkulærer af 25. maj 1977 og 2. maj  \r\n\r\n 1978. </P>  \r\n\r\n<P CLASS=STK> <I>Stk. 4. </I> Adgangen til tjenestefrihed efter stk. 1 kan  \r\n\r\n for den enkelte ansatte inddrages ved misbrug. </P>  \r\n\r\n<P> Befordringsgodtgørelse </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Der tilkommer på tjenesterejser den ansatte  \r\n\r\n befordringsgodtgørelse efter det for Statsfrøkontrollens prøvetagere gældende  \r\n\r\n særlige reglement om kørsel i eget motorkøretøj, jf. bilag 1. </P>  \r\n\r\n<P> Tillidsrepræsentanter </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Som regler for tillidsrepræsentanter gælder de  \r\n\r\n i vedlagte bilag 2 omhandlede bestemmelser. </P>  \r\n\r\n<P> Hovedaftale </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Den mellem Finansministeriet og Statsansattes  \r\n\r\n Kartel, Overenskomstsektionen, den 20. juni 1988 indgåede hovedaftale finder  \r\n\r\n anvendelse på denne overenskomst. </P>  \r\n\r\n<P> Ikrafttræden og opsigelse af overenskomsten </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Overenskomsten har virkning fra 1. april 1989  \r\n\r\n og kan af parterne opsiges med 3 måneders varsel til en 31. marts, dog  \r\n\r\n tidligst 31. marts 1991. </P>  \r\n\r\n<P CLASS=STK> <I>Stk. 2. </I> Aflønning af en prøvetager sker - fra det  \r\n\r\n tidspunkt, da en opsigelse af overenskomsten får gyldighed, jf. stk. 1, og  \r\n\r\n indtil en ny overenskomst indgås - på grundlag af den på overenskomstens  \r\n\r\n sidste gyldighedsdag gældende lønjusteringsaftale for statens tjenestemænd.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 8. september 1989 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Dansk Funktionær Forbund  \r\n\r\n Finansministeriet </P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n E.B.  \r\n\r\n<P>Tommy Hansen Niels Paludan </P>  \r\n\r\n<P> Bilag 1 </P>  \r\n\r\n<P>Statsfrøkontrollens reglement om godtgørelse til prøvetagere for kørsel i  \r\n\r\n egen bil ved arbejde uden for deres normale arbejdssted. </P>  \r\n\r\n<P CLASS=PUNKT> <B>1.</B> Prøvetageren ansættes til at udføre rekvireret  \r\n\r\n prøvetagning på et givet firmas produktionssted. Dette firma betragtes som  \r\n\r\n prøvetagerens arbejdssted, hvortil der ikke ydes kørselsgodtgørelse. </P>  \r\n\r\n<P>For kørsel i eget befordringsmiddel i forbindelse med prøvetagning ud over  \r\n\r\n dette firmas normale produktionssted ydes kørselsgodtgørelse fra  \r\n\r\n arbejdsstedet til prøvetagningsstedet, dog højst for de faktisk kørte  \r\n\r\n kilometer. </P>  \r\n\r\n<P CLASS=PUNKT> <B>2.</B> Kørsel i eget befordringsmiddel i arbejdstiden  \r\n\r\n mellem lagre eller til posthus el. lign. godtgøres med den til enhver tid  \r\n\r\n gældende sats i henhold til Finansministeriets cirkulære om godtgørelse for  \r\n\r\n benyttelse af eget befordringsmiddel til tjenesterejser. </P>  \r\n\r\n<P>Ved kørsel i eget befordringsmiddel uden for arbejdstid, men i tjenstligt  \r\n\r\n ærinde, ydes herudover et tillæg pr. kørt kilometer på kr. 2.13 (okt. 1984  \r\n\r\n niveau). Tillægget reguleres svarende til tjenestemændenes særlige tillæg.  \r\n\r\n</P>  \r\n\r\n<P CLASS=PUNKT> <B>3.</B> Dette reglement træder i stedet for overenskomstens  \r\n\r\n øvrige bestemmelser om natpenge, søn- og helligdagsbetaling m.v.,  \r\n\r\n overtidsbetaling m.v., i forbindelse med kørsel uden for det normale  \r\n\r\n arbejdssted. </P>  \r\n\r\n<P> Bilag 2 </P>  \r\n\r\n<P>BESTEMMELSER </P>  \r\n\r\n<P>OM TILLIDSREPRÆSENTANTER </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Prøvetagerne kan af deres midte vælge en kollega  \r\n\r\n til at være tillidsrepræsentant over for Statsfrøkontrollens ledelse eller  \r\n\r\n dennes repræsentant. </P>  \r\n\r\n<P> Hvem kan vælges til tillidsrepræsentant </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Tillidsrepræsentanten skal vælges blandt de  \r\n\r\n anerkendt dygtige prøvetagere, der har arbejdet mindst 1 år ved  \r\n\r\n Statsfrøkontrollen: hvis sådanne ikke findes i et antal af mindst fem,  \r\n\r\n suppleres dette tal blandt de prøvetagere, der har arbejdet der længst. </P>  \r\n\r\n<P> Valg af tillidsrepræsentant </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Valget af tillidsrepræsentant skal finde sted på  \r\n\r\n en sådan måde, at alle prøvetagere, som er beskæftiget ved Statsfrøkontrollen  \r\n\r\n på valgtidspunktet, sikres mulighed for at kunne deltage i valget, der kun er  \r\n\r\n gyldigt, når flere end en tredjedel af prøvetagerne har stemt for  \r\n\r\n vedkommende. </P>  \r\n\r\n<P CLASS=STK> <I>Stk. 2. </I> Valget er i øvrigt ikke gyldigt, før det er  \r\n\r\n blevet godkendt af Dansk Funktionærforbunds hovedbestyrelse og meddelt  \r\n\r\n ledelsen for Statsfrøkontrollen, der dog er berettiget til at gøre indsigelse  \r\n\r\n mod valget over for forbundets hovedbestyrelse. </P>  \r\n\r\n<P> Stedfortræder for tillidsrepræsentant </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Hvor en tillidsrepræsentant er fraværende på  \r\n\r\n grund af sygdom, ferie, deltagelse i kursus eller lignende, kan der efter  \r\n\r\n aftale med Statsfrøkontrollen udpeges en stedfortræder for  \r\n\r\n tillidsrepræsentanten. En således udpeget stedfortræder har i den periode,  \r\n\r\n hvori vedkommende fungerer, den samme beskyttelse som den valgte  \r\n\r\n tillidsrepræsentant, såfremt pågældende opfylder betingelserne for at blive  \r\n\r\n valgt til tillidsrepræsentant i henhold til § 2. </P>  \r\n\r\n<P> Samarbejde </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Det er tillidsrepræsentantens såvel som  \r\n\r\n Statsfrøkontrollens pligt at gøre sit bedste for at vedligeholde og fremme et  \r\n\r\n godt samarbejde. </P>  \r\n\r\n<P> Klager og henstillinger </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Når en eller flere af tillidsrepræsentantens  \r\n\r\n kolleger ønsker det, kan tillidsrepræsentanten forebringe deres klager eller  \r\n\r\n henstillinger for Statsfrøkontrollens ledelse. </P>  \r\n\r\n<P CLASS=STK> <I>Stk. 2. </I> Føler vedkommende sig ikke tilfredsstillet ved  \r\n\r\n ledelsens afgørelse, står det pågældende frit for at anmode sin organisation  \r\n\r\n om at tage sig af sagen: men det er pågældendes og pågældendes  \r\n\r\n arbejdskollegers pligt at fortsætte arbejdet uforstyrret, indtil anden  \r\n\r\n bestemmelse træffes af Dansk Funktionærforbunds hovedbestyrelse. </P>  \r\n\r\n<P> Funktion i arbejdstiden </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tillidsrepræsentantens udførelse af det  \r\n\r\n ham/hende påhvilende hverv skal ske på en sådan måde, at der til mindst mulig  \r\n\r\n gene for hans/hendes produktive arbejde. </P>  \r\n\r\n<P CLASS=STK> <I>Stk. 2. </I> Dersom det er nødvendigt, at vedkommende for at  \r\n\r\n opfylde sine forpligtelser som tillidsrepræsentant må forlade sit arbejde i  \r\n\r\n arbejdstiden, skal pågældende forud herfor træffe aftale med arbejdsgiveren  \r\n\r\n eller dennes repræsentant. </P>  \r\n\r\n<P> Aflønning </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Hvis aftale i henhold til § 7, stk. 2, er  \r\n\r\n truffet eller hvis der på ledelsens foranledning i øvrigt lægges beslag på  \r\n\r\n tillidsrepræsentanten i arbejdstiden i spørgsmål, som angår  \r\n\r\n Statsfrøkontrollen og prøvetagerne, skal han/hun for den tid, der medgår  \r\n\r\n hertil, aflønnes med sin sædvanlige løn, jf. § 2 i overenskomsten. </P>  \r\n\r\n<P> Afskedigelse af en tillidsrepræsentant </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> For en tillidsrepræsentant forlænges de  \r\n\r\n sædvanlige opsigelsesvarsler med yderligere 4 måneder. Dog kan det samlede  \r\n\r\n opsigelsesvarsel højst udgøre i alt 6 måneder. </P>  \r\n\r\n<P CLASS=STK> <I>Stk. 2. </I> Er afskedigelsen begrundet i arbejdsmangel  \r\n\r\n eller alvorlige forseelser, bortfalder varselspligten i henhold til stk. 1.  \r\n\r\n</P>  \r\n\r\n<P CLASS=STK> <I>Stk. 3. </I> Der henvises iøvrigt til hovedaftalen mellem  \r\n\r\n Finansministeriet og Statsansattes Kartel, § 9. </P>  \r\n\r\n</DIV>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD.nr. 70/89"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19890660209"
        },
        {
            "displayName": "Entydig dokumentidentifikation",
            "displayValue": "CM015562"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/03/2003"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6602"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "08/09/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 kontor"
        },
        {
            "displayName": "Ressortministeriets journalnummer",
            "displayValue": "APD j.nr. 3.kt. 1988-3111/332-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}