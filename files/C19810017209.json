{
    "id": 62138,
    "title": "Cirkulære om ændring af lov om indkomstbeskatning af aktieselskaber m.v. ",
    "documentTypeId": "170",
    "isSagsforlobPeriodValid": false,
    "shortName": "CIR nr 172 af 02/10/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ændring af lov om  \r\n\r\n indkomstbeskatning af aktieselskaber m.v. </H1>  \r\n\r\n<P></P>  \r\n\r\n<BR>  \r\n\r\n<P>Lov om indkomstbeskatning af aktieselskaber m.v. er senest udsendt som  \r\n\r\n lovbekendtgørelse nr. 438 af 20. august 1981. I lovbekendtgørelsen er  \r\n\r\n medtaget de ændringer, som er gennemført ved lov nr. 582 af 19. december  \r\n\r\n 1980, lov nr. 264 af 27. maj 1981 og lov nr. 296 af 10. juni 1981. </P>  \r\n\r\n<P>I det følgende redegøres for de ændringer, som er gennemført ved lov nr.  \r\n\r\n 582 af 19. december 1980 (Ophævelse af udligningsskatten m.v.) og lov nr. 264  \r\n\r\n af 27. maj 1981 (Forhøjelse af skattegodtgørelsen m.v.). </P>  \r\n\r\n<P>Oversigt over de nye, ændrede eller ophævede bestemmelser 1) § 3, stk. 1,  \r\n\r\n om foreninger og institutioner, der er undtaget fra skattepligten. 2) § 8,  \r\n\r\n stk. 2, om begrænsning i adgangen til fremførelse af underskud. 3) § 17A om  \r\n\r\n skattegodtgørelsen. 4) § 17B, § 17C, § 23, § 28, stk. 2, 1. pkt., § 29, stk.  \r\n\r\n 2, § 30, stk. 5, og § 33, 1. pkt., om udligningsskatten. </P>  \r\n\r\n<P>Redegørelse for de enkelte bestemmelser </P>  \r\n\r\n<P>Ad 1) </P>  \r\n\r\n<P>Ved lov nr. 630 af 23. december 1980 om forsikringsvirksomhed er visse  \r\n\r\n pensionskasser fra at være undergivet pensionskassetilsynet blevet undergivet  \r\n\r\n tilsyn efter loven om forsikringsvirksomhed. </P>  \r\n\r\n<P>I konsekvens heraf er bestemmelsen i § 3, stk. 1, nr. 11, 1. pkt., om  \r\n\r\n skattefritagelse for pensionskasser, der er undergivet pensionskassetilsynet,  \r\n\r\n ændret således, at den tillige omfatter pensionskasser, der er undergivet  \r\n\r\n tilsyn efter loven om forsikringsvirksomhed. Ændringen har virkning fra 1.  \r\n\r\n oktober 1981. </P>  \r\n\r\n<P>Loven om forsikringsvirksomhed finder anvendelse på pensionskasser for  \r\n\r\n selvstændige erhvervsdrivende inden for samme branche, som ikke tidligere har  \r\n\r\n været undergivet pensionskassetilsynet. Disse pensionskasser, som har kunnet  \r\n\r\n fritages for beskatning efter § 3, stk. 1, nr. 11, 2. pkt., omfattes således  \r\n\r\n med virkning fra 1. oktober 1981 af skattefritagelsesbestemmelsen i § 3, stk.  \r\n\r\n 1, nr. 11, 1. pkt. </P>  \r\n\r\n<P>Værdipapircentralen er oprettet ved lov nr. 179 af 14. maj 1980 og har til  \r\n\r\n formål at foretage registreringer og formidle betalinger vedrørende aktier og  \r\n\r\n obligationer efter nærmere fastsatte regler. Værdipapircentralen er optaget  \r\n\r\n blandt de foreninger og institutioner, der er undtaget fra skattepligten  \r\n\r\n efter § 3, stk. 1. Skattefritagelsen har virkning fra den 1. juli 1980. </P>  \r\n\r\n<P>Lønmodtagernes Dyrtidsfond er oprettet ved lov nr. 7 af 9. januar 1980 og  \r\n\r\n har til formål at formidle og udbetale midler, der hidrører fra de  \r\n\r\n midlertidigt indbetalte dyrtidsportioner. Lønmodtagernes Dyrtidsfond er  \r\n\r\n optaget blandt de foreninger og institutioner, der er undtaget fra  \r\n\r\n skattepligten efter § 3, stk. 1. Skattefritagelsen har virkning fra den 1.  \r\n\r\n april 1980. </P>  \r\n\r\n<P>Ad 2) </P>  \r\n\r\n<P>Den hidtidige bestemmelse i § 8, stk. 2, er ophævet. Efter bestemmelsen  \r\n\r\n kunne selskaber med udbytteindtægter fra datterselskaber, hvori de ejede  \r\n\r\n mindst 25 pct. af aktiekapitalen, kun overføre underskud efter ligningslovens  \r\n\r\n § 15 i det omfang, underskuddet oversteg de nævnte udbytteindtægter.  \r\n\r\n Ophævelsen har virkning fra og med skatteåret 1981-82. </P>  \r\n\r\n<P>Ad 3) </P>  \r\n\r\n<P>Efter § 17A, stk. 1, indrømmes der skattegodtgørelse til modtagere af  \r\n\r\n aktieudbytte m.v., når de er fuldt skattepligtige her til landet af det  \r\n\r\n modtagne udbytte. </P>  \r\n\r\n<P>Ved ændringen af bestemmelsen forhøjes skattegodtgørelsen fra 15 pct. til  \r\n\r\n 25 pct. af det modtagne udbytte. </P>  \r\n\r\n<P>Investeringsforeninger, der er pligtige at udlodde de i indkomståret  \r\n\r\n indtjente renter og udbytter, er ikke skattepligtige af modtagne  \r\n\r\n aktieudbytter m.v. og derfor ikke berettigede til skattegodtgørelse efter §  \r\n\r\n 17A, stk. 1. </P>  \r\n\r\n<P>Foreningernes medlemmer har efter de hidtidige regler heller ikke modtaget  \r\n\r\n skattegodtgørelse af udbyttet fra foreningerne, idet skattegodtgørelse efter  \r\n\r\n § 17A, stk. 1, kun indrømmes for udbytte, der modtages fra de i § 1, stk. 1,  \r\n\r\n nr. 1 og 2, nævnte aktieselskaber og andre selskaber. </P>  \r\n\r\n<P>Efter den nye bestemmelse i § 17A, stk. 2, indrømmes der skattegodtgørelse  \r\n\r\n for aktieudbytter m. v., der oppebæres gennem deltagelse i omhandlede  \r\n\r\n investeringsforeninger. Skattegodtgørelsen udgør 25 pct. af den del af de  \r\n\r\n udloddede beløb, som hidrører fra aktieudbytter m.v. </P>  \r\n\r\n<P>Foreningerne skal herefter foretage en opdeling af de beløb, der udloddes,  \r\n\r\n på den del, som hidrører fra modtagne aktieudbytter m.v., og den del, som  \r\n\r\n hidrører fra andre indtægter. Ministeren for skatter og afgifter kan  \r\n\r\n fastsætte nærmere regler for denne opgørelse. </P>  \r\n\r\n<P>Forhøjelsen af skattegodtgørelsen og ydelsen af skattegodtgørelse til  \r\n\r\n medlemmer af investeringsforeninger har virkning fra og med indkomståret  \r\n\r\n 1981. Det betyder, at skattegodtgørelse efter de nye regler indrømmes for  \r\n\r\n aktieudbytter m.v., der modtages i indkomståret 1981 og skal medregnes på  \r\n\r\n selvangivelsen for dette indkomstår. Anvender udbyttemodtageren et  \r\n\r\n indkomstår, der er forskudt i forhold til kalenderåret, finder de nye regler  \r\n\r\n således anvendelse med hensyn til udbytte, der oppebæres i den periode, som  \r\n\r\n træder i stedet for kalenderåret 1981. </P>  \r\n\r\n<P>Ad 4) </P>  \r\n\r\n<P>Ved ophævelsen af § 17B, § 17C og § 30, stk. 5, og ændringen af § 23, §  \r\n\r\n 28, stk. 2, 1. pkt., § 29, stk. 2, og § 33, 1. pkt., er bestemmelserne om den  \r\n\r\n særlige udligningsskat, som indførtes i forbindelse med ordningen om  \r\n\r\n skattegodtgørelse til aktionærer m.v., ophævet med virkning fra og med  \r\n\r\n skatteåret 1981-82. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 2. oktober 1981  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ O. Skau Wogensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/1981"
        },
        {
            "displayName": "Accession",
            "displayValue": "C19810017209"
        },
        {
            "displayName": "Entydig dokumentidentifikation",
            "displayValue": "CM021124"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Ændr.cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "172"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "02/10/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skattedep. Skd. 8. j.nr. 80-6/1981."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}