{
    "id": 110794,
    "title": "1990 LSF 87   FORSLAG TIL LOV OM ÆNDRING AF LOV OM KOMMUNAL BESKÆFTIGELSESINDSATS   (DELTIDSBESKÆFTIGELSE) ",
    "documentTypeId": "400",
    "isSagsforlobPeriodValid": false,
    "shortName": "1990/1 LSF 87",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 87 </P>  \r\n\r\n<P></P>  \r\n\r\n<P>Forslag til Lov om ændring af lov om kommunal beskæftigelsesindsats  \r\n\r\n (Deltidsbeskæftigelse) </P>  \r\n\r\n<P></P>  \r\n\r\n<P>Fremsat af arbejdsministeren (Kirkegaard) </P>  \r\n\r\n<P></P>  \r\n\r\n<P>den 15. november 1990 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I lov nr. 379 af 13. juni 1990 om kommunal beskæftigelsesindsats </P>  \r\n\r\n<P>foretages følgende ændringer: </P>  \r\n\r\n<P> <B>§ 1 </B></P>  \r\n\r\n<P>  <I>§ 14</I> affattes således: </P>  \r\n\r\n<P>&#187; <B>§ 14.</B> For personer under 25 år bestemmer kommunen eller  \r\n\r\n amtskommunen arbejdstiden på beskæftigelsesprojekter eller ved ansættelse med  \r\n\r\n løntilskud.&#171;. </P>  \r\n\r\n<P> <B>§ 2 </B></P>  \r\n\r\n<P> Loven træder i kraft den 1. januar 1991. </P>  \r\n\r\n<P> <I> </I></P>  \r\n\r\n<P>Bemærkninger til lovforslaget </P>  \r\n\r\n<P> Lov nr. 379 af 13. juni 1990 om kommunal beskæftigelsesindsats blev  \r\n\r\n vedtaget af Folketinget den 1. juni 1990 (L 52, Folketingstidende 1989-90,  \r\n\r\n Folketingets forhandlinger spalte 1667, 10816 og 11186). </P>  \r\n\r\n<P>Ved vedtagelsen af loven om kommunal beskæftigelsesindsats blev ansvaret  \r\n\r\n for beskæftigelsesindsatsen lagt over til kommuner og amtskommuner. </P>  \r\n\r\n<P>Samtidig blev der åbnet mulighed for, at (amts)kommuner fra 1. juli 1990  \r\n\r\n fik mulighed for at bestemme arbejdstiden på beskæftigelsesprojekter og ved  \r\n\r\n ansættelse med løntilskud for personer, der er berettiget til at modtage  \r\n\r\n ungdomsydelse efter afsnit III A i lov om social bistand. </P>  \r\n\r\n<P>For så vidt angår lønnen eller ydelsen på beskæftigelsesprojekter blev der  \r\n\r\n henvist til den dengang nyligt indgåede aftale mellem KTO og de kommunale  \r\n\r\n arbejdsgivere om projektløn, idet det forudsattes, at der også for  \r\n\r\n deltidsansættelser af ungdomsydelsespersoner blev anvendt projektløn. Denne  \r\n\r\n forudsætning blev bekræftet af en senere indgået tillægsaftale. </P>  \r\n\r\n<P>I Rapport fra Fase 2-udvalget af oktober 1990 foreslås, at der åbnes  \r\n\r\n mulighed for, at arbejdstiden i beskæftigelsesprojekter kan nedsættes til fx  \r\n\r\n 30 timer for de under 25-årige. </P>  \r\n\r\n<P>Ifølge rapporten vil det betyde, at flere unge kan blive aktiveret, og at  \r\n\r\n de unge vil få et øget økonomisk incitament til at søge et job på det private  \r\n\r\n arbejdsmarked. </P>  \r\n\r\n<P>Ændringsforslaget er en følge af arbejdet i Fase 2-udvalget. Forslaget  \r\n\r\n giver (amts)kommunerne en yderligere mulighed for at fastsætte arbejdstiden  \r\n\r\n for såvel de 20-årige, der i et andet lovforslag foreslås inddraget under  \r\n\r\n ungdomsydelsesordningen, som for de ledige 21-24-årige. </P>  \r\n\r\n<P>Lønnen eller ydelsen vil være en forholdsmæssig del af lønnen for  \r\n\r\n tilsvarende arbejde på fuld tid. </P>  \r\n\r\n<P>For så vidt angår beskæftigelsesprojekter henvises til den indgåede aftale  \r\n\r\n mellem KTO og de kommunale arbejdsgivere om projektløn samt til  \r\n\r\n tillægsaftalen. </P>  \r\n\r\n<P>En udnyttelse af arbejdsministerens bemyndigelse til at fastsætte særlige  \r\n\r\n lønvilkår på projekter, hvor kommune, amtskommune eller stat er arbejdsgiver,  \r\n\r\n kommer ikke på tale overfor den regulering af lønnen for  \r\n\r\n beskæftigelsesprojekter, som har fundet sted i henhold til aftalen og  \r\n\r\n tillægsaftalen mellem KTO og de kommunale arbejdsgivere om projektløn. </P>  \r\n\r\n<P> <I>Administrative og økonomiske konsekvenser </I></P>  \r\n\r\n<P> Lovforslaget forventes ikke at have nogen administrative konsekvenser.  \r\n\r\n</P>  \r\n\r\n<P>En nedsættelse af arbejdstiden på beskæftigelsesprojekter for ledige under  \r\n\r\n 25 år forventes at medføre en udvidelse af antallet af beskæftigelsestilbud i  \r\n\r\n (amts)kommunerne. Dette sker inden for de aftalte økonomiske rammer. </P>  \r\n\r\n<P>Under forudsætning af, at omkring halvdelen af (amts)kommunerne nedsætter  \r\n\r\n arbejdstiden til gennemsnitlig 30 timer om ugen på beskæftigelsesprojekterne  \r\n\r\n og med udgangspunkt i erfaringerne fra 1987, vil lovforslaget give mulighed  \r\n\r\n for at øge kapaciteten med ca. 1.300 deltagere om året, svarende til en  \r\n\r\n stigning på ca. 12 pct. </P>  \r\n\r\n<P>Under forudsætning af, at (amts)kommunerne udnytter den forøgede  \r\n\r\n kapacitet, anslås lovforslaget at medføre en besparelse for det offentlige på  \r\n\r\n omkring 10 mill. kr. Muligheden for besparelse kommer i forbindelse med, at  \r\n\r\n flere ledige går fra kontanthjælp over til ansættelse i et  \r\n\r\n beskæftigelsesprojekt. </P>  \r\n\r\n<P> <B>Bilag </B></P>  \r\n\r\n<P>  <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> I lov nr. 379 af 13. juni 1990 om kommunal beskæftigelsesindsats  \r\n\r\n foretages følgende ændringer: </P>  \r\n\r\n<P> <B>1.</B> § 14 affattes således: </P>  \r\n\r\n<P>&#187;§ 14. For personer under 25 år bestemmer kommunen eller amtskommunen  \r\n\r\n arbejdstiden på beskæftigelsesprojekter eller ved ansættelse med  \r\n\r\n løntilskud.&#171; </P>  \r\n\r\n<P> <B>§ 14.</B> For personer, der er berettiget til at modtage ungdomsydelse  \r\n\r\n efter afsnit III A i lov om social bistand, bestemmer kommunen arbejdstiden  \r\n\r\n på beskæftigelsesprojekter og ved ansættelse med løntilskud. </P>  \r\n\r\n<P> <B>2.</B> Ny paragraf: </P>  \r\n\r\n<P>&#187;§ 2. Loven træder i kraft den 1. januar 1991.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/11/1990"
        },
        {
            "displayName": "Accession",
            "displayValue": "199012K00087"
        },
        {
            "displayName": "Entydig dokumentidentifikation",
            "displayValue": "CL003044"
        },
        {
            "displayName": "Dato for førstegangsindlæggelse",
            "displayValue": "15/11/1990"
        },
        {
            "displayName": "Dato for indlæggelse",
            "displayValue": "15/11/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "87"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}