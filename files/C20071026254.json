{
    "id": 113919,
    "title": "Skrivelse med orientering om bekendtgørelse om anerkendelse af psykologers erhvervsmæssige kvalifikationer\\n(Til samtlige regioner og kommuner m.fl.)",
    "documentTypeId": "200",
    "isSagsforlobPeriodValid": true,
    "shortName": "SKR nr 10262 af 27/11/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Skrivelse med orientering om bekendtgørelse om anerkendelse af psykologers erhvervsmæssige kvalifikationer</p><p class=\"UnderTitel2\">(Til samtlige regioner og kommuner m.fl.)</p><p class=\"Tekst2\"><div>Velfærdsministeren har den 26. november 2007 underskrevet bekendtgørelse om anerkendelse af psykologers erhvervsmæssige kvalifikationer. Bekendtgørelsen har hjemmel i § 19, stk. 1, i lov om psykologer m.v.</div></p><p class=\"Tekst2\"><div>Bekendtgørelsen træder i kraft den 1. januar 2008.</div></p><p class=\"KapitelOverskrift2\">Implementering af direktiv om anerkendelse af erhvervsmæssige kvalifikationer</p><p class=\"Tekst2\"><div>Bekendtgørelsen implementerer EU-direktiv 2005/36/EF om anerkendelse af erhvervsmæssige kvalifikationer for psykologer. Direktivet regulerer, hvordan personer, som udfører lovregulerede erhverv, herunder erhvervet som psykolog, kan udnytte princippet om fri udveksling af tjenesteydelser og princippet om etableringsfriheden.</div></p><p class=\"Tekst2\"><div>Direktivet er implementeret ved lov om adgang til udøvelse af visse erhverv i Danmark. Der henvises til Undervisningsministeriets lovbekendtgørelse nr. 334 af 20. marts 2007 om adgang til udøvelse af visse erhverv i Danmark og til Undervisningsministeriets bekendtgørelse nr. 1174 af 10. oktober 2007 om anerkendelse af erhvervsmæssige kvalifikationer. Bekendtgørelsen om anerkendelse af psykologers erhvervsmæssige kvalifikationer supplerer lovgivningen på Undervisningsministeriets område for så vidt angår psykologer.</div></p><p class=\"Tekst2\"><div>Bekendtgørelsen indeholder overordnet følgende regler:</div></p><p class=\"Tekst2\"><div><p class=\"Liste1\"><span class=\"Liste1Nr\">1)</span> Fri udveksling af tjenesteydelser. Psykologer fra andre EU/EØS-lande har ret til at udøve erhverv som psykolog i Danmark midlertidigt og lejlighedsvis, såfremt de sender en skriftlig anmeldelse til Psykolognævnet, forinden beskæftigelsen påbegyndes. Psykolognævnet fører tilsyn med psykologer, som udfører erhverv midlertidigt og lejlighedsvis i Danmark.</p><p class=\"Liste1\"><span class=\"Liste1Nr\">2)</span> Etableringsfriheden. Psykolognævnet anerkender udenlandske erhvervsmæssige kvalifikationer for psykologer, som vil etablere sig i Danmark. Psykolognævnet kan betinge anerkendelsen af, at ansøgeren gennemgår en prøvetid, eller at ansøgeren går op til en egnethedsprøve, når der konstateres væsentlige forskelle mellem de medbragte erhvervsmæssige kvalifikationer og de lovkrav der her i landet er gældende for adgang til udøvelse af erhvervet, jf. direktivet artikel 14.1 og 14.2.</p></div></p><p class=\"KapitelOverskrift2\">Bekendtgørelsens personkreds</p><p class=\"Tekst2\"><div>Bekendtgørelsen gælder for psykologer, der er statsborgere i en EU-medlemsstat, og for psykologer, der er statsborgere i et EØS-land (Norge, Island og Liechtenstein).</div></p><p class=\"Tekst2\"><div>Bekendtgørelsen gælder også for psykologer, der er statsborgere i et land, som EU har indgået aftale med om adgang til udøvelse af et lovreguleret erhverv. EU har dog endnu ikke indgået aftaler med tredjelande om adgang til udøvelse af et lovreguleret erhverv, men der er igangværende forhandlinger med Schweiz.</div></p><p class=\"Tekst2\"><div>Bekendtgørelsen gælder både for psykologer, som udfører erhverv som lønmodtagere, og for psykologer, som udfører selvstændig virksomhed.</div></p><p class=\"KapitelOverskrift2\">Anmeldelsespligt for psykologer, som vil udføre midlertidig og lejlighedsvis virksomhed her i landet</p><p class=\"Tekst2\"><div>Bekendtgørelsens § 2 indfører en pligt for psykologer fra andre EU/EØS-lande til at sende en skriftlig anmeldelse til Psykolognævnet, inden de første gang udfører erhverv her i landet som psykolog, når erhvervet udføres midlertidigt og lejlighedsvist i Danmark. De psykologer, som er autoriserede i et andet EU/EØS-land, bliver dermed omfattet af reglerne om autoriserede psykologers pligter og rettigheder i kapitel 2 i psykologloven og reglerne om tavshedspligt. Psykolognævnet fører tilsyn med, at de pågældende psykologer overholder de nævnte regler. Til brug for tilsynet kan Psykolognævnet indhente oplysninger om psykologen fra myndighederne i det land, hvor psykologen er autoriseret og fra andre offentlige myndigheder her i landet.</div></p><p class=\"Tekst2\"><div>Der er ingen formkrav til anmeldelsen, men anmeldelsen skal dog indeholde de dokumenter, som er nævnt i § 2, stk. 2, i bekendtgørelsen. Anmeldelsen gælder i 12 måneder fra tidspunktet for registreringen i Psykolognævnet. Psykologen skal sende en ny anmeldelse, hvis pågældendes forhold ændres væsentligt inden udløbet af anmeldelsen. Anmeldelsen kan fornyes, når den tidligere anmeldelse er udløbet.</div></p><p class=\"Tekst2\"><div>Anmeldelsen sendes til: Psykolognævnet, Holmens Kanal 22, 1060 København K eller på pn@sm.dk.</div></p><p class=\"Tekst2\"><div>En psykolog, som udfører erhverv som psykolog midlertidigt og lejlighedsvist i Danmark, skal give oplysninger om sin faglige titel eller oplysninger om sit uddannelsesbevis til den person, som modtager psykologfaglig bistand (tjenestemodtageren). Oplysningerne skal kun gives, hvis tjenestemodtageren beder om det.</div></p><p class=\"Tekst2\"><div>Psykologer, som er statsborgere i de nordiske lande, Finland, Island, Norge og Sverige har ret til at udøve erhverv som psykolog midlertidigt og lejlighedsvis i Danmark uden forudgående anmeldelse til Psykolognævnet.</div></p><p class=\"KapitelOverskrift2\">Anerkendelse af erhvervsmæssige kvalifikationer med henblik på etablering</p><p class=\"Tekst2\"><div>Psykolognævnet kan efter § 5 i bekendtgørelsen træffe afgørelse om anerkendelse af erhvervsmæssige kvalifikationer for psykologer fra andre EU/EØS- lande. Betingelser og procedure for anerkendelse af erhvervsmæssige kvalifikationer er reguleret i §§ 5 og 6 i bekendtgørelsen. Psykolognævnet har efter § 6 i bekendtgørelsen mulighed for at betinge anerkendelse af erhvervsmæssige kvalifikationer af, at ansøgeren gennemgår en prøvetid eller aflægger en egnethedsprøve, jf. direktivets artikel 14.1 og 14.2.</div></p><p class=\"Tekst2\"><div>Efter § 5, stk. 2, i bekendtgørelsen kan Psykolognævnet kræve de dokumenter og certifikater, som er nævnt i bilag VII til direktivet. Psykolognævnet vurderer, hvilke dokumenter og certifikater, der er relevante i den enkelte sag. Bilag VII til direktivet gengives som bilag til dette orienteringsbrev.</div></p><p class=\"Tekst2\"><div>Anmodninger om anerkendelse af udenlandske erhvervsmæssige kvalifikationer som psykolog indgives til CIRIUS, som er en styrelse under Undervisningsministeriet. CIRIUS videregiver ansøgningen til psykolognævnet. Der henvises til www.ciriusonline.dk.</div></p><p class=\"KapitelOverskrift2\">Indhentelse og videregivelse af oplysninger</p><p class=\"Tekst2\"><div>Bekendtgørelsen giver Psykolognævnet adgang til at forlange nødvendige oplysninger om psykologers virke her i landet fra andre offentlige danske myndigheder. Bestemmelsen forventes hovedsagelig anvendt til at indhente oplysninger til brug for sager om disciplinærforsømmelser eller straffesager i andre medlemsstater.</div></p><p class=\"Tekst2\"><div>Psykolognævnet kan videregive oplysninger til de udenlandske kompetente myndigheder om psykologer, som udfører erhverv i Danmark. Videregivelsen forudsætter, at Psykolognævnet følger reglerne i persondataloven. Der henvises til Datatilsynets hjemmeside <span class=\"Italic\">www.datatilsynet.dk</span> om reglerne i persondataloven.</div></p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Velfærdsministeriet, den 27. november 2007</I></P><P CLASS=SIGN1 ALIGN=\"CENTER\">Aksel Meyer</P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\" /></a><p class=\"Bilag\">Bilag 1</p><p class=\"BilagTekst\">Bilag VII til EU-direktiv 2005/36/EF om anerkendelse af erhvervsmæssige kvalifikationer</p><p class=\"Tekst2\"><div>Dokumenter og certifikater, der kan kræves i henhold til artikel 50, stk. 1</div></p><p class=\"Tekst2\"><div>Dokumenter</div></p><p class=\"Tekst2\"><div><p class=\"Liste1\"><span class=\"Liste1Nr\">a)</span> Bevis for den pågældendes nationalitet</p><p class=\"Liste1\"><span class=\"Liste1Nr\">b)</span> Kopi af kursus- eller uddannelsesbeviser, som giver adgang til det pågældende erhverv, og i givet fald attestation for den pågældendes erhvervserfaring. De kompetente myndigheder i værtsmedlemsstaten kan anmode ansøgeren om at fremlægge dokumentation for den pågældendes uddannelse i det omfang, det er nødvendigt med henblik på at klarlægge eventuelle substantielle forskelle i forhold til den krævede nationale uddannelse i overensstemmelse med artikel 14. Har ansøgeren ikke mulighed for at fremlægge sådan dokumentation, henvender de kompetente myndigheder i værtsmedlemsstaten sig til kontakt punktet, den kompetente myndighed eller et andet relevant organ i hjemlandet.</p><p class=\"Liste1\"><span class=\"Liste1Nr\">c)</span> Med hensyn til de i artikel 16 omhandlede tilfælde attestation for erhvervsudøvelsens art og varighed, udstedt af den kompetente myndighed eller det kompetente organ i hjemlandet eller i den medlemsstat, hvorfra den pågældende kommer.</p><p class=\"Liste1\"><span class=\"Liste1Nr\">d)</span> Den kompetente myndighed i en værtsmedlemsstat, der gør adgang til et lovreguleret erhverv betinget af, at ansøgeren fremlægger attest for hæderlighed, vandelsattest eller bevis for, at han ikke er under konkurs, og som kan suspendere eller inddrage retten til udøvelse af et sådant erhverv i tilfælde af grov forsømmelse eller skødesløshed i udøvelses af den pågældende virksomhed eller overtrædelse af straffeloven, skal som tilstrækkeligt bevis for statsborgere fra andre medlemsstater, der ønsker at udøve dette erhverv på dets område, godkende de dokumenter, der er udstedt af de kompetente myndigheder i hjemlandet, og hvoraf det fremgår, at disse krav er opfyldt. Disse myndigheder skal fremsende de krævede dokumenter inden to måneder. Hvis de dokumenter, der er omhandlet i første afsnit, ikke udstedes af de kompetente myndigheder i hjemlandet, erstattes de af en under ed afgivet erklæring – eller i de medlemsstater, hvor sådan edsaflæggelse ikke anvendes, af en højtidelig erklæring – afgivet af den pågældende for en kompetent retslig eller administrativ myndighed eller i givet fald for en notar eller et statsanerkendt fagligt organ i hjemlandet eller i den medlemsstat, hvorfra den pågældende kommer, som udsteder en attestation med bekræftelse af denne ed eller højtidelige erklæring.</p><p class=\"Liste1\"><span class=\"Liste1Nr\">e)</span> Kræver den kompetente myndighed i værtsmedlemsstaten af statsborgerne i dette land dokumentation for fysisk og psykisk sundhed som betingelse for adgang til et lovreguleret erhverv, godkender den som tilstrækkeligt bevis herfor fremlæggelse af det dokument, der kræves i hjemlandet. Såfremt hjemlandet ikke kræver dokumentation af denne art, godkender værtsmedlemsstaten en attestation udstedt af en kompetent myndighed i dette land. De kompetente myndigheder i hjemlandet skal i disse tilfælde fremsende de krævede dokumenter inden to måneder.</p><p class=\"Liste1\"><span class=\"Liste1Nr\">f)</span> Hvis den kompetente myndighed i værtsmedlemsstaten som betingelse for adgang til et lovreguleret erhverv af landets statsborgere kræver</p><p class=\"Tekst2\"><div><p class=\"Liste2\"><span class=\"Liste2Nr\">i)</span> Bevis for ansøgerens økonomiske formåen</p><p class=\"Liste2\"><span class=\"Liste2Nr\">ii)</span> Bevis for, at ansøgeren er forsikret mod de økonomiske risici i forbindelse med erhvervsansvaret i overensstemmelse med de gældende lov og administrative bestemmelser i værtsmedlemsstaten om denne forsikrings nærmere indhold og omfang</p></div></p></div></p><p class=\"Tekst2\"><div>Godkender medlemsstaten som tilstrækkeligt bevis en attestation herfor, udstedt af banker og forsikringsselskaber i en anden medlemsstat.</div></p><p class=\"Tekst2\"><div><span class=\"Italic\">Certifikater</span></div></p><p class=\"Tekst2\"><div>For at lette anvendelsen af afsnit III, kapitel III, i dette direktiv kan medlemsstaterne foreskrive, at ansøgere, der opfylder de opstillede krav til uddannelse, sammen med deres kvalifikationsbevis skal fremlægge et certifikat udstedt af de kompetente myndigheder i hjemlandet hvoraf fremgår, at disse kvalifikationsbeviser svarer til de beviser, der er omhandlet i dette direktiv.</div></p>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/2007"
        },
        {
            "displayName": "Accession",
            "displayValue": "C20071026254"
        },
        {
            "displayName": "Entydig dokumentidentifikation",
            "displayValue": "BI000020"
        },
        {
            "displayName": "Dato for førstegangsindlæggelse",
            "displayValue": "08/12/2007"
        },
        {
            "displayName": "Dato for indlæggelse",
            "displayValue": "08/12/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10262"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "27/11/2007"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Velfærdsmin., j.nr. 2007-3580"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}