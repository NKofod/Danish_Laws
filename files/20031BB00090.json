{
    "id": 96719,
    "title": "Forslag til folketingsbeslutning om videregivelse af oplysninger fra Finanstilsynet til det færøske landsstyre og det grønlandske landsstyre angående de færøske og grønlandske finansielle institutioners virksomhed",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 90",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 9. december 2003 af  \r\n\r\n Tórbjørn&nbsp;Jacobsen&nbsp;(TF),  \r\n\r\n Kuupik&nbsp;Kleist&nbsp;(IA)&nbsp;og&nbsp;Lars&#8209;Emil&nbsp;Johansen&nbsp  \r\n\r\n ;(SIU)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om videregivelse af oplysninger fra Finanstilsynet til  \r\n\r\n<BR>  \r\n\r\n det&nbsp;færøske&nbsp;landsstyre og det grønlandske landsstyre  \r\n\r\n<BR>  \r\n\r\n angående de færøske og grønlandske finansielle institutioners  \r\n\r\n<BR>  \r\n\r\n virksomhed  \r\n\r\n</P>  \r\n\r\n<P class=\"NormalInd\">  \r\n\r\n Folketinget pålægger regeringen inden udgangen af  \r\n\r\n indeværende folketingssamling at fremsætte forslag til ændringer i lov om  \r\n\r\n finansiel virksomhed (jf. lov nr. 453 af 10. juli 2003 med senere ændringer)  \r\n\r\n med henblik på at sikre, at det færøske landsstyre og det grønlandske  \r\n\r\n landsstyre får adgang til og tilstillet alle oplysninger, som Finanstilsynet  \r\n\r\n har tilvejebragt vedrørende de på Færøerne og de i Grønland hjemmehørende og  \r\n\r\n registrerede finansielle institutioner.  \r\n\r\n</P>  \r\n\r\n<P class=\"NormalInd\">  \r\n\r\n Folketinget pålægger i den forbindelse regeringen at indlede  \r\n\r\n forhandlinger med det færøske landsstyre og det grønlandske landsstyre med  \r\n\r\n det  \r\n\r\n formål at få tilvejebragt alle de oplysninger, der er nødvendige for at  \r\n\r\n afdække  \r\n\r\n det behov, som det færøske landsstyre og det grønlandske landsstyre har for  \r\n\r\n at  \r\n\r\n få adgang til disse informationer fra Finanstilsynet.  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"NormalInd9\">  \r\n\r\n Det har fra mange sider været anført, at det færøske  \r\n\r\n landsstyre ikke har samme mulighed som den danske regering for at påvirke den  \r\n\r\n økonomiske udvikling, herunder føre en stabiliserende finanspolitik og  \r\n\r\n varetage  \r\n\r\n samfundets grundlæggende økonomiske interesser, idet man ikke i henhold til  \r\n\r\n gældende lovgivning har adgang til relevant og nødvendig information angående  \r\n\r\n de finansielle institutioner, der er hjemmehørende på Færøerne. De samme  \r\n\r\n forhold er gældende for Grønland.  \r\n\r\n</P>  \r\n\r\n<P class=\"NormalInd9\">  \r\n\r\n I kølvandet på den dybe og alvorlige økonomiske krise, der  \r\n\r\n ramte Færøerne først i 1990&#146;erne, blev landsstyret kritiseret for ikke  \r\n\r\n at have  \r\n\r\n reageret i tide og for ikke at have taget de initiativer, der blev anset for  \r\n\r\n nødvendige og hensigtsmæssige for at hindre såvel krisens opståen og  \r\n\r\n udbredelse  \r\n\r\n som de meget vidtgående konsekvenser af bankernes omfattende økonomiske  \r\n\r\n vanskeligheder.  \r\n\r\n</P>  \r\n\r\n<P class=\"NormalInd9\">  \r\n\r\n Landsstyret har til sit forsvar anført, at man ikke var i  \r\n\r\n besiddelse af den viden og de redskaber, som må anses for en afgørende  \r\n\r\n forudsætning for at styre økonomien i et samfund, nemlig de beretninger og  \r\n\r\n den  \r\n\r\n information, der afgives af Finanstilsynet til Økonomi- og  \r\n\r\n Erhvervsministeriet i  \r\n\r\n henhold til lov om finansiel virksomhed § 353.  \r\n\r\n</P>  \r\n\r\n<P class=\"NormalInd9\">  \r\n\r\n Til trods for, at det færøske landsstyre har udtrykt sin  \r\n\r\n utilfredshed med de gældende forhold og henledt både regeringens og  \r\n\r\n Finanstilsynets opmærksomhed på behovet for en ændring af de gældende  \r\n\r\n bestemmelser, har regeringen ikke taget nogen initiativer, der har til formål  \r\n\r\n at give landsstyret adgang til disse informationer, men kun henvist til, at  \r\n\r\n der  \r\n\r\n i den gældende lovgivning ikke er nogen hjemmel til at afgive oplysninger af  \r\n\r\n den pågældende karakter.  \r\n\r\n</P>  \r\n\r\n<P class=\"NormalInd9\">  \r\n\r\n Denne situation er ikke holdbar og kan ikke forsvares ud  \r\n\r\n fra det synspunkt, at landsstyret ikke har relevant interesse i at få adgang  \r\n\r\n til disse oplysninger. Siden disse bestemmelsers tilblivelse har  \r\n\r\n forudsætningerne nemlig ændret sig meget, idet det færøske landsstyre, for så  \r\n\r\n vidt angår lokalsamfundet, i dag i mange henseender indtager en position, der  \r\n\r\n kan sammenlignes med den danske regerings i det danske samfund. Når  \r\n\r\n landsstyret  \r\n\r\n har ansvaret for den samlede finanslov og de allerfleste sagsområder af  \r\n\r\n betydning for den økonomiske udvikling på Færøerne, er det også naturligt, at  \r\n\r\n landsstyret får adgang til beretninger, der afgives til Økonomi- og  \r\n\r\n Erhvervsministeriet angående de færøske finansielle institutioner.  \r\n\r\n Argumentationen vedrørende det grønlandske samfund er den samme.  \r\n\r\n</P>  \r\n\r\n<P class=\"NormalInd9\">  \r\n\r\n De oplysninger, der tilstilles landsstyrerne, kan som  \r\n\r\n anført begrænses til de færøske og de grønlandske finansielle institutioner,  \r\n\r\n idet der ikke er noget behov for at få forelagt materiale angående de danske  \r\n\r\n finansielle institutioner, der med deres virksomhed kun har en meget  \r\n\r\n begrænset  \r\n\r\n indflydelse på den færøske og den grønlandske økonomi.  \r\n\r\n</P>  \r\n\r\n<P class=\"NormalInd9\">  \r\n\r\n Da der på Færøerne og i Grønland er udbredt enighed om, at  \r\n\r\n ændring af lovgivningen på dette område er absolut nødvendig og må anses for  \r\n\r\n et  \r\n\r\n naturligt led i den naturlige proces med henblik på at overtage ansvaret for  \r\n\r\n en  \r\n\r\n stadig større del af den økonomiske udvikling i det færøske og i det  \r\n\r\n grønlandske samfund, håber forslagsstillerne, at der blandt folketingets  \r\n\r\n medlemmer og partier er sympati for og tilslutning til en sådan ændring i  \r\n\r\n lovgivningen.  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Tórbjørn Jacobsen  \r\n\r\n</SPAN>  \r\n\r\n</B>  \r\n\r\n (TF):  \r\n\r\n</SPAN>  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om videregivelse af oplysninger fra Finanstilsynet til  \r\n\r\n det  \r\n\r\n færøske landsstyre og det grønlandske landsstyre angående de færøske og  \r\n\r\n grønlandske finansielle institutioners virksomhed.  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 90).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2003/1 BF 90",
            "stateLabel": "Bortfaldet",
            "references": [
                {
                    "shortName": "2003/1 BSF 90",
                    "title": "Forslag til folketingsbeslutning om videregivelse af oplysninger fra Finanstilsynet til det færøske landsstyre og det grønlandske landsstyre angående de færøske og grønlandske finansielle institutioners virksomhed",
                    "presentationName": "Beslutningsforslag som fremsat",
                    "documentTypeId": 480,
                    "documentId": 96719,
                    "eliUri": "/eli/ft/20031BB00090",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B90.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/12/2003"
        },
        {
            "displayName": "Accession",
            "displayValue": "20031BB00090"
        },
        {
            "displayName": "Entydig dokumentidentifikation",
            "displayValue": "AX005801"
        },
        {
            "displayName": "Dato for førstegangsindlæggelse",
            "displayValue": "09/12/2003"
        },
        {
            "displayName": "Dato for indlæggelse",
            "displayValue": "09/12/2003"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "90"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}