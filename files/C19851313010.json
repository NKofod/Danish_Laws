{
    "id": 79188,
    "title": "Cirkulæreskrivelse om rotteeftersyn og -bekæmpelse",
    "documentTypeId": "210",
    "isSagsforlobPeriodValid": false,
    "shortName": "CIS nr 13130 af 22/04/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om rotteeftersyn og  \r\n\r\n -bekæmpelse </H1>  \r\n\r\n<P></P>  \r\n\r\n<P>Ved § 3, stk. 3, i miljøministeriets bekendtgørelse nr. 666 af 16.december  \r\n\r\n 1982 om bekæmpelse af rotter er det med virkning fra 1. januar 1983 blevet  \r\n\r\n pålagt det offentlige hygiejniske tilsyn ved levnedsmiddelvirksomhederne som  \r\n\r\n eneansvarlig myndighed at foretage eftersyn for rotter og at efterse  \r\n\r\n rottesikringers vedligeholdelse, jfr. pkt. 1.2 i miljøstyrelsens cirkulære af  \r\n\r\n 16. december 1982 om bekæmpelse af rotter. </P>  \r\n\r\n<P>Veterinærkontrollen ved de eksportautoriserede kød- og  \r\n\r\n fjerkrækødvirksomheder har således pligt til dels at efterse rottesikringers  \r\n\r\n vedligeholdelse og dels at foretage eftersyn for rotter. </P>  \r\n\r\n<P>Samme pligt påhviler dyrlægerne ved autoriserede dyrefoderfabrikker og  \r\n\r\n destruktionsanstalter samt ved sådanne private slagtehuse, som ikke ligger i  \r\n\r\n forbindelse med et godkendt detailudsalg eller en godkendt engrosvirksomhed.  \r\n\r\n</P>  \r\n\r\n<P>Derimod forudsættes rotteeftersynet i og omkring private slagtehuse, som  \r\n\r\n ligger i forbindelse med detailudsalg eller engrosvirksomheder, foretaget af  \r\n\r\n den myndighed ( levnedsmiddelkontrolenheden), som har tilsynet med  \r\n\r\n detailudsalget eller engrosvirksomheden. </P>  \r\n\r\n<P>Vedrørende rottesikringers vedligeholdelse og eftersynet for rotter på  \r\n\r\n ejendommen, herunder også området udenfor bygningerne, henvises til  \r\n\r\n indenrigsministeriets vejledning af 21. juni 1962 om sikring og renholdelse  \r\n\r\n til bekæmpelse af rotter og til vedlagte &#187;Vejledning i undersøgelse af  \r\n\r\n levnedsmiddelvirksomheder for rotter og deres udryddelse&#171;, som er  \r\n\r\n udarbejdet af miljø styrelsens konsulenter i rottesager og dateret 22. april  \r\n\r\n 1985. Forekomst af rotter ( og mus) skal i videst muligt omfang forebygges  \r\n\r\n gennem foranstaltninger, som hindrer skadedyrenes adgang til og ophold samt  \r\n\r\n formering i og omkring virksomheden. </P>  \r\n\r\n<P>Til at supplere denne forebyggelse iværksættes en forebyggende bekæmpelse  \r\n\r\n i virksomhedens udendørs områder og eventuelt i de indendørs områder (kældre,  \r\n\r\n maskinrum, garager, ingeniørgange m.v.), som ikke anvendes til behandling  \r\n\r\n eller oplagring af levnedsmidler (henholdsvis foderstoffer), herunder  \r\n\r\n råvarer. Bekæmpelse ved hjælp af fælder kan foretages overalt i og omkring  \r\n\r\n virksomheden, forudsat de tilses hyppigt. </P>  \r\n\r\n<P>Hvis der konstateres forekomst af rotter på virksomheden, skal dette  \r\n\r\n straks anmeldes til kommunalbestyrelsen. Bekæmpelsen af rotter på  \r\n\r\n virksomheden skal iværksættes af kommunalbestyrelsen (i almindelighed teknisk  \r\n\r\n forvaltning) og udøves i samarbejde med virksomheden og veterinærkontrollen.  \r\n\r\n Pligten til at underrette kommunen påhviler den af de to parter (virksomheden  \r\n\r\n eller dyrlægen), som først konstaterer rotteforekomsten. Vedkommende skal  \r\n\r\n samtidig informere den anden part. </P>  \r\n\r\n<P>Hvis der konstateres mus på virksomheden, skal bekæmpelsen iværksættes af  \r\n\r\n virksomheden under veterinærkontrollens tilsyn. </P>  \r\n\r\n<P>For de eksportautoriserede kødvirksomheder og dyrlægerne ved disse gælder  \r\n\r\n nedenstående punkter 1-3. </P>  \r\n\r\n<P>For de eksportautoriserede fjerkrækødvirksomheder gælder punkterne 1- 3  \r\n\r\n med de forbehold, som fremgår af de enkelte punkter ( jfr. 1.1 og 2.1). </P>  \r\n\r\n<P>For dyrefoderfabrikker, destruktionsanstalter og private slagtehuse  \r\n\r\n anvendes principperne heri i praktisk muligt omfang. </P>  \r\n\r\n<P> 1. Forebyggelse. </P>  \r\n\r\n<P> 1.1. Virksomhedens ansvar. </P>  \r\n\r\n<P>Virksomheden skal udarbejde et forebyggelsesprogram, som skal godkendes af  \r\n\r\n den kontrollerende dyrlæge, og som skal omfatte følgende: </P>  \r\n\r\n<P CLASS=PUNKT> <B>1.</B> Rottesikring af bygningerne. </P>  \r\n\r\n<P CLASS=PUNKT> <B>2.</B> Fjernelse af mulige tilholdssteder inden- og  \r\n\r\n udenfor bygningerne. </P>  \r\n\r\n<P CLASS=PUNKT> <B>3.</B> Forebyggende bekæmpelse. </P>  \r\n\r\n<P> 4. Ugentligt rotteeftersyn inden- og udendørs. </P>  \r\n\r\n<P>For de eksportautoriserede kødvirksomheder skal i forebyggelsesprogrammet  \r\n\r\n endvidere være anført navnet på den person, som på virksomhedens vegne er  \r\n\r\n ansvarlig for programmet. </P>  \r\n\r\n<P>En eller flere af opgaverne under punkterne 1-4 kan overdrages til et  \r\n\r\n skadedyrsbekæmpelsesfirma. Der skal i så fald indgås en kontrakt, som klart  \r\n\r\n angiver de overdragne opgaver. </P>  \r\n\r\n<P>Kopi af kontrakten skal afleveres til den kontrollerende dyrlæge. </P>  \r\n\r\n<P>Kopi af besøgsrapporter m.v. fra sådanne skadedyrsbekæmpelsesfirmaer skal  \r\n\r\n afleveres til den kontrollerende dyrlæge. </P>  \r\n\r\n<P> 1.2. Dyrlægens ansvar. </P>  \r\n\r\n<P>Dyrlægen skal godkende det af virksomheden forelagte forebyggelsesprogram  \r\n\r\n i givet fald med de ændringer, der måtte være forlangt af dyrlægen. </P>  \r\n\r\n<P>Dyrlægen skal ved jævnlig inspektion overalt på virksomheden kontrollere,  \r\n\r\n at forebyggelsesprogrammet overholdes, og herved sikre sig, at der ikke  \r\n\r\n findes tegn på forekomst af rotter eller mus. </P>  \r\n\r\n<P> 2. Bekæmpelse. </P>  \r\n\r\n<P> 2.1. Virksomhedens ansvar. </P>  \r\n\r\n<P>Findes der inden for virksomhedens område tegn på forekomst af rotter,  \r\n\r\n skal dette af virksomhedens ansvarlige (jfr. 1.1.) straks meddeles til  \r\n\r\n dyrlægen og til kommunens rottebekæmpelse, normalt teknisk forvaltning. </P>  \r\n\r\n<P>Findes der i bygninger, som anvendes til produktionsmæssige formål, tegn  \r\n\r\n på forekomst af mus, skal dette straks meddeles til dyrlægen. </P>  \r\n\r\n<P>Specielt for eksportautoriserede kødvirksomheder gælder, at medmindre den  \r\n\r\n kommunale rottebekæmpelse iværksætter strengere foranstaltninger, skal  \r\n\r\n arbejdet ved forekomst af rotter eller mus i eller nær produktions- eller  \r\n\r\n lagerlokaler indstilles i det pågældende område, og enhver transport til og  \r\n\r\n fra området skal standses. Endvidere skal virksomheden iværksætte: </P>  \r\n\r\n<P CLASS=PUNKT> <B>1.</B> Undersøgelse af alle varer, pakke- og  \r\n\r\n emballagematerialer for skader eller forurening fra rotter henholdsvis mus.  \r\n\r\n</P>  \r\n\r\n<P CLASS=PUNKT> <B>2.</B> Destruktion af beskadigede eller forurenede  \r\n\r\n levnedsmidler, pakke- og emballagemateriale samt åbne beholdere med tørre  \r\n\r\n ingredienser. </P>  \r\n\r\n<P CLASS=PUNKT> <B>3.</B> Fjernelse af alt ophobet udstyr og inventar samt  \r\n\r\n papir og andre materialer, som kan danne opholdssted for skadedyr. </P>  \r\n\r\n<P CLASS=PUNKT> <B>4.</B> Undersøgelse af bygningerne og de udendørs arealer,  \r\n\r\n fjernelse så vidt muligt af alle eventuelle tilholdssteder (herunder i udhuse  \r\n\r\n og garageanlæg), tillukning af alle åbninger, som kan give adgang for rotter  \r\n\r\n henholdsvis mus, samt fjernelse eller oprydning af oplagrede genstande, så  \r\n\r\n rengøring og renholdelse lettes. </P>  \r\n\r\n<P>Foranstaltningerne skal gennemføres hurtigst muligt, og arbejdet i  \r\n\r\n pågældende område må først genoptages, når den kontrollerende dyrlæge har  \r\n\r\n givet tilladelse. </P>  \r\n\r\n<P>For alle eksportautoriserede virksomheder (herunder  \r\n\r\n fjerkrækødvirksomheder) gælder, at virksomheden efter forekomst af rotter  \r\n\r\n eller mus skal forelægge dyrlægen et revideret forebyggelsesprogram, som  \r\n\r\n omfatter de forhold, som virksomheden, den kommunale rottebekæmpelse eller  \r\n\r\n dyrlægen ønsker rettet eller inddraget. </P>  \r\n\r\n<P>For konstruktionsmæssige ændringer skal angives en tidsplan. </P>  \r\n\r\n<P> 2.2. Dyrlægens ansvar. </P>  \r\n\r\n<P>Dyrlægen skal ved forekomst af rotter kontakte kommunens rottebekæmpelse  \r\n\r\n med henblik på aftale om procedure for bekæmpelsen. </P>  \r\n\r\n<P>Iøvrigt skal dyrlægen påse, at virksomhedens forpligtelser i henhold til  \r\n\r\n 1.2 overholdes, og at de opgaver udføres, som den kommunale rottebekæmpelse  \r\n\r\n herudover måtte pålægge virksomheden. </P>  \r\n\r\n<P>Dyrlægen skal efter forekomst af rotter eller mus vurdere det af  \r\n\r\n virksomheden forelagte reviderede forebyggelsesprogram og efter  \r\n\r\n omstændighederne godkende programmet eller forlange det ændret, eventuelt  \r\n\r\n efter samråd med den kommunale rottebekæmpelse, miljøstyrelsens konsulenter i  \r\n\r\n rottesager eller pågældende veterinærinspektør. </P>  \r\n\r\n<P> 3. Regler for giftudlægning. </P>  \r\n\r\n<P>For anvendelse af bekæmpelsesmidler mod rotter og mus på de  \r\n\r\n eksportautoriserede kød- og fjerkrækødvirksomheder gælder følgende regler.  \r\n\r\n</P>  \r\n\r\n<P> 3.1. Forebyggende bekæmpelse. </P>  \r\n\r\n<P CLASS=PUNKT> <B>1.</B> Bekæmpelse bør indendørs fortrinsvis ske ved hjælp  \r\n\r\n af fælder. </P>  \r\n\r\n<P CLASS=PUNKT> <B>2.</B> Bekæmpelsesmidler må ikke anvendes i produktions-  \r\n\r\n og lagerlokaler, bortset fra konserveslagre. </P>  \r\n\r\n<P CLASS=PUNKT> <B>3.</B> Bekæmpelsesmidler skal indendørs være anbragt i  \r\n\r\n foderkasser ( giftstationer). Trædegifte må ikke anvendes indendørs. </P>  \r\n\r\n<P CLASS=PUNKT> <B>4.</B> Bekæmpelsesmidler skal udendørs være anbragt enten  \r\n\r\n i foderkasser eller sådan afskærmet, at de ikke er frit tilgængelige.  \r\n\r\n Udendørs kan anbefales permanente foderstationer af beton. </P>  \r\n\r\n<P CLASS=PUNKT> <B>5.</B> Foderkasserne skal være forsynet med låg og i  \r\n\r\n øvrigt være konstrueret således, at gnaverne har vanskeligt ved at slæbe  \r\n\r\n bekæmpelsesmidlet ud. Ædegifte bør som hovedregel udlægges i hele pakninger  \r\n\r\n eller som ædeblokke. </P>  \r\n\r\n<P CLASS=PUNKT> <B>6.</B> Foderkasserne skal være tydeligt mærket med ordet  \r\n\r\n &#187;GIFT&#171; og med et løbenummer samt med navnet på det firma eller den  \r\n\r\n person, som er ansvarlig for tilsynet med kasserne. </P>  \r\n\r\n<P CLASS=PUNKT> <B>7.</B> Foderkasserne skal være fæstnet til underlaget  \r\n\r\n eller til omgivelserne på en måde, så de ikke let kan fjernes eller flyttes.  \r\n\r\n</P>  \r\n\r\n<P CLASS=PUNKT> <B>8.</B> Foderkasserne skal være anbragt i overensstemmelse  \r\n\r\n med den af dyrlægen godkendte plan. Dyrlægen skal underrettes om anbringelsen  \r\n\r\n gennem en plan, som angiver sted og løbenummer for hver af de opstillede  \r\n\r\n foderkasser samt om det anvendte bekæmpelsesmiddel. </P>  \r\n\r\n<P CLASS=PUNKT> <B>9.</B> Der må ikke anvendes bekæmpelsesmidler, som er  \r\n\r\n placeret i højere fareklasse end Xn (sundhedsskadelig). </P>  \r\n\r\n<P CLASS=PUNKT> <B>10.</B> Eventuelle lagre af bekæmpelsesmidler skal  \r\n\r\n opbevares under lås på et af dyrlægen godkendt sted. </P>  \r\n\r\n<P> 3.2. Bekæmpelse efter konstatering af indendørs forekomst af rotter  \r\n\r\n  eller mus. </P>  \r\n\r\n<P>Foranstående punkter 2-9 kan med dyrlægens tilladelse i hvert enkelt  \r\n\r\n tilfælde fraviges således: </P>  \r\n\r\n<P>ad 2. Foderkasser må anbringes i lagerlokaler, hvori der ikke findes  \r\n\r\n uemballerede levnedsmidler, og uden for arbejdstiden i produktionslokaler,  \r\n\r\n hvori der ikke findes levnedsmidler. </P>  \r\n\r\n<P>ad 3. Efter anbefaling fra den kommunale rottebekæmpelse må uden for  \r\n\r\n produktionsområdet ( i ingeniørgange m.v.) anvendes trædegifte indlagt i  \r\n\r\n foderkasser. </P>  \r\n\r\n<P>ad 9. Efter anbefaling fra den kommunale rottebekæmpelse må anvendes andre  \r\n\r\n bekæmpelsesmidler. </P>  \r\n\r\n<P>Virksomheden skal holde dyrlægen underrettet om hvordan og på hvilke  \r\n\r\n punkter, der afviges fra de almindelige regler, ved aflevering af en plan,  \r\n\r\n der viser stedet for de pågældende afvigelser. </P>  \r\n\r\n<P>Dyrlægen skal påse, at foderkasser er fjernet fra produktionslokalerne,  \r\n\r\n før arbejdet genoptages. </P>  \r\n\r\n<P>Når den kommunale rottebekæmpelse vurderer, at bekæmpelsen af rotter er  \r\n\r\n tilendebragt, skal dyrlægen påse, at afvigelserne på alle punkter bringes til  \r\n\r\n ophør. Tilsvarende gælder, nar dyrlægen vurderer, at bekæmpelsen af mus er  \r\n\r\n tilendebragt. </P>  \r\n\r\n<P>Foranstående forskrifter er udarbejdet i samarbejde med miljøstyrelsens  \r\n\r\n konsulenter i rottesager - som iøvrigt gerne står til rådighed med vejledning  \r\n\r\n og rådgivning vedrørende rottebekæmpelse. </P>  \r\n\r\n<P>Adresserne er: </P>  \r\n\r\n<PRE>  \r\n\r\n For Jylland:                            For øerne:  \r\n\r\n Torben Frode Jensen                     Ove Winding  \r\n\r\n Tinbækparken 35, Skovby                 Skovbrynet 12  \r\n\r\n 8464 Galten                             2800 Lyngby  \r\n\r\n Tlf.: (06) 94 42 02                     Tlf.:  (02) 87 84 26  \r\n\r\n</PRE>  \r\n\r\n<P>Når det drejer sig om museproblemer, kan Statens Skadedyrlaboratorium give  \r\n\r\n yderligere oplysninger. Adressen er: </P>  \r\n\r\n<P>Skovbrynet 14 2800 Lyngby Tlf.: (02) 87 80 55. </P>  \r\n\r\n<P>P.V.V. </P>  \r\n\r\n<P>K. Andreasen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19851313010"
        },
        {
            "displayName": "Entydig dokumentidentifikation",
            "displayValue": "CM038400"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "13130"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "22/04/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Veterinærdirektoratet"
        },
        {
            "displayName": "Ressortministeriets journalnummer",
            "displayValue": "KK"
        },
        {
            "displayName": "Stikord",
            "displayValue": "ROTTEBEKÆMPELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}