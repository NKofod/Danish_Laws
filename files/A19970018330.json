{
    "id": 83971,
    "title": "Lov om Arbejdsretten ",
    "documentTypeId": "10",
    "isSagsforlobPeriodValid": false,
    "shortName": "LOV nr 183 af 12/03/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om Arbejdsretten </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Arbejdsrettens domsmyndighed omfatter  \r\n\r\n behandlingen og afgørelsen af de i § 9 omhandlede sager. </P>  \r\n\r\n<P CLASS=STK> <I>Stk. 2. </I> Retten har sit sæde i København, men kan sættes  \r\n\r\n andetsteds i landet, hvis det skønnes hensigtsmæssigt. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Arbejdsretten består af 12 ordinære dommere og  \r\n\r\n 31 suppleanter for disse samt af en formand og 5 næstformand. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Rettens ordinære dommere og suppleanter  \r\n\r\n beskikkes af arbejdsministeren efter indstilling fra følgende organisationer  \r\n\r\n og myndigheder: </P>  \r\n\r\n<UL CLASS=PLAIN-LIST>  \r\n\r\n<LI>1) Dansk Arbejdsgiverforening indstiller: </LI>  \r\n\r\n</UL>  \r\n\r\n<P>3 ordinære medlemmer og </P>  \r\n\r\n<P>6 suppleanter. </P>  \r\n\r\n<UL CLASS=PLAIN-LIST>  \r\n\r\n<LI>2) Sammenslutningen af Landbrugets Arbejdsgiverforeninger og  \r\n\r\n Finanssektorens Arbejdsgiverforening indstiller i fællesskab: </LI>  \r\n\r\n</UL>  \r\n\r\n<P>1 ordinært medlem og </P>  \r\n\r\n<P>4 suppleanter. </P>  \r\n\r\n<UL CLASS=PLAIN-LIST>  \r\n\r\n<LI>3) Finansministeriet, Amtsrådsforeningen i Danmark, Kommunernes  \r\n\r\n Landsforening og Københavns og Frederiksberg Kommuner indstiller i  \r\n\r\n fællesskab: </LI>  \r\n\r\n</UL>  \r\n\r\n<P>2 ordinære medlemmer og </P>  \r\n\r\n<P>4 suppleanter. </P>  \r\n\r\n<UL CLASS=PLAIN-LIST>  \r\n\r\n<LI>4) Landsorganisationen i Danmark indstiller: </LI>  \r\n\r\n</UL>  \r\n\r\n<P>4 ordinære medlemmer og </P>  \r\n\r\n<P>10 suppleanter. </P>  \r\n\r\n<UL CLASS=PLAIN-LIST>  \r\n\r\n<LI>5) Funktionærernes og Tjenestemændenes Fællesråd, Akademikernes  \r\n\r\n Centralorganisation og Ledernes Hovedorganisation indstiller i fællesskab:  \r\n\r\n</LI>  \r\n\r\n</UL>  \r\n\r\n<P>2 ordinære medlemmer og </P>  \r\n\r\n<P>7 suppleanter. </P>  \r\n\r\n<P CLASS=STK> <I>Stk. 2. </I> Beskikkelsen, der gælder for 5 år regnet fra en  \r\n\r\n 1. januar, foretages hvert 5. år på grundlag af de fra retten modtagne  \r\n\r\n indstillinger fra organisationer og myndigheder. Er en indstilling ikke  \r\n\r\n modtaget inden udgangen af december, beskikker arbejdsministeren på egen hånd  \r\n\r\n den eller de manglende. </P>  \r\n\r\n<P CLASS=STK> <I>Stk. 3. </I> Genbeskikkelse kan finde sted. </P>  \r\n\r\n<P CLASS=STK> <I>Stk. 4. </I> Afgår en ordinær dommer eller suppleant i løbet  \r\n\r\n af 5-års-perioden, beskikkes en anden for den resterende del af perioden  \r\n\r\n efter indstilling fra vedkommende organisation eller myndighed. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Rettens formand og næstformænd, der alle skal  \r\n\r\n opfylde de almindelige betingelser for at være dommer, beskikkes af  \r\n\r\n arbejdsministeren efter indstilling fra rettens ordinære dommere.  \r\n\r\n Beskikkelsen gælder indtil udløbet af den måned, hvori den pågældende fylder  \r\n\r\n 70 år. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Til Arbejdsretten hører et sekretariat, der  \r\n\r\n forestås af en sekretariatsleder, som udnævnes af arbejdsministeren efter  \r\n\r\n indstilling fra rettens formand. Den pågældende skal opfylde de almindelige  \r\n\r\n betingelser for at være dommer. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> For Arbejdsrettens dommere og suppleanter samt  \r\n\r\n for formandskabet og sekretariatslederen gælder retsplejelovens  \r\n\r\n inhabilitetsregler for dommere. </P>  \r\n\r\n<P CLASS=STK> <I>Stk. 2. </I> De dommere m.v., som skal deltage i pådømmelsen  \r\n\r\n af den enkelte sag, skal af egen drift påse, om der foreligger grunde, der  \r\n\r\n kan medføre inhabilitet. </P>  \r\n\r\n<P CLASS=STK> <I>Stk. 3. </I> Indsigelser mod en dommers habilitet bør så  \r\n\r\n vidt muligt fremsættes straks efter modtagelsen af meddelelsen om, hvilke  \r\n\r\n dommere der skal deltage i domsforhandlingen, og bør under alle  \r\n\r\n omstændigheder fremsættes før domsforhandlingens begyndelse. Afgørelsen om en  \r\n\r\n dommers habilitet træffes af retsformanden ved beslutning. Under  \r\n\r\n domsforhandlingen træffes afgørelsen dog af den samlede ret. Den dommer, om  \r\n\r\n hvis habilitet der er rejst spørgsmål, er ikke udelukket fra at deltage i  \r\n\r\n afgørelsen. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> I domsforhandlinger ved Arbejdsretten deltager  \r\n\r\n med de i § 8 nævnte undtagelser et medlem af formandskabet som retsformand  \r\n\r\n samt fra henholdsvis arbejdsgiver- og lønmodtagerside 3 ordinære dommere  \r\n\r\n eller suppleanter. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Efter anmodning af en part eller af egen drift  \r\n\r\n kan retsformanden beslutte, at formandskabet under domsforhandlingen skal  \r\n\r\n bestå af 3 formænd. </P>  \r\n\r\n<P CLASS=STK> <I>Stk. 2. </I> En part, som ikke er tilknyttet en af de i § 3,  \r\n\r\n stk. 1, nævnte organisationer eller myndigheder, kan kræve sagen behandlet og  \r\n\r\n pådømt uden medvirken af ordinære dommere eller suppleanter. I afgørelsen af  \r\n\r\n sagen deltager i så fald alene retsformanden, der eventuelt kan træffe  \r\n\r\n beslutning efter stk. 1. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> For Arbejdsretten indbringes sager om </P>  \r\n\r\n<UL CLASS=PLAIN-LIST>  \r\n\r\n<LI>1) overtrædelse og fortolkning af en af Dansk Arbejdsgiverforening og  \r\n\r\n Landsorganisationen i Danmark vedtaget hovedaftale samt af tilsvarende  \r\n\r\n hovedoverenskomster og hovedaftaler, </LI>  \r\n\r\n<LI>2) overtrædelse af kollektive overenskomster om løn- og arbejdsforhold,  \r\n\r\n</LI>  \r\n\r\n<LI>3) lovligheden af varslede kollektive kampskridt eller af de i denne  \r\n\r\n anledning udstedte varsler, såfremt den berørte parts hovedorganisation  \r\n\r\n eller, dersom parten ikke er medlem af en sådan, parten selv ved anbefalet  \r\n\r\n brev inden 5 dage efter modtagelsen af det varsel, mod hvis formelle eller  \r\n\r\n materielle lovlighed der protesteres, har protesteret over for vedkommende  \r\n\r\n organisation eller enkeltvirksomhed mod lovligheden af kampskridtet eller  \r\n\r\n varslet, </LI>  \r\n\r\n<LI>4) hvorvidt der foreligger en kollektiv overenskomst, </LI>  \r\n\r\n<LI>5) lovligheden af anvendelse af kollektive kampskridt til støtte for krav  \r\n\r\n om overenskomst på områder, hvor kollektiv overenskomst ikke er indgået, og  \r\n\r\n</LI>  \r\n\r\n<LI>6) tvister om forligsmændenes kompetence. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Arbejdsstandsninger skal straks indberettes til  \r\n\r\n organisationerne, og fællesmøde under organisationernes medvirken til  \r\n\r\n drøftelse af en arbejdsstandsning skal afholdes dagen efter dennes  \r\n\r\n iværksættelse, medmindre arbejdsstandsningen er ophørt inden fællesmødets  \r\n\r\n afholdelse. </P>  \r\n\r\n<P CLASS=STK> <I>Stk. 3. </I> Sager efter stk. 1, nr. 1-3, kan kun indbringes  \r\n\r\n for Arbejdsretten, hvis overtrædelsen er foretaget eller kampskridtet er  \r\n\r\n varslet eller iværksat af en arbejdsgiverorganisation eller flere medlemmer  \r\n\r\n af en sådan, af en enkeltvirksomhed (enkeltmand, firma, aktie- eller  \r\n\r\n anpartsselskab eller offentlig institution) eller af en  \r\n\r\n lønmodtagerorganisation eller af medlemmer af en sådan i fællesskab. Adgangen  \r\n\r\n til at indbringe sager er endvidere betinget af, at der ikke i det pågældende  \r\n\r\n overenskomstforhold er indeholdt bestemmelser i modsat retning. </P>  \r\n\r\n<P CLASS=STK> <I>Stk. 4. </I> Ud over de i stk. 1 nævnte sager kan sager  \r\n\r\n vedrørende uoverensstemmelser mellem arbejdsgivere og lønmodtagere indbringes  \r\n\r\n for Arbejdsretten, når retten billiger det og der mellem en arbejdsgiver- og  \r\n\r\n lønmodtagerorganisation eller mellem en enkeltvirksomhed og en  \r\n\r\n lønmodtagerorganisation er truffet aftale derom. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Hører en sag i sin helhed under faglig  \r\n\r\n voldgift, kan retten afvise sagen. Er parterne enige derom, kan retten dog  \r\n\r\n afgøre sagen. Hører sagen delvis under faglig voldgift, kan retten udsætte  \r\n\r\n sagens behandling, til voldgiftskendelse er afsagt. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Sager, der efter § 9 hører under Arbejdsretten,  \r\n\r\n kan ikke anlægges ved de almindelige domstole, jf. dog stk. 2. </P>  \r\n\r\n<P CLASS=STK> <I>Stk. 2. </I> En lønmodtager kan anlægge sag ved de  \r\n\r\n almindelige domstole om påståede løntilgodehavender m.v., såfremt den  \r\n\r\n pågældende godtgør, at vedkommende faglige organisation ikke agter at  \r\n\r\n iværksætte fagretlig behandling af kravet. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> I sager, der er nævnt i § 9, stk. 1, nr. 1 og  \r\n\r\n 2, og stk. 4, kan Arbejdsretten idømme den eller dem, der har deltaget i det  \r\n\r\n overenskomststridige forhold, en bod, der skal tilfalde klageren. </P>  \r\n\r\n<P CLASS=STK> <I>Stk. 2. </I> Bod kan ikke pålægges de deltagere i en  \r\n\r\n arbejdsstandsning, der har genoptaget arbejdet inden afholdelse af det i § 9,  \r\n\r\n stk. 2, omtalte fællesmøde eller har fulgt en henstilling fra dette møde om  \r\n\r\n straks at gå i arbejde, medmindre det godtgøres, at arbejdsstandsningen har  \r\n\r\n savnet rimelig begrundelse eller må betragtes som led i en systematisk  \r\n\r\n aktion. </P>  \r\n\r\n<P CLASS=STK> <I>Stk. 3. </I> Består overenskomstkrænkelsen i undladelse af  \r\n\r\n at betale et skyldigt pengebeløb, kan dommen i stedet for bod gå ud på  \r\n\r\n betaling af beløbet. </P>  \r\n\r\n<P CLASS=STK> <I>Stk. 4. </I> Når ikke andet forud er vedtaget, kan der kun  \r\n\r\n pålægges en organisation som sådan retligt ansvar, når den har gjort sig  \r\n\r\n delagtig i det påklagede forhold. </P>  \r\n\r\n<P CLASS=STK> <I>Stk. 5. </I> Boden fastsættes under hensyntagen til samtlige  \r\n\r\n sagens omstændigheder, herunder i hvilken grad overtrædelsen har været  \r\n\r\n undskyldelig fra overtræderens side. Ved bedømmelsen af en  \r\n\r\n overenskomststridig arbejdsstandsning skal der således tages hensyn til, om  \r\n\r\n der fra modpartens side har foreligget forhold af en sådan art, at  \r\n\r\n arbejdsstandsningen må anses for at være en forståelig reaktion herpå. </P>  \r\n\r\n<P CLASS=STK> <I>Stk. 6. </I> Under særlig formildende omstændigheder kan en  \r\n\r\n i øvrigt forskyldt bod bortfalde, og den skal bortfalde, når  \r\n\r\n overenskomststridig adfærd fra modpartens side skønnes at have givet rimelig  \r\n\r\n grund til en arbejdsstandsning. Det samme gælder, når det godtgøres, at en  \r\n\r\n arbejdsstandsning skyldes trivselsmæssige faktorer, som modparten bærer  \r\n\r\n ansvaret for. </P>  \r\n\r\n<P CLASS=STK> <I>Stk. 7. </I> Som en særlig skærpende omstændighed skal det  \r\n\r\n anses, at overtræderen skønt overenskomstmæssigt forpligtet hertil har nægtet  \r\n\r\n at lade sagen afgøre ved voldgift eller har handlet i strid med lovligt  \r\n\r\n afsagt voldgiftskendelse eller en af Arbejdsretten afsagt dom. </P>  \r\n\r\n<P CLASS=STK> <I>Stk. 8. </I> I sager om pålæg i anledning af påståede  \r\n\r\n overenskomstbrud og om idømmelse af bod herfor kan retten udskille  \r\n\r\n bodsspørgsmålet til senere afgørelse. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Sag anlægges af og mod vedkommende  \r\n\r\n arbejdsgiver- eller lønmodtagerorganisation, uanset om overtrædelsen er  \r\n\r\n foretaget eller kollektive kampskridt er varslet eller iværksat af eller mod  \r\n\r\n enkelte medlemmer af organisationen. Er en organisation medlem af en mere  \r\n\r\n omfattende organisation, skal sagen anlægges af og mod sidstnævnte  \r\n\r\n organisation. Er arbejdsgiverparten en enkeltvirksomhed, jf. § 9, stk. 3, der  \r\n\r\n ikke er tilsluttet en arbejdsgiverorganisation, anlægges sagen af eller mod  \r\n\r\n enkeltvirksomheden. </P>  \r\n\r\n<P CLASS=STK> <I>Stk. 2. </I> Der gælder ingen indskrænkning i parternes  \r\n\r\n adgang til at lade møde for sig i Arbejdsretten ved rettergangsfuldmægtig.  \r\n\r\n</P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Sag anlægges ved indlevering af klageskrift til  \r\n\r\n Arbejdsretten. </P>  \r\n\r\n<P CLASS=STK> <I>Stk. 2. </I> Klageskriftet skal indeholde </P>  \r\n\r\n<UL CLASS=PLAIN-LIST>  \r\n\r\n<LI>1) parternes navn og adresse, </LI>  \r\n\r\n<LI>2) klagerens påstand, </LI>  \r\n\r\n<LI>3) en kort fremstilling af de kendsgerninger, hvorpå påstanden støttes,  \r\n\r\n og </LI>  \r\n\r\n<LI>4) angivelse af de dokumenter og andre beviser, som klageren agter at  \r\n\r\n påberåbe sig. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Sekretariatet sender snarest muligt et  \r\n\r\n eksemplar af klageskriftet med bilag til indklagede og opfordrer samtidig  \r\n\r\n denne til at afgive svarskrift med eventuelle bilag. Om fornødent lader  \r\n\r\n sekretariatet klageskriftet forkynde for indklagede efter retsplejelovens  \r\n\r\n regler om forkyndelse. </P>  \r\n\r\n<P CLASS=STK> <I>Stk. 2. </I> Svarskriftet skal indeholde </P>  \r\n\r\n<UL CLASS=PLAIN-LIST>  \r\n\r\n<LI>1) indklagedes påstand, </LI>  \r\n\r\n<LI>2) en kort fremstilling af de kendsgerninger, hvorpå påstanden støttes,  \r\n\r\n og </LI>  \r\n\r\n<LI>3) angivelse af de dokumenter og andre beviser, indklagede vil påberåbe  \r\n\r\n sig. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Forberedelsen af sagen til eventuel  \r\n\r\n domsforhandling finder sted i et eller flere forberedende retsmøder. </P>  \r\n\r\n<P CLASS=STK> <I>Stk. 2. </I> Under de forberedende retsmøder beklædes retten  \r\n\r\n af formanden, en af næstformændene eller sekretariatslederen. </P>  \r\n\r\n<P CLASS=STK> <I>Stk. 3. </I> Med parternes samtykke kan retten afgøre sagen  \r\n\r\n på et forberedende retsmøde. Afgørelsen kan med parternes indforståelse  \r\n\r\n træffes ved beslutning. </P>  \r\n\r\n<P CLASS=STK> <I>Stk. 4. </I> De forberedende retsmøder afholdes for lukkede  \r\n\r\n døre. Med parternes tiltræden kan retsformanden dog tillade andre end  \r\n\r\n partsrepræsentanterne at overvære retsmøderne. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> For domsforhandlingen gælder med de fornødne  \r\n\r\n tilpasninger retsplejelovens regler om domsforhandling af borgerlige sager i  \r\n\r\n 1. instans. </P>  \r\n\r\n<P CLASS=STK> <I>Stk. 2. </I> Domsforhandlingen foregår for åbne døre,  \r\n\r\n medmindre retsformanden undtagelsesvis af hensyn til ro og orden i  \r\n\r\n retslokalet beslutter, at dørene skal lukkes. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Dommen vedtages ved afstemning efter  \r\n\r\n forudgående rådslagning. Rådslagningen og afstemningen sker mundtligt, og  \r\n\r\n retsformanden stemmer altid sidst. I afstemningen deltager kun de dommere,  \r\n\r\n som har overværet den mundtlige forhandling i dens helhed. De afgivne stemmer  \r\n\r\n indføres i uddrag i stemmeafgivningsbogen. </P>  \r\n\r\n<P CLASS=STK> <I>Stk. 2. </I> Afgørelsen træffes efter stemmeflertallet. </P>  \r\n\r\n<P CLASS=STK> <I>Stk. 3. </I> Udkast til dommen udarbejdes af retsformanden,  \r\n\r\n hvorefter den endelige ordlyd vedtages af de deltagende dommere. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Dommen, der afsiges i et offentligt retsmøde  \r\n\r\n ved oplæsning af domsslutningen, skal ledsages af grunde, men ikke indeholde  \r\n\r\n oplysning om de forskellige meninger under afstemningen. </P>  \r\n\r\n<P CLASS=STK> <I>Stk. 2. </I> Ved dommen skal det pålægges den tabende part  \r\n\r\n at betale et beløb til delvis dækning af Arbejdsrettens omkostninger. Retten  \r\n\r\n kan undtagelsesvis pålægge begge parter at betale en del af beløbet. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Retsplejelovens bestemmelser om virkningen af  \r\n\r\n en parts udeblivelse, om adgangen til genoptagelse af borgerlige sager, der  \r\n\r\n er afgjort ved udeblivelsesdom, og om ekstraordinær genoptagelse af  \r\n\r\n borgerlige sager finder tilsvarende anvendelse i sager, der behandles af  \r\n\r\n Arbejdsretten. </P>  \r\n\r\n<P CLASS=STK> <I>Stk. 2. </I> Arbejdsrettens formandskab kan undtagelsesvis  \r\n\r\n tillade, at sager, der efter § 16, stk. 3, er afgjort af retsformanden,  \r\n\r\n genoptages, når </P>  \r\n\r\n<UL CLASS=PLAIN-LIST>  \r\n\r\n<LI>1) det må anses for overvejende sandsynligt, at sagen uden ansøgerens  \r\n\r\n fejl har været urigtigt oplyst, og at sagen efter en genoptagelse vil få et  \r\n\r\n væsentlig forskelligt resultat, </LI>  \r\n\r\n<LI>2) det må anses for givet, at ansøgeren kun ad denne vej vil kunne undgå  \r\n\r\n eller oprette et for ham indgribende tab, og </LI>  \r\n\r\n<LI>3) omstændighederne i øvrigt i høj grad taler for genoptagelse. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Arbejdsrettens domme kan fuldbyrdes efter  \r\n\r\n retsplejelovens regler om tvangsfuldbyrdelse af domme. </P>  \r\n\r\n<P CLASS=STK> <I>Stk. 2. </I> Forlig indgået for Arbejdsretten, beslutninger  \r\n\r\n efter § 16, stk. 3, og afgørelser ved mæglings- og organisationsmøder samt  \r\n\r\n ved faglige voldgiftsretter og afskedigelsesnævn kan fuldbyrdes efter  \r\n\r\n retsplejelovens regler om fuldbyrdelse af forlig. </P>  \r\n\r\n<P CLASS=STK> <I>Stk. 3. </I> Retsplejelovens bestemmelser vedrørende  \r\n\r\n indsigelser mod rigtigheden af domme m.v., der fremsættes under  \r\n\r\n tvangsfuldbyrdelsen, finder tilsvarende anvendelse for indsigelser, der  \r\n\r\n fremsættes under fuldbyrdelsen af Arbejdsrettens domme, kendelser og  \r\n\r\n beslutninger. </P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Er der ikke mellem overenskomstparterne  \r\n\r\n vedtaget betryggende regler til afgørelse af uenighed af faglig karakter,  \r\n\r\n anses bestemmelserne i den til enhver tid mellem Dansk Arbejdsgiverforening  \r\n\r\n og Landsorganisationen i Danmark aftalte norm for regler for behandling af  \r\n\r\n faglig strid for at være gældende mellem parterne. </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> Loven træder i kraft den 15. marts 1997. </P>  \r\n\r\n<P CLASS=STK> <I>Stk. 2. </I> Lov nr. 317 af 13. juni 1973 om Arbejdsretten  \r\n\r\n ophæves. </P>  \r\n\r\n<P CLASS=STK> <I>Stk. 3. </I> Indtil der med virkning fra 1. januar 1998 er  \r\n\r\n foretaget beskikkelse efter § 3, forbliver de nu siddende ordinære dommere i  \r\n\r\n virksomhed. Rettens nuværende formandskab forbliver siddende, indtil nyt  \r\n\r\n formandskab er beskikket efter § 4. Rettens nuværende sekretær forbliver  \r\n\r\n siddende, indtil en sekretariatsleder er udnævnt efter § 5. </P>  \r\n\r\n<P CLASS=STK> <I>Stk. 4. </I> De ved lovens ikrafttræden verserende sager  \r\n\r\n skal behandles efter de nye regler, jf. dog stk. 3. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 12.  \r\n\r\n marts 1997 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/ Jytte Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/03/1997"
        },
        {
            "displayName": "Accession",
            "displayValue": "A19970018330"
        },
        {
            "displayName": "Entydig dokumentidentifikation",
            "displayValue": "CM043399"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "183"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "12/03/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Arbejdsmin., j.nr. 96-516-9"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}