{
    "id": 106188,
    "title": "1986 BSF 75   FORSLAG TIL FOLKETINGSBESLUTNING OM FOREBYGGELSE AF UHELD I FORBINDELSE   MED TRANSPORT AF FARLIGT GODS M.V. ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 75",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 75 </P>  \r\n\r\n<P></P>  \r\n\r\n<P>Forslag til folketingsbeslutning om forebyggelse af uheld i forbindelse  \r\n\r\n med transport af farligt gods m.v. </P>  \r\n\r\n<P></P>  \r\n\r\n<P>Fremsat af Anne Grete Holmsgård (SF) Margrete Auken (SF) Erik Holst (S)  \r\n\r\n Løvig Simonsen (S) Lone Dybkjær (RV) Dagmar Mørk Jensen (RV) Albrechtsen (VS)  \r\n\r\n Elisabeth Bruun Olesen (VS) </P>  \r\n\r\n<P></P>  \r\n\r\n<P>den 18. december 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at skabe forbedret sikkerhed i </P>  \r\n\r\n<P>forbindelse med transport af farlige stoffer efter følgende </P>  \r\n\r\n<P>retningslinier: </P>  \r\n\r\n<P>1. Den nuværende administrative opdeling på 5 ministerier </P>  \r\n\r\n<P>rationaliseres og koordineres, således at det øverste ansvar </P>  \r\n\r\n<P>samles i eet ministerium. </P>  \r\n\r\n<P>2. Personer beskæftiget med transport af farlige stoffer samt </P>  \r\n\r\n<P>personer beskæftiget med bekæmpelse af uheld med farlige stoffer </P>  \r\n\r\n<P>skal have gennemgået en kvalificerende uddannelse. Kravene til </P>  \r\n\r\n<P>uddannelsen fastlægges centralt. </P>  \r\n\r\n<P>3. Der udarbejdes fælles retningslinier for indsatsberedskabet, og </P>  \r\n\r\n<P>der sikres hurtig identifikation af de pågældende stoffer. </P>  \r\n\r\n<P>4. Der fastlægges et net af faste ruter med sikrede opholds- og </P>  \r\n\r\n<P>parkeringspladser for transport af farlige stoffer. Pladserne </P>  \r\n\r\n<P>miljøgodkendes. </P>  \r\n\r\n<P>5. For hver politikreds, hvorigennem der er fastlagte ruter, </P>  \r\n\r\n<P>udarbejdes der beredskabsplaner efter centralt fastsatte </P>  \r\n\r\n<P>retningslinier. Beredskabsplanerne skal, for så vidt de angår </P>  \r\n\r\n<P>civiles sikkerhed, være offentligt tilgængelige. </P>  \r\n\r\n<P>6. Der udarbejdes informationssystemer, der sikrer, at myndighederne </P>  \r\n\r\n<P>til enhver tid ved, hvilke farlige stoffer der er under transport </P>  \r\n\r\n<P>inden for deres område. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 381 </P>  \r\n\r\n<P>Folketinget opfordrer regeringen til at skabe forbedret sikkerhed i </P>  \r\n\r\n<P>forbindelse med transport af farlige stoffer efter følgende </P>  \r\n\r\n<P>retningslinier: </P>  \r\n\r\n<P>1. Den nuværende administrative opdeling på 5 ministerier </P>  \r\n\r\n<P>rationaliseres og koordineres, således at det øverste ansvar </P>  \r\n\r\n<P>samles i eet ministerium. </P>  \r\n\r\n<P>2. Personer beskæftiget med transport af farlige stoffer samt </P>  \r\n\r\n<P>personer beskæftiget med bekæmpelse af uheld med farlige stoffer </P>  \r\n\r\n<P>skal have gennemgået en kvalificerende uddannelse. Kravene til </P>  \r\n\r\n<P>uddannelsen fastlægges centralt. </P>  \r\n\r\n<P>3. Der udarbejdes fælles retningslinier for indsatsberedskabet, og </P>  \r\n\r\n<P>der sikres hurtig identifikation af de pågældende stoffer. </P>  \r\n\r\n<P>4. Der fastlægges et net af faste ruter med sikrede opholds- og </P>  \r\n\r\n<P>parkeringspladser for transport af farlige stoffer. Pladserne </P>  \r\n\r\n<P>miljøgodkendes. </P>  \r\n\r\n<P>5. For hver politikreds, hvorigennem der er fastlagte ruter, </P>  \r\n\r\n<P>udarbejdes der beredskabsplaner efter centralt fastsatte </P>  \r\n\r\n<P>retningslinier. Beredskabsplanerne skal, for så vidt de angår </P>  \r\n\r\n<P>civiles sikkerhed, være offentligt tilgængelige. </P>  \r\n\r\n<P>6. Der udarbejdes informationssystemer, der sikrer, at myndighederne </P>  \r\n\r\n<P>til enhver tid ved, hvilke farlige stoffer der er under transport </P>  \r\n\r\n<P>inden for deres område. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Formålet med forslaget er at udvide og styrke det nuværende beredskab </P>  \r\n\r\n<P>- i bredeste forstand - til forebyggelse af uheld i forbindelse </P>  \r\n\r\n<P>med transport af farlige stoffer. </P>  \r\n\r\n<P>Baggrunden for forslaget er, at forslagsstillerne finder, at reglerne </P>  \r\n\r\n<P>for transport af farlige stoffer samt beredskaberne i forbindelse </P>  \r\n\r\n<P>med uheldsbekæmpelse er mangelfulde. </P>  \r\n\r\n<P>De danske regler er betydeligt dårligere end tilsvarende regler i </P>  \r\n\r\n<P>f.eks. USA og Sverige. </P>  \r\n\r\n<P>Den seneste tids debat om forholdene ved Vordingborg og Rødby </P>  \r\n\r\n<P>stationer m.v. har demonstreret nogle af de centrale problemer. </P>  \r\n\r\n<P>Bl.a. har det her vist sig, at mange faresedler er mangelfuldt </P>  \r\n\r\n<P>eller direkte forkert udfyldte, at der mangler kvalificerede </P>  \r\n\r\n<P>beredskabsplaner, at uddannelserne af personalet er </P>  \r\n\r\n<P>utilstrækkelige, og at jernbanevogne henstår under ubetryggende </P>  \r\n\r\n<P>forhold. </P>  \r\n\r\n<P>Det er forslagsstillernes opfattelse, at disse mangler ikke kun </P>  \r\n\r\n<P>gælder banetransporter, men også andre transporter, herunder </P>  \r\n\r\n<P>vejtransporter. En nærmere gennemgang af vejtransporterne ville </P>  \r\n\r\n<P>formentlig afsløre mange forkert udfyldte, mangelfuldt udfyldte </P>  \r\n\r\n<P>eller slet ikke udfyldte faresedler. </P>  \r\n\r\n<P>Hvad vejtransporterne angår, er det desuden et åbenlyst problem, at </P>  \r\n\r\n<P>de internationale regler, Danmark har tiltrådt (ADR-reglerne), kun </P>  \r\n\r\n<P>gælder grænseoverskridende transporter, men ikke indenlandske </P>  \r\n\r\n<P>transporter. </P>  \r\n\r\n<P>Præcis hvor mange transporter der foretages årligt, er der ikke </P>  \r\n\r\n<P>overblik over. Ej heller hvor mange uheld der sker. Dette skyldes, </P>  \r\n\r\n<P>at der ikke i dag føres en egentlig statistik herover. </P>  \r\n\r\n<P>Det bør derfor sikres, at en sådan statistik udarbejdes. </P>  \r\n\r\n<P>Området lider i øvrigt under, at det er spredt ud på 5 ministerier. </P>  \r\n\r\n<P>Vejtransporter hører under Justitsministeriet. Transporter til søs </P>  \r\n\r\n<P>under Industriministeriet. Banetransporter og lufttransporter </P>  \r\n\r\n<P>under Ministeriet for Offentlige Arbejder. Indsatsberedskabet </P>  \r\n\r\n<P>ligger hos brandvæsenet og civilforsvaret. Beredskabsplanerne </P>  \r\n\r\n<P>hører under de lokale politimestre. Sygehusberedskabet sorterer </P>  \r\n\r\n<P>under Indenrigsministeriet, og endelig ligger en del af kontrollen </P>  \r\n\r\n<P>under Miljøministeriet. </P>  \r\n\r\n<P>Denne spredte kompetencefordeling gør området vanskeligt </P>  \r\n\r\n<P>gennemskueligt og betyder under alle omstændigheder, at det er </P>  \r\n\r\n<P>nødvendigt med en løbende og tæt koordinering, ligesom det er </P>  \r\n\r\n<P>ønskeligt, at eet ministerium har hovedansvaret for området. </P>  \r\n\r\n<P>Det er forslagsstillernes opfattelse, at der kunne ydes en værdifuld </P>  \r\n\r\n<P>indsats, hvis der blev tilrettelagt en effektiv stikprøvekontrol </P>  \r\n\r\n<P>af transporter med farlige stoffer, herunder stikprøver fra </P>  \r\n\r\n<P>transporter, der kunne tænkes at indeholde sådanne stoffer. </P>  \r\n\r\n<P>Forslagsstillerne ønsker at understrege nødvendigheden af, at </P>  \r\n\r\n<P>personale, der beskæftiger sig med transporter (chauffører, </P>  \r\n\r\n<P>jernbanepersonale m.v.), og personer beskæftiget med </P>  \r\n\r\n<P>indsatsberedskaber (brandfolk, Falck m.v.) har gennemgået en </P>  \r\n\r\n<P>kvalificerende uddannelse forud for deres respektive arbejde. Hvad </P>  \r\n\r\n<P>angår såvel personale beskæftiget med transporter som personale, </P>  \r\n\r\n<P>der sorterer under indsatsberedskabet, er det af stor værdi, at de </P>  \r\n\r\n<P>har tilstrækkeligt kvalificeret og anvendeligt </P>  \r\n\r\n<P>informationsmateriale til rådighed. </P>  \r\n\r\n<P>Forslagsstillerne ønsker desuden at understrege det væsentlige i, at </P>  \r\n\r\n<P>de ansvarlige for indsatsberedskabet kan tilkalde eksperthjælp, da </P>  \r\n\r\n<P>en hurtig identificering af stoffernes farlighed, mængde m.v. er </P>  \r\n\r\n<P>afgørende for en effektiv bekæmpelse af uheld. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00075"
        },
        {
            "displayName": "Entydig dokumentidentifikation",
            "displayValue": "CL005012"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "75"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}