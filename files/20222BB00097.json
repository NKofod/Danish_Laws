{
    "id": 235364,
    "title": "Forslag til folketingsbeslutning om forbud mod import og salg af nye fossilbiler fra 2025",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 97",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Jette Gottlieb (EL), Pelle Dragsted (EL), Peder Hvelplund (EL), Rosa Lund (EL), Trine Pertou Mach (EL), Søren Egge Rasmussen (EL), Søren Søndergaard (EL), Victoria Velasquez (EL) og Mai Villadsen (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om forbud mod import og salg af nye fossilbiler fra 2025</p>\r\n<p class=\"Tekst1Sp\">Folketinget pålægger regeringen at fremsætte lovforslag om et forbud mod import og salg af nye benzin- og dieselbiler i Danmark gældende fra 2025. Forslaget ændrer ikke på reglerne for import og salg af brugte fossilbiler.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Omstilling af transportsektoren er afgørende for, at vi i Danmark når vores CO<span class=\"Subscript\">2</span>-reduktionsmål for 2030. Transportsektorens andel af de samlede CO<span class=\"Subscript\">2</span>-nettoudledninger udgjorde i 2020 i Danmark 27 pct., og i 2030 forventes 32 pct. af nettoudledningerne at stamme fra transportsektoren (»Klimastatus og -fremskrivning 2022 – Tal bag figurer«, Energistyrelsen, april 2022). Inden for transportsektoren tegnede alene vejtransporten sig for 91 pct. af udledningerne i 2020. Energistyrelsen har i rapporten »Klimastatus og -fremskrivning 2022« vurderet, at det samlede salg af nye benzin- og dieseldrevne personbiler vil være stigende hvert eneste år i perioden 2027-2030 (»Klimastatus og -fremskrivning 2022 – Tal bag figurer«, Energistyrelsen, april 2022).</p>\r\n<p class=\"NormalInd\">\r\n</p>\r\n<p class=\"NormalInd\">Der er derfor stort behov for ambitiøse tiltag for at sikre en grøn omstilling af den danske bilpark. En effektiv måde at gøre det på er at forbyde import og salg af nye benzin- og dieselbiler fra 2025. Det vil føre til store CO<span class=\"Subscript\">2</span>-reduktioner. CONCITO har tidligere anslået, at CO<span class=\"Subscript\">2</span>-reduktionen ved et forbud i 2025 vil være op til 1,8 mio t CO<span class=\"Subscript\">2</span>-e over en 5-årig periode frem til 2030 (»Klimahandling her og nu«, Klimakrav.dk, oktober 2022).</p>\r\n<p class=\"NormalInd\">\r\n</p>\r\n<p class=\"NormalInd\">Salg af nye fossilbiler binder samfundet til fossile udledninger i mange år. En ny bil har i gennemsnit en levetid på 15 år, og 40 pct. af alle biler kører i endnu længere tid på vejene (»Stop for salg af fossile biler i 2030«, Klimarådet, januar 2023). Man bør derfor operere med en 20-årig periode fra et forbud mod salg af nye fossilbiler bliver vedtaget, til der er opnået en CO<span class=\"Subscript\">2</span>-neutral bilpark. Derfor har en bred koalition af grønne civilsamfundsorganisationer (Rådet for Grøn Omstilling, Mellemfolkeligt Samvirke, Greenpeace Danmark, Klimabevægelsen i Danmark, Verdens Skove, Dansk Vegetarisk Forening og Den Grønne Ungdomsbevægelse) foreslået et stop for import og salg af nye fossilbiler fra 2025 (»Klimahandling her og nu«, Klimakrav.dk, oktober 2022). Klimarådet har foreslået et forbud i 2030 (»Kendte veje og nye spor til 70 procents reduktion – Retning og tiltag for de næste ti års klimaindsats i Danmark«, Klimarådet, marts 2020). Siden Klimarådet anbefalede et 2030-forbud, har regeringen imidlertid sat som mål, at Danmark skal fremrykke målet om at være CO<span class=\"Subscript\">2</span>-neutrale fra 2050 til 2045 (»Ansvar for Danmark – Det politiske grundlag for Danmark«, regeringen, december 2022). Der er derfor grund til tilsvarende at fremrykke et forbud til 2025 i forhold til Klimarådets oprindelige 2030-anbefaling.</p>\r\n<p class=\"NormalInd\">\r\n</p>\r\n<p class=\"NormalInd\">Europa-Kommissionen fremsatte 14. juli 2021 forslag om ændring af forordning 2019/631 for så vidt angår styrkelse af præstationsnormerne for nye personbilers og nye lette erhvervskøretøjers CO<span class=\"Subscript\">2</span>-emissioner i overensstemmelse med Unionens øgede klimaambitioner. Forslaget er ved fremsættelsen af dette beslutningsforslag endnu ikke vedtaget. Europa-Kommissionens forslag indebærer, at CO<span class=\"Subscript\">2</span>-udledningen fra både personbiler og varevogne skal reduceres med 100 pct. i 2035 i forhold til 2021, hvilket reelt vil betyde en udfasning af salg af nye fossildrevne lette køretøjer i 2035 (Europa-Parlamentets og Rådets forordning om ændring af forordning (EU) 2019/631 af 14. juni 2021 for så vidt angår styrkelse af præstationsnormerne for nye personbilers og nye lette erhvervskøretøjers CO<span class=\"Subscript\">2</span>-emissioner i overensstemmelse med Unionens øgede klimaambitioner).</p>\r\n<p class=\"NormalInd\">\r\n</p>\r\n<p class=\"NormalInd\">Udfordringerne med CO<span class=\"Subscript\">2</span>-udledninger fra personbiler er selvsagt ikke kun et problem i Danmark. Det er derfor positivt, at EU har ambitioner om at nedbringe udledningerne fra vejtransporten, men et forbud mod import og salg af nye fossilbiler, der først er gældende fra 2035, er utilstrækkeligt.</p>\r\n<p class=\"NormalInd\">\r\n</p>\r\n<p class=\"NormalInd\">Typegodkendelser af biler er i dag reguleret af EU-lovgivning. Der er tale om totalharmoniserede regler. Finansministeriet har oplyst i et svar til Folketinget den 31. august 2016, at det derfor vil være i strid med EU-reglerne, hvis Danmark eller andre medlemslande vedtager et nationalt salg- og importforbud mod fossile biler, jf. Finansudvalget – alm. del, svar på spørgsmål 431, folketingsåret 2015-16. Forslagsstillerne mener imidlertid, at hensynet til den grønne omstilling og klimaet må står over hensynet til EU’s indre marked, hvorfor Folketinget bør vedtage dette beslutningsforslag og sikre, at der fra 2025 ikke længere importeres eller sælges nye fossilbiler i Danmark.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Jette Gottlieb</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om forbud mod import og salg af nye fossilbiler fra 2025.</p>\r\n<p class=\"ForslagsNummer\">(Beslutningsforslag nr. B 97)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 97",
            "stateLabel": "Igangværende",
            "references": [
                {
                    "shortName": "2022/2 BSF 97",
                    "title": "Forslag til folketingsbeslutning om forbud mod import og salg af nye fossilbiler fra 2025",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235364,
                    "eliUri": "/eli/ft/20222BB00097",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b97/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "18/03/2023"
        },
        {
            "displayName": "Accession",
            "displayValue": "20222BB00097"
        },
        {
            "displayName": "Entydig dokumentidentifikation",
            "displayValue": "AX028432"
        },
        {
            "displayName": "Dato for førstegangsindlæggelse",
            "displayValue": "18/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "97"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}