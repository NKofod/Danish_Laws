{
    "id": 109373,
    "title": "1991 BTL 101   BETÆNKNING OVER FORSLAG TIL LOV OM ÆNDRING AF TEATERLOV (DET KONGELIGE   TEATER OG KAPEL)    NR L 101 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 101",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 101 </P>  \r\n\r\n<P></P>  \r\n\r\n<P>Betænkning over Forslag til lov om ændring af teaterlov (Det Kongelige  \r\n\r\n Teater og Kapel) <BR>  \r\n\r\n Nr L 101 1991-92, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19911211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til kulturministeren, som denne har besvaret </P>  \r\n\r\n<P>skriftligt. Nogle af de skriftlige spørgsmål og ministerens </P>  \r\n\r\n<P>besvarelse heraf er optrykt som bilag til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Bentson, Birgitte, Virum, </P>  \r\n\r\n<P>Dansk Skuespillerforbund, </P>  \r\n\r\n<P>Det Kgl. Kapel, </P>  \r\n\r\n<P>Det Kongelige Teater, </P>  \r\n\r\n<P>Odense Teater, </P>  \r\n\r\n<P>Viltoft &amp; Høberg-Petersen, </P>  \r\n\r\n<P>Aalborg Teater og </P>  \r\n\r\n<P>Århus Teater. </P>  \r\n\r\n<P>Der er af kulturministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Udvalget har noteret sig, at der ved det fremsatte forslag til ændring af  \r\n\r\n teaterloven etableres en bestyrelse, men der ændres principielt ikke hermed  \r\n\r\n ved Folketingets Kulturudvalgs adgang til at følge teatrets drift. </P>  \r\n\r\n<P>Udvalget har endvidere noteret sig, at kulturministeren i forbindelse med  \r\n\r\n behandlingen af habilitetsspørgsmål for så vidt angår bestyrelsesmedlemmer  \r\n\r\n har tilkendegivet, at man ved udpegningen vil afveje hensynet til, at der  \r\n\r\n tilføres teatret den bedst mulige ekspertise og den risiko, der i det  \r\n\r\n konkrete tilfælde måtte være for, at der vil kunne opstå inhabilitet i  \r\n\r\n forbindelse med varetagelsen af opgaver som medlem af Det Kongelige Teaters  \r\n\r\n bestyrelse. </P>  \r\n\r\n<P>Et mindretal (Socialistisk Folkepartis og Centrum-Demokraternes medlemmer  \r\n\r\n af udvalget) ønsker at præcisere vigtigheden af, at Det Kongelige Kapel  \r\n\r\n fortsat får mulighed for at opretholde den for kapellet så nødvendige  \r\n\r\n koncertvirksomhed både i ind- og udland, en koncertvirksomhed, som helt  \r\n\r\n afgjort er med til at opretholde den høje kunstneriske standard, som kapellet  \r\n\r\n har i dag. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Venstres, Centrum-Demokraternes og Kristeligt  \r\n\r\n Folkepartis medlemmer af udvalget) lovforslaget til <I>vedtagelse</I> med de  \r\n\r\n af kulturministeren stillede ændringsforslag. Flertallet vil stemme imod de  \r\n\r\n under nr. 1 og 6 stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de stillede ændringsforslag  \r\n\r\n og udtaler følgende: </P>  \r\n\r\n<P>Da det ser ud til, at en lov om en bestyrelse for Det Kongelige Teater  \r\n\r\n bliver vedtaget, skal SF gøre opmærksom på, at SF principielt mener, at Det  \r\n\r\n Kongelige Teater burde have haft den arbejdsro, som et flertal i Folketinget  \r\n\r\n lovede i foråret 1991. Det er et voldsomt indgreb i denne arbejdsro, at  \r\n\r\n Folketinget nu i hast skal pålægge teatret helt nye arbejdsbetingelser, som  \r\n\r\n jo vil være en følge af det foreliggende lovforslag. </P>  \r\n\r\n<P>Derudover mener SF, at bestyrelsen for Det Kongelige Teater burde være  \r\n\r\n sammensat efter de samme principper som bestyrelsen for Danmarks Radio, men  \r\n\r\n med de foreslåede ændringer vil SF indstille lovforslaget til vedtagelse.  \r\n\r\n</P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med det under nr. 2 stillede  \r\n\r\n ændringsforslag. Mindretallet vil stemme imod de øvrige ændringsforslag og  \r\n\r\n ønsker at udtale følgende: </P>  \r\n\r\n<P>Fremskridtspartiet mener, at det er vigtigt, at Folketinget blander sig  \r\n\r\n uden om kulturlivet. Kultur er et anliggende, der skal afgøres af  \r\n\r\n befolkningen og ikke af Folketinget. På den baggrund synes  \r\n\r\n Fremskridtspartiet, at det er et meget lille skridt i den rigtige retning mod  \r\n\r\n selvstyre, at regeringen med lovforslaget vil give Det Kongelige Teater  \r\n\r\n større økonomisk og administrativ selvstændighed. </P>  \r\n\r\n<P>Fremskridtspartiet finder det positivt, at lovforslaget åbner for, at Det  \r\n\r\n Kongelige Teater i højere grad vil kunne drives efter kommercielle  \r\n\r\n principper. </P>  \r\n\r\n<P>I forlængelse af Fremskridtspartiets ønske om at drive Det Kongelige  \r\n\r\n Teater på mere kommercielle vilkår finder Fremskridtspartiet det positivt, at  \r\n\r\n kulturministeren vil popularisere Det Kongelige Teaters repertoire, idet Det  \r\n\r\n Kongelige Teaters produktioner skal gøres tilgængelige for et bredere  \r\n\r\n publikum i form af radio- og tv-transmissioner. </P>  \r\n\r\n<P>Fremskridtspartiet kan tilslutte sig lovforslaget, men vil samtidig  \r\n\r\n understrege, at lovforslaget ikke i sig selv er tilstrækkeligt til at løse  \r\n\r\n strukturproblemerne på Det Kongelige Teater. Efter Fremskridtspartiets  \r\n\r\n opfattelse skal der langt mere vidtgående tiltag til for at løse Det  \r\n\r\n Kongelige Teaters strukturproblemer. For Fremskridtspartiet er den bedste  \r\n\r\n løsning for Det Kongelige Teaters medarbejdere og for publikum en  \r\n\r\n privatisering. </P>  \r\n\r\n<P>Fremskridtspartiet kan ikke tilslutte sig ændringsforslaget om, at der  \r\n\r\n skal gives plads til to medarbejderrepræsentanter i bestyrelsen. En af  \r\n\r\n grundene til Det Kongelige Teaters utrolig dårlige økonomi og drift er netop  \r\n\r\n usamarbejdsvillige medarbejdere. Medarbejdernes uvillighed til samarbejde  \r\n\r\n skal således ikke belønnes med bestyrelsesposter. </P>  \r\n\r\n<P>Et <I>tredje mindretal</I> (Det Radikale Venstres medlem af udvalget)  \r\n\r\n indstiller lovforslaget til <I>vedtagelse</I> med de under nr. 1-5 stillede  \r\n\r\n ændringsforslag. Dette mindretal vil stemme imod det under nr. 6 stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF), tiltrådt af et <I>mindretal</I> (RV): </P>  \r\n\r\n<P> <B>1)</B> I den foreslåede affattelse af lovens <I>§ 2</I> indsættes i  \r\n\r\n<I>stk. 1, sidste pkt.,</I> efter &#187;scenekunst&#171; ordene: &#187;,  \r\n\r\n gennem eksperimenterende virksomhed og særlige initiativer&#171;. </P>  \r\n\r\n<P>Af <I>kulturministeren,</I> tiltrådt af <I>udvalget: </I></P>  \r\n\r\n<P>  <B>2)</B> I den foreslåede affattelse af lovens <I>§ 2</I> affattes  \r\n\r\n<I>stk. 3</I> således: </P>  \r\n\r\n<P> <I>&#187;Stk. 3.</I> Det Kongelige Teater har til opgave at skabe  \r\n\r\n mulighed for, at nationalscenens produktioner kan gøres tilgængelige for et  \r\n\r\n bredt publikum gennem udsendelse i radio og tv samt ved salg af optagelser.  \r\n\r\n Teatret skal endvidere bidrage til, at denne mulighed udnyttes på bedst mulig  \r\n\r\n måde.&#171; </P>  \r\n\r\n<P>Af <I>kulturministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P> <B>3)</B> I den foreslåede affattelse af lovens <I>§ 3</I> affattes  \r\n\r\n<I>stk. 1</I> således: </P>  \r\n\r\n<P>&#187;Det Kongelige Teater er en statsvirksomhed, der ledes af en  \r\n\r\n bestyrelse på indtil 8 medlemmer, der beskikkes af kulturministeren.&#171;  \r\n\r\n</P>  \r\n\r\n<P> <B>4)</B> I den foreslåede affattelse af lovens <I>§ 3</I> affattes  \r\n\r\n<I>stk. 2</I> således: </P>  \r\n\r\n<P> <I>&#187;Stk. 2.</I> 6 medlemmer udpeges af kulturministeren og skal  \r\n\r\n repræsentere kulturel og ledelsesmæssig indsigt.&#171; </P>  \r\n\r\n<P> <B>5)</B> I den foreslåede affattelse af lovens <I>§ 3</I> affattes  \r\n\r\n<I>stk. 3</I> således: </P>  \r\n\r\n<P> <I>&#187;Stk. 3.</I> Medarbejderne på Det Kongelige Teater kan udpege to  \r\n\r\n repræsentanter til bestyrelsen.&#171; </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>6)</B> I den foreslåede affattelse af lovens <I>§ 3</I> udgår <I>stk.  \r\n\r\n 4,</I> og i stedet indsættes som nyt stykke: </P>  \r\n\r\n<P> <I>&#187;Stk. 4.</I> Bestyrelsen skal sammensættes med en ligelig  \r\n\r\n kønsfordeling.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Den gældende ordlyd af formålsparagraffen for Det Kongelige Teater  \r\n\r\n foreslås opretholdt. </P>  \r\n\r\n<P>Til nr. 2 </P>  \r\n\r\n<P>Hensigten med bestemmelsen er at gøre det til en opgave for teatrets  \r\n\r\n ledelse at medvirke til, herunder være initiativtager til, at der med respekt  \r\n\r\n for de ophavsretlige bestemmelser indgås aftaler, der muliggør transmissioner  \r\n\r\n (overførelser af teatrets forestillinger til radio og tv) samt optagelser på  \r\n\r\n CD, video m.v. Det forudsættes, at der anvendes de til enhver tid egnede  \r\n\r\n audio- og audiovisuelle medier. </P>  \r\n\r\n<P>Det er herudover hensigten med lovbestemmelsen samtidig at gøre det til en  \r\n\r\n opgave for teatrets ledelse at være initiativtager til bl.a. gennem aftaler  \r\n\r\n med Danmarks Radio, TV 2, m.fl. at udbrede kendskabet til Det Kongelige  \r\n\r\n Teaters forestillinger dels i Danmark, men også gerne i udlandet. </P>  \r\n\r\n<P>Såvel turneaktiviteter som transmissioner af teatrets produktioner og salg  \r\n\r\n af optagelser af teatrets forestillinger og koncerter på CD'er,  \r\n\r\n videokassetter m.v. medvirker til at sikre, at Det Kongelige Teater bliver  \r\n\r\n hele landets teater. </P>  \r\n\r\n<P>Transmissioner, optagelser og salg af CD'er og videokassetter med teatrets  \r\n\r\n produktioner forudsætter, at der i overensstemmelse med ophavsretslovens  \r\n\r\n bestemmelser foreligger et samtykke fra rettighedshaverne. </P>  \r\n\r\n<P>Det er ikke hensigten at tilføre Det Kongelige Teater øgede bevillinger  \r\n\r\n til dækning af udgifter ved transmissioner m.v. Bestemmelsen om udbredelsen  \r\n\r\n af teatrets produktioner gennem transmissioner og salg af optagelser vil  \r\n\r\n tværtimod skabe grundlag for nye indtjeningsmuligheder. </P>  \r\n\r\n<P>Til nr. 3-5 </P>  \r\n\r\n<P>Det foreslås, at Det Kongelige Teater ledes af en bestyrelse på indtil 8  \r\n\r\n medlemmer, hvoraf de seks, der beskikkes af kulturministeren, repræsenterer  \r\n\r\n kulturel og ledelsesmæssig indsigt. </P>  \r\n\r\n<P>Herudover foreslås bestemmelser om beskikkelsesperiode, udpegning af  \r\n\r\n formand og næstformand og om fastsættelse af regler for medarbejdernes valg  \r\n\r\n af bestyrelsesmedlemmer. </P>  \r\n\r\n<P>Reglerne for medarbejdernes valg af bestyrelsesmedlemmer vil blive fastsat  \r\n\r\n af kulturministeren i samarbejde med medarbejderne. </P>  \r\n\r\n<P>Bestemmelserne i lov om ligestilling mellem mænd og kvinder ved udpegning  \r\n\r\n af medlemmer til offentlige udvalg, kommissioner og lignende vil blive fulgt  \r\n\r\n ved udpegningen af bestyrelsesmedlemmer. </P>  \r\n\r\n<P>Til nr. 6 </P>  \r\n\r\n<P>Det Kongelige Teaters medarbejdere skal selv kunne bestemme, hvordan deres  \r\n\r\n repræsentanter udpeges. I stedet foreslås som stk. 4 indsat en bestemmelse om  \r\n\r\n ligelig kønsfordeling med henblik på at overholde bestemmelserne i lov om  \r\n\r\n ligestilling. </P>  \r\n\r\n<P> <I>Hanne Andersen (S) Eva Fatum (S) Søren Hansen (S) Qvist Jørgensen (S)  \r\n\r\n Peder Sass (S) Jimmy Stahr (S)</I> fmd. <I>Pernille Frahm (SF) Birthe Hansen  \r\n\r\n (SF) Jette Pors (CD) Agnete Laustsen (KF) Jens Jørgensen (KF) Helge Sander  \r\n\r\n (V)</I> nfmd. <I>Mariann Fischer Boel (V) Erik Larsen (V) Pia Kjærsgaard (FP)  \r\n\r\n Ole Vig Jensen (RV) Lysholm Christensen (KRF) </I></P>  \r\n\r\n<P> </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til kulturministeren og dennes svar herpå  \r\n\r\n</P>  \r\n\r\n<P>  <I>Spørgsmål nr. 7: </I></P>  \r\n\r\n<P> &#187;Ministeren bedes oplyse, om teaterchefen og regnskabschefen  \r\n\r\n (direktionens ledelse) er fødte medlemmer af bestyrelsen for Det Kongelige  \r\n\r\n Teater, med eller uden stemmeret?&#187; </P>  \r\n\r\n<P> <I>Svar: </I></P>  \r\n\r\n<P> Bestyrelsen for Det Kongelige Teater vil i henhold til lovforslaget være  \r\n\r\n på indtil 6 medlemmer, hvoraf det ene udpeges af medarbejderne på teatret.  \r\n\r\n Der er ingen af direktionens medlemmer, der er fødte medlemmer af bestyrelsen  \r\n\r\n for Det Kongelige Teater. </P>  \r\n\r\n<P>Bestemmelserne om, i hvilket omfang medlemmer af direktionen skal have  \r\n\r\n adgang til at deltage i bestyrelsens møder, vil blive fastsat i en vedtægt.  \r\n\r\n</P>  \r\n\r\n<P>Som det fremgår af lovforslagets kapitel 2, § 4, stk. 2. fastsætter  \r\n\r\n kulturministeren efter indstilling fra bestyrelsen en vedtægt for Det  \r\n\r\n Kongelige Teater. </P>  \r\n\r\n<P>Efter min opfattelse vil det være helt givet, at det i vedtægten må  \r\n\r\n fastsættes, at teaterchefen overværer bestyrelsens møder og har ret til at  \r\n\r\n deltage i forhandlingerne. </P>  \r\n\r\n<P>Herudover mener jeg, at det formentlig ville være rigtigt at fastsætte, at  \r\n\r\n andre medarbejdere, først og fremmest medlemmer af teatrets direktion -  \r\n\r\n fortrinsvis den ledende administrative og økonomiske medarbejder - efter  \r\n\r\n aftale mellem formanden for bestyrelsen og teaterchefen kan deltage i  \r\n\r\n bestyrelsens møder. </P>  \r\n\r\n<P> <I>Spørgsmål nr. 9: </I></P>  \r\n\r\n<P> &#187;I forlængelse af svaret på spørgsmål 5 bedes ministeren oplyse,  \r\n\r\n hvilke aftaler eller om der er aftaler i eksisterende overenskomster eller  \r\n\r\n udkast til overenskomster, der omfatter teatrets produktioner i radio og tv,  \r\n\r\n optagelse på CD, video osv.&#171; </P>  \r\n\r\n<P> <I>Svar: </I></P>  \r\n\r\n<P> I henhold til den gældende overenskomst mellem Det Kongelige Teater og  \r\n\r\n Dansk Skuespillerforbund vedrørende skuespillere og operasangere er de  \r\n\r\n ansatte pligtige til at medvirke ved de af teatrets forestillinger, der  \r\n\r\n udsendes i radio, mod at oppebære de for sådanne udsendelser af Danmarks  \r\n\r\n Radio og Dansk Skuespillerforbund fastsatte vederlag. </P>  \r\n\r\n<P>Der indgår herudover ikke i de eksisterende overenskomster med de  \r\n\r\n kunstneriske personaleorganisationer på Det Kongelige Teater aftaler, der  \r\n\r\n omfatter udsendelse af teatrets produktioner i radio og tv eller optagelser  \r\n\r\n af forestillinger eller koncerter med henblik på salg af CD'er,  \r\n\r\n videokassetter m.v. </P>  \r\n\r\n<P>Overførelse af prøver eller forestillinger eller dele heraf kan kun ske,  \r\n\r\n hvis det sker i overensstemmelse med særlig aftale herom. Der henvises i  \r\n\r\n øvrigt til vedlagte notat om bestemmelsen i lovforslagets kapitel 2, § 2,  \r\n\r\n stk. 3. </P>  \r\n\r\n<P> <B>Notat om bestemmelsen </B></P>  \r\n\r\n<P>lovforslagets kapitel 2, § 2, stk. 3 </P>  \r\n\r\n<P> (Forslag til lov om ændring af teaterlov) </P>  \r\n\r\n<P>I henhold til lovforslagets kapitel 2, § 2, stk. 3, &#187;skal der skabes  \r\n\r\n mulighed for, at nationalscenens produktioner gøres tilgængelige for et bredt  \r\n\r\n publikum gennem udsendelse i radio og tv samt ved salg af optagelser.&#171;  \r\n\r\n</P>  \r\n\r\n<P>Ved denne bestemmelse tilkendegives, at det er en opgave for Det Kongelige  \r\n\r\n Teaters ledelse at medvirke til, at der gennem aftaler med indehavere af  \r\n\r\n ophavsrettigheder: forfattere, komponister, koreografer m.fl. og de udøvende  \r\n\r\n kunstnere, hvis værker og præstationer indgår i teatrets produktioner, skabes  \r\n\r\n mulighed for at gennemføre transmissioner og udgivelse på CD'er,  \r\n\r\n videokassetter m.v. </P>  \r\n\r\n<P>Det er endvidere en opgave for teatrets ledelse gennem aftaler med DR, TV  \r\n\r\n 2 m.fl. at sikre, at de aftaler, som teatret måtte indgå med indehaverne af  \r\n\r\n ophavsrettigehederne om adgangen til at lade forestillinger og koncerter  \r\n\r\n transmittere og optage på CD'er, videokassetter m.v., bliver udnyttet bedst  \r\n\r\n muligt til gavn for et så bredt publikum som muligt. </P>  \r\n\r\n<P>Transmission, optagelser og salg af CD'er, videokassetter m.v. forudsætter  \r\n\r\n således, at der i overensstemmelse med ophavsretslovens bestemmelser  \r\n\r\n foreligger samtykke fra rettighedsindehaverne. </P>  \r\n\r\n<P>Der bliver ikke tale om at give Det Kongelige Teater en fortrinsstilling  \r\n\r\n eller særstilling. </P>  \r\n\r\n<P>Det bemærkes, at der i de seneste år i henhold til en forsøgsaftale mellem  \r\n\r\n DR og Dansk Skuespillerforbund er gennemført en række transmissioner  \r\n\r\n (overførelser til tv) af forestillinger på bl.a. Århus Teater og Ålborg  \r\n\r\n Teater. </P>  \r\n\r\n<P> <I>Spørgsmål nr. 10: </I></P>  \r\n\r\n<P> &#187;Ministeren bedes oplyse med hensyn til § 3, stk. 4, hvordan  \r\n\r\n reglerne for medarbejdernes valg af bestyrelsesmedlem vil blive  \r\n\r\n udformet.&#171; </P>  \r\n\r\n<P> <I>Svar: </I></P>  \r\n\r\n<P> Reglerne for medarbejdernes valg af bestyrelsesmedlem vil indeholde  \r\n\r\n bestemmelser om procedure, herunder om tidspunktet for valgets afholdelse, om  \r\n\r\n at det skal ske skriftligt og forestås af en valgkomite. Derudover vil  \r\n\r\n reglerne indeholde bestemmelser om, hvem der har valgret, og hvem der er  \r\n\r\n valgbar, og i tilknytning hertil bestemmelser om, hvem der kan foreslå  \r\n\r\n kandidater. Reglerne vil desuden indeholde bestemmelser om gennemførelsen af  \r\n\r\n afstemningen og om optællingen af afgivne stemmer. </P>  \r\n\r\n<P>Reglerne vil blive udarbejdet i samarbejde med teatrets personale. </P>  \r\n\r\n<P> <I>Spørgsmål nr. 13: </I></P>  \r\n\r\n<P> &#187;Ministeren bedes oplyse, om Det Kongelige Teaters bestyrelse vil  \r\n\r\n blive sammensat således, at der er repræsentation fra hele landet.&#171; </P>  \r\n\r\n<P> <I>Svar: </I></P>  \r\n\r\n<P> Ja - Det Kongelige Teaters bestyrelse vil blive sammensat således, at der  \r\n\r\n er repræsentation fra hele landet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/01/1992"
        },
        {
            "displayName": "Accession",
            "displayValue": "199114K00101"
        },
        {
            "displayName": "Entydig dokumentidentifikation",
            "displayValue": "CL002172"
        },
        {
            "displayName": "Dato for førstegangsindlæggelse",
            "displayValue": "09/01/1992"
        },
        {
            "displayName": "Dato for indlæggelse",
            "displayValue": "09/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "101"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}