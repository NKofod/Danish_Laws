{
    "id": 106249,
    "title": "1986 BSF 136   FORSLAG TIL FOLKETINGSBESLUTNING OM MEDEJENDOMSRET OG MEDBESTEMMELSE   (INDFØRELSE AF OVERSKUDSDELING) ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 136",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 136 </P>  \r\n\r\n<P></P>  \r\n\r\n<P>Forslag til folketingsbeslutning om medejendomsret og medbestemmelse  \r\n\r\n (Indførelse af overskudsdeling) </P>  \r\n\r\n<P></P>  \r\n\r\n<P>Fremsat af Svend Auken (S) Ritt Bjerregaard (S) Ole Vagn Christensen (S)  \r\n\r\n Anker Jørgensen (S) Søren B. Jørgensen (S) Ivar Nørgaard (S) Kaj Poulsen (S)  \r\n\r\n</P>  \r\n\r\n<P></P>  \r\n\r\n<P>den 11. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag i </P>  \r\n\r\n<P>folketingsåret 1986-87 om indførelse af overskudsdeling efter </P>  \r\n\r\n<P>følgende retningslinjer: </P>  \r\n\r\n<P>1. Formålet med overskudsdelingen er at give lønmodtagerne en fælles </P>  \r\n\r\n<P>medejendomsret til værditilvæksten i virksomhederne og dermed også </P>  \r\n\r\n<P>en virkelig ret til medbestemmelse. </P>  \r\n\r\n<P>Med virkning fra 1. januar 1988 gennemføres lønmodtagernes </P>  \r\n\r\n<P>medejendomsret på grundlag af en andel af virksomhedernes </P>  \r\n\r\n<P>regnskabsmæssige overskud. </P>  \r\n\r\n<P>Ordningen omfatter alle virksomheder uanset ejerform og størrelse. </P>  \r\n\r\n<P>De offentlige ansattes andele udredes af staten og beregnes som </P>  \r\n\r\n<P>gennemsnittet af overskudsandelen pr. ansat i den private sektor. </P>  \r\n\r\n<P>Samtidig styrkes de offentligt ansattes ret til og mulighed for </P>  \r\n\r\n<P>medbestemmelse på deres arbejdsplads. </P>  \r\n\r\n<P>2. I virksomheder med 10 eller flere ansatte bliver lønmodtagernes </P>  \r\n\r\n<P>overskudsandel stående som en selvejende VIRKSOMHEDSFOND, hvis de </P>  \r\n\r\n<P>ansatte og virksomhedens ejere kan blive enige om vilkårene </P>  \r\n\r\n<P>herfor. </P>  \r\n\r\n<P>Virksomhedsfonden ledes af en bestyrelse valgt af og blandt de </P>  \r\n\r\n<P>ansatte. Fondens formål er at medvirke til investeringer og </P>  \r\n\r\n<P>udvikling og udbygning af virksomheden og samtidig sikre de </P>  \r\n\r\n<P>ansatte et økonomisk grundlag for større medbestemmelse. </P>  \r\n\r\n<P>I virksomheder med under 10 ansatte kan lønmodtagernes andele, hvis </P>  \r\n\r\n<P>der er enighed herom, også blive stående på særlige vilkår og med </P>  \r\n\r\n<P>tilsvarende formål som i større virksomheder. </P>  \r\n\r\n<P>3. Overskudsandele, som ikke kan blive stående i virksomheden, </P>  \r\n\r\n<P>indbetales til en fond oprettet i hvert amt. De offentligt </P>  \r\n\r\n<P>ansattes andele fordeles mellem amtsfondene. </P>  \r\n\r\n<P>AMTSFONDEN ledes af en bestyrelse bestående af repræsentanter for </P>  \r\n\r\n<P>lønmodtagerorganisationerne i amtet samt af medlemmer udpeget af </P>  \r\n\r\n<P>amtskommunen og kommunerne i amtet og af DET LOKALE ERHVERVSLIV. </P>  \r\n\r\n<P>Lønmodtagerrepræsentanterne udgør et flertal i bestyrelsen. </P>  \r\n\r\n<P>Formålet er at styrke medbestemmelsen for lønmodtagerne i </P>  \r\n\r\n<P>virksomhederne og at styrke beskæftigelses- og erhvervsudviklingen </P>  \r\n\r\n<P>i amtet, herunder fremme investeringer, produktudvikling og </P>  \r\n\r\n<P>-fornyelse, forskning og uddannelse i virksomhederne samt støtte </P>  \r\n\r\n<P>etableringen af nye virksomheder. </P>  \r\n\r\n<P>4. Til varetagelse af fællesopgaver for virksomheds- og amtsfonde og </P>  \r\n\r\n<P>den gensidige sikring af lønmodtagernes medejendomsret oprettes et </P>  \r\n\r\n<P>LANDSRåD med repræsentanter for lønmodtagerorganisationerne, </P>  \r\n\r\n<P>Nationalbanken og staten samt enkeltpersoner med særlig økonomisk </P>  \r\n\r\n<P>og erhvervsmæssig sagkundskab. Lønmodtagerrepræsentanterne udgør </P>  \r\n\r\n<P>et flertal i landsrådet. </P>  \r\n\r\n<P>Landsrådet har til opgave at formidle investeringer, som berører </P>  \r\n\r\n<P>flere amter, samt at yde den nødvendige service og rådgivning til </P>  \r\n\r\n<P>lønmodtagerne under ordningens opbygning. </P>  \r\n\r\n<P>5. Til endelig afgørelse af eventuelle tvivlsspørgsmål vedrørende </P>  \r\n\r\n<P>fastsættelse af overskudsandele og lign. oprettes et </P>  \r\n\r\n<P>OVERSKUDSDELINGSNæVN med repræsentanter for lønmodtagerne, det </P>  \r\n\r\n<P>offentlige, erhvervslivet samt den økonomiske og juridiske </P>  \r\n\r\n<P>sagkundskab. </P>  \r\n\r\n<P>6. I folketingsåret 1992-93 træffes der beslutning om en eventuel </P>  \r\n\r\n<P>udlodning af afkastet. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMæRKNINGER </P>  \r\n\r\n<P>Forslaget er indholdsmæssigt en genfremsættelse af beslutningsforslag </P>  \r\n\r\n<P>nr. B 66, fremsat den 14. januar 1986 (jf. Folketingstidende </P>  \r\n\r\n<P>1985-86, forhandlingerne sp. 4770 samt tillæg A sp. 2919). </P>  \r\n\r\n<P>Udvalgsbehandlingen af dette forslag førte til enighed mellem Det </P>  \r\n\r\n<P>Radikale Venstre, Socialistisk Folkeparti og Socialdemokratiet om </P>  \r\n\r\n<P>principperne for en fremtidig reform om obligatorisk </P>  \r\n\r\n<P>overskudsdeling, medejendomsret og medbestemmelse. </P>  \r\n\r\n<P>Fællesudtalelsen fra politisk-økonomisk udvalgs beretning af 19. </P>  \r\n\r\n<P>juni 1986 er optrykt som bilag til nærværende forslag. </P>  \r\n\r\n<P>Væsentlige elementer i fællesudtalelsen er, at reformen skal </P>  \r\n\r\n<P>- være obligatorisk, </P>  \r\n\r\n<P>- sigte mod en ændring af ejendomsretten, </P>  \r\n\r\n<P>- føre til reel medbestemmelse for de ansatte på den enkelte </P>  \r\n\r\n<P>virksomhed, </P>  \r\n\r\n<P>- indebære en fælles forvaltning af lønmodtagerkapitalen af de </P>  \r\n\r\n<P>ansatte i den enkelte virksomhed. </P>  \r\n\r\n<P>De forslag, som regeringen har fremsat under betegnelsen &#187;frivillig  \r\n\r\n</P>  \r\n\r\n<P>overskudsdeling&#171;, indeholder ingen af disse elementer, men er </P>  \r\n\r\n<P>først og fremmest en række forslag til skattebegunstigede </P>  \r\n\r\n<P>bonusordninger i private overskudsgivende erhvervsvirksomheder. </P>  \r\n\r\n<P>Med genfremsættelsen af dette forslag ønsker Socialdemokratiet at få </P>  \r\n\r\n<P>omsat fællesudtalelsens principper i konkret lovgivning. </P>  \r\n\r\n<P>Baggrunden for forslaget er først og fremmest et ønske blandt et </P>  \r\n\r\n<P>bredt flertal af lønmodtagerne om større indflydelse på og </P>  \r\n\r\n<P>medbestemmelse over egen arbejdssituation og et selvstændigt </P>  \r\n\r\n<P>ansvar i arbejds- og produktionslivet. </P>  \r\n\r\n<P>På tværs af alle partiskel og meningsforskelle er der i Danmark bred </P>  \r\n\r\n<P>enighed om, at den demokratiske styreform er den bedste og den </P>  \r\n\r\n<P>eneste retfærdige styreform. At beslutninger i </P>  \r\n\r\n<P>interesseorganisationer, foreninger og sammenslutninger bør </P>  \r\n\r\n<P>træffes demokratisk, sætter også kun de færreste spørgsmålstegn </P>  \r\n\r\n<P>ved. Det er en dybt rodfæstet opfattelse, at politiske </P>  \r\n\r\n<P>beslutninger, som har afgørende betydning for de enkelte </P>  \r\n\r\n<P>menneskers levevilkår og for samfundsudviklingen, bør træffes </P>  \r\n\r\n<P>demokratisk. </P>  \r\n\r\n<P>På trods af, at økonomiske dispositioner og beslutninger i vore </P>  \r\n\r\n<P>virksomheder ofte har langt større konsekvenser, ikke kun for de </P>  \r\n\r\n<P>ansatte, men også for samfundet som helhed, har den demokratiske </P>  \r\n\r\n<P>styreform imidlertid ikke vundet indpas på det økonomiske plan. </P>  \r\n\r\n<P>Socialdemokratiet mener, at ønsket om en udvidelse af demokratiet til </P>  \r\n\r\n<P>også at omfatte det økonomiske liv er en uundgåelig konsekvens af </P>  \r\n\r\n<P>en demokratisk livsopfattelse. </P>  \r\n\r\n<P>Beslutningsret og ejendomsret er tæt forbundne. Det er derfor helt </P>  \r\n\r\n<P>afgørende for en reel medbestemmelse, at lønmodtagerne opnår </P>  \r\n\r\n<P>medejendomsret til danske arbejdspladser gennem en obligatorisk og </P>  \r\n\r\n<P>solidarisk overskudsdeling. Det er også rimeligt i lys af, at </P>  \r\n\r\n<P>indtjeningen i danske virksomheder er et resultat af samvirket </P>  \r\n\r\n<P>mellem kapital og arbejdskraft. </P>  \r\n\r\n<P>Det andet udgangspunkt er, at mindre uligheder i fordelingen af </P>  \r\n\r\n<P>ejendomsretten til erhvervsformuerne i Danmark er det bedste </P>  \r\n\r\n<P>grundlag for en stabil og dynamisk videreførelse af </P>  \r\n\r\n<P>velværdssamfundet. I dag ejer ca. 10 pct. af de danske husstande </P>  \r\n\r\n<P>90 pct. af den samlede danske erhvervsformue. 84 pct. af de danske </P>  \r\n\r\n<P>lønmodtagere ejer ikke aktieposter i danske virksomheder. </P>  \r\n\r\n<P>Det tredje udgangspunkt er, at overskudsdelingsreformen vil løse det </P>  \r\n\r\n<P>dilemma, der knytter sig til en aktiv indkomst- og </P>  \r\n\r\n<P>omkostningspolitik i et erhvervsliv præget af privatejede </P>  \r\n\r\n<P>virksomheder. Det gælder både spørgsmålet om fordelingspolitikken </P>  \r\n\r\n<P>i forhold til den stigende overskudsudvikling og sikringen af en </P>  \r\n\r\n<P>acceptabel balance mellem investeringsudvikling og </P>  \r\n\r\n<P>overskudsudvikling. </P>  \r\n\r\n<P>På den ene side er der behov for en fastholdelse og forbedring af </P>  \r\n\r\n<P>virksomhedernes konkurrenceevne og dermed bedre indtjening. På den </P>  \r\n\r\n<P>anden side giver stigende overskud ikke garanti for tilsvarende </P>  \r\n\r\n<P>større investeringer. Uden en obligatorisk overskudsdeling med </P>  \r\n\r\n<P>aktiv genplacering af lønmodtagerkapital i virksomhederne vil den </P>  \r\n\r\n<P>nødvendige konkurrenceevnepolitik give sig udslag i en stadig </P>  \r\n\r\n<P>skævere fordeling af formuerne i samfundet. </P>  \r\n\r\n<P>Allerede i 1971 fremkom Socialdemokratiets ØD-forslag, der som </P>  \r\n\r\n<P>forslag til lov om lønmodtagernes medejendomsret blev fremsat den </P>  \r\n\r\n<P>31. januar 1973, jf. Folketingstidende 1972-73, forhandlingerne </P>  \r\n\r\n<P>sp. 3109 og 3725 samt tillæg A sp. 4693 og tillæg B sp. 2789. </P>  \r\n\r\n<P>Efter lovforslaget skulle op til 5 pct. af lønsummen konverteres </P>  \r\n\r\n<P>som lønmodtagerkapital - 2/3 i virksomhederne og 1/3 i en af alle </P>  \r\n\r\n<P>lønmodtagere ejet fond. Tanken var allerede da både </P>  \r\n\r\n<P>demokratisering og opsparing. Desværre udløste forslaget en gold </P>  \r\n\r\n<P>debat for eller imod en &#187;central fond&#171; og kunne ikke samle den  \r\n\r\n</P>  \r\n\r\n<P>fornødne tilslutning i Folketinget. Derfor savnede den danske </P>  \r\n\r\n<P>økonomi det værn under den økonomiske krise i slutningen af </P>  \r\n\r\n<P>70erne, som en begyndende ØD-ordning ville have været. </P>  \r\n\r\n<P>Under indtryk af de forventede chokvirkninger af den anden bølge af </P>  \r\n\r\n<P>olieprisstigninger, i 1979, tilrettelagde den daværende </P>  \r\n\r\n<P>socialdemokratiske regering en samlet politik (december 1979), der </P>  \r\n\r\n<P>på samme tid tog sigte på en hurtig opretning af konkurrenceevnen </P>  \r\n\r\n<P>(indkomstpolitik kombineret med tilpasning af kronens kurs), en </P>  \r\n\r\n<P>mere retfærdig fordeling af byrderne (skattereform) og en </P>  \r\n\r\n<P>demokratisering af ejendomsretten (overskudsdeling). </P>  \r\n\r\n<P>Desværre lykkedes det kun at skabe tilstrækkelig tilslutning til </P>  \r\n\r\n<P>konkurrenceevnepolitikken. Den fik til gengæld stor betydning. </P>  \r\n\r\n<P>Trods de vanskelige vilkår under det økonomiske tilbageslag i </P>  \r\n\r\n<P>1980-1982 skete der en forholdsmæssig forbedring af den danske </P>  \r\n\r\n<P>konkurrenceevne med 15-20 pct. i forhold til de lande, vi </P>  \r\n\r\n<P>samarbejder med. Virkningen var, at Danmark i enestående grad var </P>  \r\n\r\n<P>rustet til at udnytte den konjunkturopgang, der satte ind fra </P>  \r\n\r\n<P>begyndelsen af 1983. </P>  \r\n\r\n<P>Forslaget om obligatorisk og solidarisk overskudsdeling fra december </P>  \r\n\r\n<P>1979 hvilede på en meget virksomhedsorienteret model. Filosofien </P>  \r\n\r\n<P>var, at demokratiseringen af ejendomsretten bedst giver mening, </P>  \r\n\r\n<P>når den, så vidt muligt, forvaltes af dem, der selv står i </P>  \r\n\r\n<P>produktionen. </P>  \r\n\r\n<P>Nærværende forslag bygger på en videreudvikling af 1979-forslagets </P>  \r\n\r\n<P>principper om den størst mulige indflydelse til lønmodtagerne </P>  \r\n\r\n<P>lokalt. Forslaget om opbygning af virksomhedsfonde og amtsfonde er </P>  \r\n\r\n<P>i god harmoni med et udbredt ønske om en styrkelse af </P>  \r\n\r\n<P>nærdemokratiet. </P>  \r\n\r\n<P>Selv om den nuværende regering har været begunstiget af et </P>  \r\n\r\n<P>internationalt opsving, er de samlede balanceproblemer i den </P>  \r\n\r\n<P>danske samfundsøkonomi stadig lige så store som ved regeringens </P>  \r\n\r\n<P>tiltræden i efteråret 1982. </P>  \r\n\r\n<P>Båret frem af et internationalt rentefald og et voldsomt fald i </P>  \r\n\r\n<P>opsparingen samtidig med et stort lånefinansieret forbrug er der </P>  \r\n\r\n<P>sket en betydelig stigning i beskæftigelse, overskud og </P>  \r\n\r\n<P>investeringer i dansk industri. Samtidig har vi oplevet et </P>  \r\n\r\n<P>rekordstort betalingsbalanceunderskud. Produktiviteten i </P>  \r\n\r\n<P>virksomhederne og konkurrenceevnen over for udlandet har </P>  \r\n\r\n<P>imidlertid udviklet sig i negativ retning. På det seneste har der </P>  \r\n\r\n<P>endog været tale om et direkte fald i dansk eksport. </P>  \r\n\r\n<P>Det samlede resultat af den udvikling, der har fundet sted gennem de </P>  \r\n\r\n<P>seneste år, er blevet en betydelig skævere fordeling af indkomster </P>  \r\n\r\n<P>og erhvervsformuer. I den private sektor er lønkvoten faldet </P>  \r\n\r\n<P>betydeligt. Ejere af formueindkomster har gennem de seneste år sat </P>  \r\n\r\n<P>sig på over halvdelen af den samlede indkomstudvikling. </P>  \r\n\r\n<P>Baggrunden for denne paradoksale udvikling er bl.a. en alt for lille </P>  \r\n\r\n<P>forsknings- og udviklingsindsats i virksomhederne, en for ringe </P>  \r\n\r\n<P>uddannelsesindsats og en usammenhængende erhvervspolitik med en </P>  \r\n\r\n<P>utilstrækkelig teknologisk indsats. </P>  \r\n\r\n<P>Socialdemokratiet har i sit oplæg til &#187;en målrettet  \r\n\r\n erhvervspolitik&#171; </P>  \r\n\r\n<P>fremlagt en række forslag, som kan vende den negative udvikling. </P>  \r\n\r\n<P>Forslaget om obligatorisk overskudsdeling er et vigtigt element heri. </P>  \r\n\r\n<P>Socialdemokratiets forslag om overskudsdeling sætter en proces i </P>  \r\n\r\n<P>gang, hvorefter virksomhederne bliver bedre konsolideret, samtidig </P>  \r\n\r\n<P>med at ejendomsretten og dermed beslutningsretten bliver mere </P>  \r\n\r\n<P>ligeligt fordelt. </P>  \r\n\r\n<P>Efter forslaget sikres lønmodtagerne medejendomsret til </P>  \r\n\r\n<P>erhvervslivets kapital gennem en obligatorisk overskudsdeling. </P>  \r\n\r\n<P>Lønmodtagernes medejendomsret baseres på en andel af </P>  \r\n\r\n<P>virksomhedernes regnskabsmæssige overskud. Overskudsdelingen </P>  \r\n\r\n<P>omfatter alle virksomheder uanset ejerform, ejerkreds og </P>  \r\n\r\n<P>størrelse. </P>  \r\n\r\n<P>For offentligt ansatte udreder staten til ordningen et bidrag, der </P>  \r\n\r\n<P>pr. ansat svarer til den gennemsnitlige overskudsandel for ansatte </P>  \r\n\r\n<P>i den private sektor. </P>  \r\n\r\n<P>På virksomheder med 10 ansatte og derover bindes pengene som </P>  \r\n\r\n<P>lønmodtagerkapital i virksomhederne med samme indflydelse som den </P>  \r\n\r\n<P>øvrige ejerkapital. Dette sker i form af oprettelse af en </P>  \r\n\r\n<P>selvstændig virksomhedsfond forvaltet af de ansatte i fællesskab. </P>  \r\n\r\n<P>Betingelserne herfor aftales direkte mellem de ansatte og </P>  \r\n\r\n<P>virksomhedens ejer. I mindre virksomheder kan kapitalen, hvis </P>  \r\n\r\n<P>enighed opnås, blive i virksomheden på særlige vilkår. </P>  \r\n\r\n<P>For at give lønmodtagerne indflydelse på erhvervsudviklingen lokalt </P>  \r\n\r\n<P>og for at fremme et samarbejde i erhvervslivet med amter og </P>  \r\n\r\n<P>kommuner oprettes en lønmodtagerfond i hvert amt. </P>  \r\n\r\n<P>Til denne indbetales overskudsandele fra de virksomheder, hvor der </P>  \r\n\r\n<P>ikke opnås enighed om genplacering af midlerne, og en andel af </P>  \r\n\r\n<P>statens bidrag, der svarer til befolkningstallet. </P>  \r\n\r\n<P>Amtsfondene skal helt overvejende anbringe kapitalen som ansvarlig, </P>  \r\n\r\n<P>risikovillig kapital i virksomhederne. Gennem den risikovillige </P>  \r\n\r\n<P>lønmodtagerkapital sammen med den øvrige ansvarlige kapital kan </P>  \r\n\r\n<P>produktudvikling, forskning og uddannelse i virksomhederne også </P>  \r\n\r\n<P>tilgodeses. </P>  \r\n\r\n<P>Vigtigt er det, at amtsfondens placering af midler i en virksomhed </P>  \r\n\r\n<P>vil betyde større medarbejderindflydelse, idet de ansatte på en </P>  \r\n\r\n<P>virksomhed altid vil have bestemmelsesret vedrørende anvendelsen </P>  \r\n\r\n<P>af amtsfondens kapital. </P>  \r\n\r\n<P>For at sikre en harmonisk udvikling af medbestemmelsen og </P>  \r\n\r\n<P>medejendomsretten for lønmodtagerne og for at formidle </P>  \r\n\r\n<P>fællesopgaver amtsfondene imellem - bl.a. vedrørende større </P>  \r\n\r\n<P>investeringer og uddannelse af de lønmodtagere, som repræsenterer </P>  \r\n\r\n<P>lønmodtagerkapitalen i virksomhedernes ledelse oprettes et </P>  \r\n\r\n<P>landsråd. Lønmodtagerne udgør et flertal i landsrådet og har </P>  \r\n\r\n<P>således afgørende indflydelse på rådets beslutninger. </P>  \r\n\r\n<P>Midlerne, der er placeret i virksomhedsfonde og amtsfondene, </P>  \r\n\r\n<P>forbliver som kapital i virksomhederne til styrkelse af </P>  \r\n\r\n<P>medbestemmelsen og investeringerne. Alene afkastet vil kunne </P>  \r\n\r\n<P>bruges til fællesformål for lønmodtagerne og eventuelt til kontant </P>  \r\n\r\n<P>udbetaling til den enkelte i form af lige andele til alle </P>  \r\n\r\n<P>lønmodtagere i det enkelte amt. </P>  \r\n\r\n<P>Beslutning herom træffes i folketingsåret 1992-93. </P>  \r\n\r\n<P>Alt i alt er det samlede formål med forslaget om en </P>  \r\n\r\n<P>overskudsdelingsreform på een gang at skabe grundlag for </P>  \r\n\r\n<P>lønmodtagernes medbestemmelse over egen arbejdssituation og </P>  \r\n\r\n<P>selvstændige ansvar i arbejds- og produktionslivet og samtidig </P>  \r\n\r\n<P>fremme den nødvendige omstilling, udbygning og fornyelse af dansk </P>  \r\n\r\n<P>produktion til de nye vækstområder og dermed sikre et fremtidigt </P>  \r\n\r\n<P>stabilt grundlag for bedre beskæftigelse og større velfærd. </P>  \r\n\r\n<P>BEMæRKNINGER TIL FORSLAGETS ENKELTE PUNKTER </P>  \r\n\r\n<P>Ad 1 </P>  \r\n\r\n<P>Den foreslåede igangsættelse fra 1. januar 1988 betyder, at der </P>  \r\n\r\n<P>bliver god tid til forberedelse af ordningen i de enkelte </P>  \r\n\r\n<P>virksomheder. Virksomhedsfondene vil først blive etableret i løbet </P>  \r\n\r\n<P>af 1989, idet der indbetales på baggrund af overskuddet i det </P>  \r\n\r\n<P>foregående år. </P>  \r\n\r\n<P>Alle former for virksomhed skal være omfattet af pligten til at dele </P>  \r\n\r\n<P>overskuddet med de ansatte. </P>  \r\n\r\n<P>Det drejer sig om aktieselskaber, anpartsselskaber, </P>  \r\n\r\n<P>interessentskaber, kommanditselskaber, fondsejede og selvejende </P>  \r\n\r\n<P>virksomheder, andelsselskaber, kooperative virksomheder og </P>  \r\n\r\n<P>enkeltmandsejede virksomheder. </P>  \r\n\r\n<P>For nogle af disse virksomhedstyper, bl.a. personligt ejede </P>  \r\n\r\n<P>virksomheder og andelsselskaber, vil der være behov for ændring af </P>  \r\n\r\n<P>lovgivningen eller etablering af et helt nyt lovgrundlag. </P>  \r\n\r\n<P>I offentligt ejede virksomheder, hvor stat, amt og kommuner har </P>  \r\n\r\n<P>indskudt økonomiske midler, og som i øvrigt er organiseret som et </P>  \r\n\r\n<P>selskab el.lign., f.eks. et koncessioneret selskab, er det </P>  \r\n\r\n<P>naturligt, at lønmodtagerne også opnår medejendomsret på lige fod </P>  \r\n\r\n<P>med private selskaber. </P>  \r\n\r\n<P>Særlige regler må overvejes for delingen og placeringen af overskud i </P>  \r\n\r\n<P>koncerner og udenlandsk ejede virksomheder. Herunder må der tages </P>  \r\n\r\n<P>højde for, at det i dag er muligt at lægge overskuddet deer, hvor </P>  \r\n\r\n<P>ledelsen ønsker det, f.eks. i moderselskabet i København, i et </P>  \r\n\r\n<P>datterselskab i provinsen eller i et skattely udenlands. </P>  \r\n\r\n<P>Det overskud, en multinational koncern skal dele, kan f.eks. være en </P>  \r\n\r\n<P>andel af overskuddet i samtlige koncernens virksomheder svarende </P>  \r\n\r\n<P>til den andel af koncernens omsætning, der ligger i Danmark. </P>  \r\n\r\n<P>Værditilvæksten i danske virksomheder må bl.a. ses som resultatet af </P>  \r\n\r\n<P>et samvirke mellem private virksomheder og det offentlige. De </P>  \r\n\r\n<P>offentligt ansatte har således ligesom de privat ansatte deres </P>  \r\n\r\n<P>væsentlige andel i et godt resultat i dansk erhvervsliv. Derfor </P>  \r\n\r\n<P>bør den offentlige sektor, inklusive den offentlige forvaltning, </P>  \r\n\r\n<P>være omfattet af overskudsdelingsreformen fra starten. </P>  \r\n\r\n<P>Ligestillingen mellem de offentligt og de privat ansatte sker ved, </P>  \r\n\r\n<P>at staten for samtlige offentligt ansatte bidrager med samme beløb </P>  \r\n\r\n<P>pr. ansat som den gennemsnitlige overskudsandel pr. ansat i den </P>  \r\n\r\n<P>private sektor. Statens bidrag beregnes på grundlag af det </P>  \r\n\r\n<P>umiddelbart forudgående regnskabsår for danske virksomheder. </P>  \r\n\r\n<P>Reel medbestemmelse på arbejdspladsen for ansatte i staten, amter og </P>  \r\n\r\n<P>kommuner skal sikres gennem ændringer af eksisterende regelsæt om </P>  \r\n\r\n<P>samarbejde og samarbejdsudvalg (SU). Regelsættene skal bl.a. gøres </P>  \r\n\r\n<P>forpligtende, binde den administrative ledelse til på alle </P>  \r\n\r\n<P>niveauer at føre bestemmelserne ud i praksis, sikre de ansattes </P>  \r\n\r\n<P>medvirken i alle faser af den administrative beslutningsproces og </P>  \r\n\r\n<P>tilvejebringe tilstrækkelige muligheder for informering af de </P>  \r\n\r\n<P>ansatte og uddannelse af SU-repræsentanterne. </P>  \r\n\r\n<P>Formålet med en obligatorisk overskudsdeling er dels at sikre et </P>  \r\n\r\n<P>økonomisk grundlag for lønmodtagernes medbestemmelse, dels at </P>  \r\n\r\n<P>medvirke til en forøgelse af investeringerne og fornyelse af </P>  \r\n\r\n<P>produktionen. Det skal understreges, at overskudsdelingsordningen </P>  \r\n\r\n<P>har et andet sigte end de bonusarrangementer og lign., der indgås </P>  \r\n\r\n<P>på mange virksomheder i disse år. Sådanne bonusaftaler er fortsat </P>  \r\n\r\n<P>et anliggende mellem de lokale forhandlingsparter, og retten til </P>  \r\n\r\n<P>at indgå bonusaftaler berøres ikke af overskudsdelingsreformen. </P>  \r\n\r\n<P>Ad 2 </P>  \r\n\r\n<P>I virksomhedsfonden optages lønmodtagernes overskudsandel som </P>  \r\n\r\n<P>hovedregel i form af aktier i virksomheden eller for andre </P>  \r\n\r\n<P>virksomhedsformer som kapital ligestillet med den eksisterende </P>  \r\n\r\n<P>ejerkapital. Vilkårene herfor fremgår af aftalen mellem ejeren og </P>  \r\n\r\n<P>de ansatte. Denne aftaleform gør det muligt at tilpasse </P>  \r\n\r\n<P>fondsopbygningen til den enkelte virksomhed. Men samtidig vil det </P>  \r\n\r\n<P>være både hensigtsmæssigt og nødvendigt med visse minimumsrammer </P>  \r\n\r\n<P>for disse aftaler med hensyn til varighed og teknik. Principielt </P>  \r\n\r\n<P>bør der være tale om flerårige aftaler, og målet må være en sådan </P>  \r\n\r\n<P>sammensætning af lønmodtagernes kapitalandel, at den svarer til </P>  \r\n\r\n<P>den øvrige ansvarlige ejerkapital. </P>  \r\n\r\n<P>Der må fastsættes regler for den juridiske opbygning af </P>  \r\n\r\n<P>virksomhedsfondene og visse fælles bestemmelser vedrørende bl.a. </P>  \r\n\r\n<P>kursfastsættelse for lønmodtagernes ansvarlige kapital, </P>  \r\n\r\n<P>beregninger af overskuddet m.v. </P>  \r\n\r\n<P>Det er helt afgørende for den industrielle og beskæftigelsesmæssige </P>  \r\n\r\n<P>udvikling, at der sker fornyelse, omstilling og teknologisk </P>  \r\n\r\n<P>udvikling i danske virksomheder. Høj specialisering og </P>  \r\n\r\n<P>nyinvesteringer, produktfornyelse, forskning og udvikling inden </P>  \r\n\r\n<P>for de nye vækstområder må sikres gennem en aktiv </P>  \r\n\r\n<P>investeringspolitik og udbygning af virksomhederne. Det er et </P>  \r\n\r\n<P>formål for virksomhedsfondene at medvirke til denne positive </P>  \r\n\r\n<P>udvikling sammen med den øvrige ansvarlige kapital og uden at </P>  \r\n\r\n<P>svække lønmodtagernes andel af den samlede ansvarlige kapital. </P>  \r\n\r\n<P>Herved sikres samtidig virksomhedsfondenes hovedformål: at styrke </P>  \r\n\r\n<P>grundlaget for en demokratisering af virksomhedernes </P>  \r\n\r\n<P>beslutningsproces og en stærkere inddragelse af medarbejderne i de </P>  \r\n\r\n<P>for virksomheden afgørende beslutninger. </P>  \r\n\r\n<P>Under visse nærmere fastlagte betingelser kan virksomhedsfonden </P>  \r\n\r\n<P>sammen med den øvrige asvarlige kapital fremme en forstærket </P>  \r\n\r\n<P>uddannelsesindsats i virksomhederne. Det gælder såvel den interne </P>  \r\n\r\n<P>oplæring og de kortere supplerende uddannelser som efteruddannelse </P>  \r\n\r\n<P>i tilknytning til fornyelsen og produkt- og produktionsudviklingen </P>  \r\n\r\n<P>på virksomheden. Tilrettelæggelsen af denne uddannelsesindsats </P>  \r\n\r\n<P>sker i nært samarbejde med tillidsrepræsentanterne på </P>  \r\n\r\n<P>virksomheden. Det er vigtigt, at sådanne uddannelsesformer </P>  \r\n\r\n<P>harmonerer med de lovbestemte arbejdsmarkedsuddannelser, de </P>  \r\n\r\n<P>erhvervsfaglige uddannelser, voksenuddannelserne m.v. Der er tale </P>  \r\n\r\n<P>om et supplement, som under ingen omstændigheder kan begrunde en </P>  \r\n\r\n<P>nedskæring i arbejdsmarkeds- og erhvervsuddannelserne. Der er </P>  \r\n\r\n<P>tværtimod behov for en forstærket, samlet indsats. Der må samtidig </P>  \r\n\r\n<P>tages vidtgående hensyn til de ansattes behov for uddannelse og </P>  \r\n\r\n<P>kreative arbejdsopgaver. </P>  \r\n\r\n<P>I de virksomheder, der beskæftiger mindre end 10 ansatte, er der ikke </P>  \r\n\r\n<P>forudset oprettelse af virksomhedsfonde. Men omvendt bør ikke </P>  \r\n\r\n<P>udelukkes, at der, hvis enighed kan opnås mellem ledelse og </P>  \r\n\r\n<P>medarbejdere, kan fastsættes særlige vilkår for, at </P>  \r\n\r\n<P>lønmodtagermidlerne kan blive stående i virksomheden. Placeringen </P>  \r\n\r\n<P>heraf bør følge samme hovedformål som i de egentlige </P>  \r\n\r\n<P>virksomhedsfonde, og placeringsformen bør sidestilles med </P>  \r\n\r\n<P>ejerkapitalen. </P>  \r\n\r\n<P>Det er et vigtigt princip i ordningen, at det er de til enhver tid </P>  \r\n\r\n<P>værende ansatte i virksomheden, der i fællesskab har ansvaret for </P>  \r\n\r\n<P>virksomhedsfonden. </P>  \r\n\r\n<P>Ad 3 </P>  \r\n\r\n<P>For at styrke nærdemokratiet og den lokale indsats for investeringer, </P>  \r\n\r\n<P>produktion og beskæftigelse oprettes en fond i hvert amt. </P>  \r\n\r\n<P>Overskudsandele, som på grund af uenighed om placeringen ikke kan </P>  \r\n\r\n<P>blive stående i større virksomheder, indbetales til amtsfonden. </P>  \r\n\r\n<P>Tilsvarende gælder virksomheder med under 10 ansatte. </P>  \r\n\r\n<P>I forbindelse med indbetalingen er det vigtigt at sikre den mest </P>  \r\n\r\n<P>hensigtsmæssige geografiske fordeling. Det gælder især i </P>  \r\n\r\n<P>tilknytning til danske og udenlandske koncerner, som eksempelvis </P>  \r\n\r\n<P>har hovedsæde i hovedstadsområdet og produktionsvirksomhed eller </P>  \r\n\r\n<P>datterselskaber fordelt flere steder i landet. Her bør sikres, at </P>  \r\n\r\n<P>overskudsandelen i videst mulig udstrækning knyttes til den </P>  \r\n\r\n<P>geografiske beliggenhed af arbejdspladsen eller datterselskabet. </P>  \r\n\r\n<P>Landsrådet, jf. punkt 4, bør medvirke til at sikre en sådan </P>  \r\n\r\n<P>rimelig geografisk fordeling. I tilfælde af uenighed træffer </P>  \r\n\r\n<P>overskudsdelingsnævnet afgørelse om overskudsandelenes placering </P>  \r\n\r\n<P>inden for koncerner og lign. </P>  \r\n\r\n<P>Med hensyn til statens bidrag for de offentligt ansatte foretages der </P>  \r\n\r\n<P>fordeling af det samlede bidrag i de enkelte amter. </P>  \r\n\r\n<P>&#187;Fordelingsnøglen&#171; bør tage udgangspunkt i befolkningstallet i  \r\n\r\n</P>  \r\n\r\n<P>amterne for at sikre den mest hensigtsmæssige og afbalancerede </P>  \r\n\r\n<P>udvikling med hensyn til investeringer, beskæftigelse og </P>  \r\n\r\n<P>produktion. </P>  \r\n\r\n<P>Ud over de i punkt 3 nævnte bidragskilder til amtsfondene bør det </P>  \r\n\r\n<P>overvejes at indføre pligt til indbetaling af en del af </P>  \r\n\r\n<P>overskuddet fra virksomheder, der i forhold til de ansattes antal </P>  \r\n\r\n<P>har særlig stor indtjening. I takt med den stigende automatisering </P>  \r\n\r\n<P>i industrien og med rimelig hensyntagen til eksempelvis de særlige </P>  \r\n\r\n<P>forhold ved olie- og naturgasudvinding og lign. vil en sådan </P>  \r\n\r\n<P>supplerende inbetaling være hensigtsmæssig. </P>  \r\n\r\n<P>Amtsfondenes midler anbringes i videst muligt omfang som ansvarlig </P>  \r\n\r\n<P>kapital i erhvervslivet. Gennem ansvarlig lønmodtagerkapital </P>  \r\n\r\n<P>styrkes de ansattes indflydelse. </P>  \r\n\r\n<P>Gennem investering af lønmodtagermidlerne vil erhvervsudviklingen og </P>  \r\n\r\n<P>beskæftigelsen blive fremmet. </P>  \r\n\r\n<P>Gennem anbringelse af lønmodtagermidler som ansvarlig kapital skal </P>  \r\n\r\n<P>produktudvikling og forskning kunne fremmes i virksomhederne. </P>  \r\n\r\n<P>Amtsfondene kan gennem anbringelse af ansvarlig kapital fremme </P>  \r\n\r\n<P>uddannelsesprogrammer for de ansatte i tilknytning til f.eks. </P>  \r\n\r\n<P>produktionsfornyelse i virksomhederne. Også disse initiativer må </P>  \r\n\r\n<P>være i harmoni med formål og principper i den lovbestemte </P>  \r\n\r\n<P>uddannelsesindsats og tilrettelægges i samarbejde med </P>  \r\n\r\n<P>tillidsrepræsentanter og samarbejdsudvalg. </P>  \r\n\r\n<P>For at fremme hele områdets erhvervs- og beskæftigelsesudvikling mest </P>  \r\n\r\n<P>muligt kan amtsfondene tage initiativ til et samarbejde med </P>  \r\n\r\n<P>forskellige erhvervsfremmende institutioner i det enkelte amt, </P>  \r\n\r\n<P>herunder de teknologiske informationscentre, Teknologisk Institut </P>  \r\n\r\n<P>og lokale erhvervsråd m.v. </P>  \r\n\r\n<P>Amtsfondens midler skal også gennem anbringelse som ansvarlig kapital </P>  \r\n\r\n<P>kunne medvirke til etablering af nye virksomheder og på </P>  \r\n\r\n<P>tilsvarende måde gå ind, hvor lønmodtagerne i fællesskab ønsker at </P>  \r\n\r\n<P>overtage deres virksomhed. </P>  \r\n\r\n<P>Den medbestemmelse, der følger i kraft af amtsfondenes medejendomsret </P>  \r\n\r\n<P>til en virksomhed, skal udøves af lønmodtagerne på virksomheden i </P>  \r\n\r\n<P>fællesskab. </P>  \r\n\r\n<P>For moderselskaber i koncerner skal den indflydelse, der følger af </P>  \r\n\r\n<P>lønmodtagerkapitalen, hvad enten den er anbragt i en </P>  \r\n\r\n<P>virksomhedsfond eller i en amtsfond, udøves af repræsentanter </P>  \r\n\r\n<P>valgt af og blandt samtlige ansatte i koncernens virksomheder. </P>  \r\n\r\n<P>Ad 4 </P>  \r\n\r\n<P>Landsrådet skal medvirke til at fremme og sikre harmonien og </P>  \r\n\r\n<P>udviklingen af lønmodtagernes medejendomsret over hele landet. </P>  \r\n\r\n<P>Det er en væsentlig opgave for landsrådet at forestå kursus- og </P>  \r\n\r\n<P>uddannelsesvirksomheden for lønmodtagerrepræsentanterne, således </P>  \r\n\r\n<P>at de på bedst mulig måde kan repræsentere lønmodtagerkapitalen i </P>  \r\n\r\n<P>virksomhedernes bestyrelser m.v. Der skal ligeledes stilles </P>  \r\n\r\n<P>juridisk, økonomisk og regnskabsmæssig ekspertise til rådighed for </P>  \r\n\r\n<P>lønmodtagerrepræsentanterne. </P>  \r\n\r\n<P>Amtsfondene yder et administrationsbidrag til landsrådet med henblik </P>  \r\n\r\n<P>på løsning af bl.a. disse opgaver. </P>  \r\n\r\n<P>Landsrådet har endvidere til opgave at følge og vurdere investerings- </P>  \r\n\r\n<P>og erhvervsudviklingen i de enkelte dele af landet for at bidrage </P>  \r\n\r\n<P>til en afbalanceret udvikling. </P>  \r\n\r\n<P>Landsrådet formidler samarbejdet mellem virksomhedsfonde og amtsfonde </P>  \r\n\r\n<P>i forbindelse med større investeringsopgaver. Herunder kan </P>  \r\n\r\n<P>landsrådet selv tage initiativ til sådanne investeringsprojekter i </P>  \r\n\r\n<P>samarbejde med amtsfonde m.fl. Det gælder investeringsopgaver, der </P>  \r\n\r\n<P>berører flere amter, eller som omfatter en hel branche. </P>  \r\n\r\n<P>Ad 5 </P>  \r\n\r\n<P>I den kommende lov om medejendomsret og medbestemmelse fastlægges de </P>  \r\n\r\n<P>generelle retningslinjer og principper for opgørelse af det </P>  \r\n\r\n<P>regnskabsmæssige overskud, der skal deles. </P>  \r\n\r\n<P>Til afgørelse af særlige tvivlsspørgsmål oprettes et </P>  \r\n\r\n<P>overskudsdelingsnævn. </P>  \r\n\r\n<P>Halvdelen af nævnets medlemmer er repræsentanter for </P>  \r\n\r\n<P>lønmodtagerorganisationerne, og de øvrige medlemmer repræsenterer </P>  \r\n\r\n<P>det offentlige og arbejdsgiverorganisationerne. I tilfælde, hvor </P>  \r\n\r\n<P>nævnet ikke når til enighed, træffes afgørelse af en eller flere </P>  \r\n\r\n<P>opmænd med særlig økonomisk og juridisk sagkundskab. </P>  \r\n\r\n<P>Herved opnås, at fortolkningsproblemer og konflikter løses ved </P>  \r\n\r\n<P>direkte medvirken af parterne på arbejdsmarkedet, uden at den </P>  \r\n\r\n<P>offentlige forvaltning belastes. </P>  \r\n\r\n<P>I tilknytning til nævnets arbejde vil udvikle sig en praksis, som vil </P>  \r\n\r\n<P>gøre det muligt at træffe hurtige afgørelser i opståede </P>  \r\n\r\n<P>tvivlsspørgsmål. </P>  \r\n\r\n<P>Ad 6 </P>  \r\n\r\n<P>I den kommende 5-års periode overvejes nærmere anvendelsen af </P>  \r\n\r\n<P>afkastet af den investerede kapital i såvel virksomhedsfonde som </P>  \r\n\r\n<P>amtsfonde. Lønmodtagerkapitalen i virksomhederne bliver under alle </P>  \r\n\r\n<P>omstændigheder stående til fremme af lønmodtagernes </P>  \r\n\r\n<P>medbestemmelse, beskæftigelsen og investeringerne. Med hensyn til </P>  \r\n\r\n<P>afkastet må hovedsigtet selvsagt være, at afkastet anvendes til </P>  \r\n\r\n<P>gavn for lønmodtagerne som helhed. </P>  \r\n\r\n<P>Udgangspunktet for en beslutning om udlodning af afkastet fra 1994 må </P>  \r\n\r\n<P>være, at virksomhedsfondenes og amtsfondenes afkast anvendes til </P>  \r\n\r\n<P>kollektive formål til gavn for lønmodtagerne. Det kan eksempelvis </P>  \r\n\r\n<P>være velfærdsgoder på arbejdspladsen, sociale formål, </P>  \r\n\r\n<P>feriefaciliteter og lign. Afkastet kan også anbringes som </P>  \r\n\r\n<P>ansvarlig kapital til yderligere styrkelse af medarbejdernes </P>  \r\n\r\n<P>indflydelse og fremme af investeringer i virksomheden. </P>  \r\n\r\n<P>En beslutning om udlodning af den resterende del af afkastet direkte </P>  \r\n\r\n<P>til lønmodtagerne bør sikre, at alle i amtet modtager lige store </P>  \r\n\r\n<P>andele. </P>  \r\n\r\n<P>Den 5-årige indkøringsperiode vil både sikre en effektiv opbygning af </P>  \r\n\r\n<P>lønmodtagernes medejendomsret og skabe mulighed for grundige </P>  \r\n\r\n<P>overvejelser om, hvorledes formålet med reformen kan fremmes </P>  \r\n\r\n<P>yderligere i tilknytning til placeringen og udlodningen af </P>  \r\n\r\n<P>afkastet. </P>  \r\n\r\n<P>Bilag </P>  \r\n\r\n<P>Beretning afgivet af politisk-økonomisk udvalg den 19. juni 1986 </P>  \r\n\r\n<P>Beretning </P>  \r\n\r\n<P>over </P>  \r\n\r\n<P>I. Forslag til folketingsbeslutning om medejendomsret og </P>  \r\n\r\n<P>medbestemmelse </P>  \r\n\r\n<P>(Indførelse af overskudsdeling) </P>  \r\n\r\n<P>(af Svend Auken (S) m.fl.) </P>  \r\n\r\n<P>II. Forslag til folketingsbeslutning om obligatorisk overskudsdeling, </P>  \r\n\r\n<P>medeje og medbestemmelse </P>  \r\n\r\n<P>(af Estrup (RV) m.fl.) </P>  \r\n\r\n<P>Udvalget har behandlet beslutningsforslagene i en række møder og har </P>  \r\n\r\n<P>herunder stillet spørgsmål til arbejdsministeren samt til </P>  \r\n\r\n<P>forslagsstillerne. </P>  \r\n\r\n<P>Et FLERTAL (Socialdemokratiets, Socialistisk Folkepartis og Det </P>  \r\n\r\n<P>Radikale Venstres medlemmer af udvalget) har ønsket at fremsætte </P>  \r\n\r\n<P>følgende fælles udtalelse om principperne for en fremtidig reform </P>  \r\n\r\n<P>om obligatorisk overskudsdeling, medejendomsret og medbestemmelse: </P>  \r\n\r\n<P>Reformen skal </P>  \r\n\r\n<P>- være obligatorisk og inden for en fleksibel ramme omfatte alle </P>  \r\n\r\n<P>virksomheder over en vis størrelse. </P>  \r\n\r\n<P>- sigte mod en ændring af ejendomsretten for at bryde </P>  \r\n\r\n<P>kapitalkoncentrationstendenser og for at engagere lønmodtagerne </P>  \r\n\r\n<P>mere direkte i virksomhedernes udvikling. </P>  \r\n\r\n<P>- føre til reel medbestemmelse for de ansatte på den enkelte </P>  \r\n\r\n<P>virksomhed. Ud over den indflydelse, som følger af medejendomsret, </P>  \r\n\r\n<P>skal reglerne for medbestemmelse styrkes såvel i den private som i </P>  \r\n\r\n<P>den offentlige sektor. </P>  \r\n\r\n<P>- indebære en fælles forvaltning af lønmodtagerkapitalen af de </P>  \r\n\r\n<P>ansatte i den enkelte virksomhed. </P>  \r\n\r\n<P>- øge virksomhedsopsparingen og tilførslen af risikovillig kapital </P>  \r\n\r\n<P>for at fremme investeringer og teknologisk fornyelse i </P>  \r\n\r\n<P>virksomhederne. </P>  \r\n\r\n<P>Med udgangspunkt i disse principper bør der snarest gennemføres </P>  \r\n\r\n<P>lovgivning på området. </P>  \r\n\r\n<P>Et MINDRETAL INDEN FOR FLERTALLET (Socialistisk Folkepartis medlemmer </P>  \r\n\r\n<P>af udvalget) udtaler: </P>  \r\n\r\n<P>For mindretallet kan en reform om obligatorisk overskudsdeling kun </P>  \r\n\r\n<P>være en mindre bestanddel af en større reform, som indeholder </P>  \r\n\r\n<P>såvel økonomisk som ledelsesmæssigt demokrati. </P>  \r\n\r\n<P>Mindretallet ønsker igennem fælles fondsdannelser at opbygge et </P>  \r\n\r\n<P>økonomisk demokrati, der kan være et alternativ til de </P>  \r\n\r\n<P>eksisterende kapitalkoncentrationer. Bidraget til sådanne </P>  \r\n\r\n<P>fondsdannelser bør efter mindretallets mening ske ved at inddrage </P>  \r\n\r\n<P>en procentandel af værditilvæksten. </P>  \r\n\r\n<P>Et ANDET MINDRETAL INDEN FOR FLERTALLET (Det Radikale Venstres medlem </P>  \r\n\r\n<P>af udvalget) understreger derudover, at ordningen skal bygge på en </P>  \r\n\r\n<P>kombination af individuel ejendomsret til medarbejderkapitalen og </P>  \r\n\r\n<P>en lang bindingsperiode, således at hensynet såvel til </P>  \r\n\r\n<P>medarbejdernes økonomiske interesse i ordningen som til </P>  \r\n\r\n<P>medarbejdernes øgede medbestemmelse tilgodeses. </P>  \r\n\r\n<P>Et MINDRETAL (Det Konservative Folkepartis, Venstres, </P>  \r\n\r\n<P>Centrum-Demokraternes og Kristeligt Folkepartis medlemmer af </P>  \r\n\r\n<P>udvalget) arbejder for at udbrede ejendomsretten gennem frivillig </P>  \r\n\r\n<P>overskudsdeling. Mindretallet er bekendt med, at regeringen med </P>  \r\n\r\n<P>udgangspunkt i rapporten fra udvalget vedrørende kortlægning af </P>  \r\n\r\n<P>frivillig overskudsdeling (Hassenkam-udvalget) vil fremkomme med </P>  \r\n\r\n<P>forslag til en rammelovgivning, der kan fjerne eksisterende </P>  \r\n\r\n<P>forhindringer for den frivillige udbredelse af ejendomsretten. </P>  \r\n\r\n<P>Regeringen vil endvidere komme med forslag til, hvordan det kan </P>  \r\n\r\n<P>gøres endnu mere attraktivt for virksomhederne og deres </P>  \r\n\r\n<P>medarbejdere i fællesskab at aftale medarbejderaktieordninger og </P>  \r\n\r\n<P>overskudsdelingsordninger, som tager hensyn til forholdene i den </P>  \r\n\r\n<P>enkelte virksomhed. </P>  \r\n\r\n<P>Formålet er at udbrede ejendomsretten til erhvervslivet, at øge </P>  \r\n\r\n<P>medarbejdernes engagement i virksomheden og at øge den langsigtede </P>  \r\n\r\n<P>opsparing på det frivillige grundlag, som mindretallet finder er i </P>  \r\n\r\n<P>overensstemmelse med den danske befolknings ønsker. </P>  \r\n\r\n<P>Mindretallet advarer imod at indføre den af flertallet skitserede </P>  \r\n\r\n<P>obligatoriske overskudsdeling. En tvangsordning er uegnet for </P>  \r\n\r\n<P>dansk erhvervslivs struktur, respekterer ikke nuværende ejeres </P>  \r\n\r\n<P>rettigheder, vil reducere den enkeltes lyst til at iværksætte, eje </P>  \r\n\r\n<P>og drive en risikofyldt virksomhed og vil reducere den enkelte </P>  \r\n\r\n<P>lønmodtagers frihed til selv at disponere. </P>  \r\n\r\n<P>P. u. v. </P>  \r\n\r\n<P>Ivar Nørgaard </P>  \r\n\r\n<P>formand </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00136"
        },
        {
            "displayName": "Entydig dokumentidentifikation",
            "displayValue": "CL005073"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}