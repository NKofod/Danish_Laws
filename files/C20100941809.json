{
    "id": 133106,
    "title": "Cirkulære om forretningsorden for bestyrelsen for Grønt Udviklings- og Demonstrationsprogram (GUDP), herunder vedrørende sekretariats-betjening af bestyrelsen",
    "documentTypeId": "150",
    "isSagsforlobPeriodValid": true,
    "shortName": "CIR nr 9418 af 11/08/2010",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Bestyrelsen, herunder om bestyrelsens beslutningsdygtighed, afstemningsregler og bemyndigelser</p>\n      <p class=\"Indholdsfortegnelse\"><a href=\"#K2\">Kapitel 2</a>   Sekretariatet, herunder sekretariatets opgaver</p>\n      <p class=\"Indholdsfortegnelse\"><a href=\"#K3\">Kapitel 3</a>   Habilitet og tavshedspligt</p>\n      <p class=\"Indholdsfortegnelse\"><a href=\"#K4\">Kapitel 4</a>   Ikrafttræden</p><div class=\"bjelke\">Den fulde tekst</div><p class=\"Titel2\">Cirkulære om forretningsorden for bestyrelsen for Grønt Udviklings- og Demonstrationsprogram (GUDP), herunder vedrørende sekretariats-betjening af bestyrelsen</p>\n      <p class=\"Indledning2\">I medfør af § 3, stk. 1, stk. 2 og stk. 3, i lov nr. 1502 af 29. december 2009 om Grønt Udviklings- og Demonstrationsprogram (GUDP-loven) fastsætter ministeren for fødevarer, landbrug- og fiskeri følgende forretningsorden for den i medfør af lovens § 2, stk. 1, af ministeren for fødevarer, landbrug og fiskeri udpegede bestyrelse for GUDP, herunder bestemmelser om sekretariatsbetjening af bestyrelsen.</p>\n      <p class=\"Kapitel\" id=\"K1\"><span id=\"Kap1\">Kapitel 1</span></p>\n      <p class=\"KapitelOverskrift2\">Bestyrelsen, herunder om bestyrelsens beslutningsdygtighed, afstemningsregler og bemyndigelser</p>\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Bestyrelsen udpeges for en periode på fire år med mulighed for genudpegning.</p>\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Ministeren for fødevarer, landbrug og fiskeri kan med virkning frem til funktionsperiodens ophør udpege et nyt medlem af bestyrelsen, hvis et medlem udtræder af bestyrelsen i funktionsperioden.</p>\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Bestyrelsen vælger for en periode af et år en stedfortræder for formanden.</p>\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Under formandens fravær og i tilfælde af formandens inhabilitet ledes bestyrelsen af stedfortræderen.</p>\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Er formanden og stedfortræderen fraværende på samme tid eller inhabile i samme sag, ledes mødet af sekretariatschefen, jf. § 6, stk. 3.</p>\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Bestyrelsen er beslutningsdygtig, når mindst fire medlemmer er til stede.</p>\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Der tilstræbes størst mulig enighed om beslutningerne. Hvis der ikke kan opnås enighed, træffes beslutning ved almindelig stemmeflerhed. Der kræves dog mindst tre stemmer for et forslag, for at det kan besluttes. I tilfælde, hvor stemmerne står lige, er den stemme, der afgives af formanden eller den, som optræder i stedet for formanden, afgørende.</p>\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> I sager af hastende karakter kan formanden beslutte, at bestyrelsen træffer afgørelse ved skriftlig votering, herunder ved elektronisk votering. Svarfristen sættes da til mindst en uge. I hastende tilfælde kan fristen fraviges.</p>\n      <p class=\"Stk2\"><span class=\"StkNr\" id=\"Par2_Stk4\">Stk. 4.</span> Sekretariatschefen deltager med taleret i bestyrelsens møder.</p>\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Bestyrelsen holder møde på formandens foranledning, så ofte formanden finder det nødvendigt.</p>\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Det tilstræbes, at der afholdes mindst fire ordinære årlige bestyrelsesmøder.</p>\n      <p class=\"Stk2\"><span class=\"StkNr\" id=\"Par3_Stk3\">Stk. 3.</span> Der skal endvidere indkaldes til møde i bestyrelsen, hvis mindst tre medlemmer af bestyrelsen anmoder herom.</p>\n      <p class=\"Stk2\"><span class=\"StkNr\" id=\"Par3_Stk4\">Stk. 4.</span> Formanden fastsætter mødevarslet.</p>\n      <p class=\"Stk2\"><span class=\"StkNr\" id=\"Par3_Stk5\">Stk. 5.</span> Mødeindkaldelsen skal være ledsaget af forslag til dagsorden. Bilag til dagsordenen tilstræbes sendt til mødedeltagerne en uge, inden mødet afholdes.</p>\n      <p class=\"Stk2\"><span class=\"StkNr\" id=\"Par3_Stk6\">Stk. 6.</span> Ordinære mødedatoer offentliggøres på FødevareErhvervs hjemmeside.</p>\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Bestyrelsen kan indkalde særligt sagkyndige til at deltage i behandling af sager på bestyrelsesmøderne.</p>\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Særligt sagkyndige og andre, der ikke er bestyrelsesmedlemmer, men som deltager i bestyrelses møder, har alene taleret.</p>\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Formanden kan i overensstemmelse med retningslinier, som er fastsat af bestyrelsen, bemyndiges til at træffe afgørelser på bestyrelsens vegne. Bestyrelsen skal senest på førstkommende bestyrelsesmøde underrettes om sådanne beslutninger.</p>\n      <p class=\"Kapitel\" id=\"K2\"><span id=\"Kap2\">Kapitel 2</span></p>\n      <p class=\"KapitelOverskrift2\">Sekretariatet, herunder sekretariatets opgaver</p>\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> FødevareErhverv stiller et sekretariat til rådighed for betjening af bestyrelsen (benævnt sekretariatet).</p>\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Miljøministeriet kan efter nærmere aftale deltage i sekretariatsbetjeningen af bestyrelsen.</p>\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Sekretariatet ledes af en kontorchef fra FødevareErhverv (benævnt sekretariatschefen).</p>\n      <p class=\"Stk2\"><span class=\"StkNr\" id=\"Par6_Stk4\">Stk. 4.</span> Sekretariatschefen kan i henhold til retningslinier, givet af bestyrelsen, træffe administrative afgørelser i relation til aktiviteter, hvortil bestyrelsen har tildelt tilskud, samt i et nærmere bestemt omfang træffe konkrete afgørelser. Bestyrelsen skal senest på det efterfølgende bestyrelsesmøde underrettes om sådanne afgørelser.</p>\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Sekretariatsopgaverne udføres med reference til formanden.</p>\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Sekretariatet udarbejder sammen med formanden forslag til dagorden samt forbereder forelæggelsen af sager, der skal behandles af bestyrelsen.</p>\n      <p class=\"Stk2\"><span class=\"StkNr\" id=\"Par8_Stk2\">Stk. 2.</span> Ethvert bestyrelsesmedlem kan ved henvendelse til sekretariatet få sat et punkt på dagordenen.</p>\n      <p class=\"Stk2\"><span class=\"StkNr\" id=\"Par8_Stk3\">Stk. 3.</span> Sekretariatet sørger for, at bestyrelsens afgørelse om tilsagn om tilskud eller afslag på projektansøgninger skriftligt meddeles ansøger med oplysninger om de begrundelser, der har været medbestemmende for bestyrelsens afgørelse.</p>\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Sekretariatet udarbejder et udkast til referat af bestyrelsesmøder, som formanden godkender. Referatudkastet sendes senest en uge efter mødets afholdelse til samtlige bestyrelsesmedlemmer samt øvrige deltagere i det pågældende bestyrelsesmøde.</p>\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Af referatet skal fremgå hvilke hensyn, der har været bestemmende for bestyrelsens beslutninger og afgørelser.</p>\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Har spørgsmålet om habilitet og om tavshedspligt været behandlet på et bestyrelsesmøde, skal det ligeledes fremgå af referatet.</p>\n      <p class=\"Stk2\"><span class=\"StkNr\" id=\"Par9_Stk4\">Stk. 4.</span> Ethvert medlem kan kræve sin holdning optaget i referatet.</p>\n      <p class=\"Stk2\"><span class=\"StkNr\" id=\"Par9_Stk5\">Stk. 5.</span> Sekretariatet udarbejder et endeligt referat, som godkendes af formanden. Det endelige referat sendes til samtlige bestyrelsesmedlemmer samt øvrige deltagere i det pågældende bestyrelsesmøde.</p>\n      <p class=\"Kapitel\" id=\"K3\"><span id=\"Kap3\">Kapitel 3</span></p>\n      <p class=\"KapitelOverskrift2\">Habilitet og tavshedspligt</p>\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Ethvert medlemafbestyrelsen samt sekretariatschefen skal underrette bestyrelsen, når der foreligger situationer, der kan give anledning til inhabilitet, herunder også forhold, hvorom der kan rejses tvivl.</p>\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> Bestyrelsen træffer beslutning om, hvorvidt et medlem har en sådan interesse i et spørgsmål, at vedkommende er udelukket fra at deltage i bestyrelsens behandling af sagen. Beslutningen træffes i overensstemmelse med reglerne i forvaltningsloven om inhabilitet samt reglerne herom i nærværende forretningsorden.</p>\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> I tilfælde af inhabilitet er vedkommende udelukket fra at deltage i bestyrelsens behandling af sagen og skal forlade mødelokalet under behandlingen.</p>\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Bestyrelsen kan udarbejde vejledende retningslinjer for, hvilke konkrete forhold der medfører inhabilitet i henhold til de forvaltningsretlige regler.</p>\n      <p class=\"Stk2\"><span class=\"StkNr\" id=\"Par10_Stk5\">Stk. 5.</span> Formanden er forpligtet til at sikre, at eksterne rådgivere og andre, der foretager vurderinger og indstillinger til bestyrelsen, som indgår i beslutningsgrundlaget for en sags afgørelse, ikke er inhabile.</p>\n      <p class=\"Stk2\"><span class=\"StkNr\" id=\"Par10_Stk6\">Stk. 6.</span> Formanden sørger for, at personer, der bliver bedt om at yde rådgivning, jf. stk. 5, bliver orienteret om de gældende regler om habilitet og tavshedspligt, og de pågældende personer skal gøre opmærksom på forhold, der kan begrunde inhabilitet.</p>\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Bestyrelsesmedlemmerne er forpligtede til over for uvedkommende at hemmeligholde, hvad de gennem deres virksomhed bliver vidende om, jf. forvaltningslovens kapitel 8 om tavshedspligt og borgerlig straffelov §§ 152 og 152c-152f. Hvert enkelt bestyrelsesmedlem er ansvarlig for, at fortroligt materiale ikke kommer udenforstående i hænde.</p>\n      <p class=\"Stk2\"><span class=\"StkNr\" id=\"Par11_Stk2\">Stk. 2.</span> Alt bestyrelsesmateriale er til medlemmernes personlige og fortrolige brug. Materialet opbevares forsvarligt, eventuelt hos sekretariatet. Alt fortroligt materiale, som den pågældende har i besiddelse i sin egenskab af bestyrelsesmedlem, skal tilbageleveres til sekretariatet eller makuleres ved bestyrelseshvervets ophør.</p>\n      <p class=\"Kapitel\" id=\"K4\"><span id=\"Kap4\">Kapitel 4</span></p>\n      <p class=\"KapitelOverskrift2\">Ikrafttræden</p>\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Forretningsordenen for bestyrelsen for GUDP træder i kraft den 16. august 2010.</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\">FødevareErhverv, den 11. august 2010</P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Bitten Lolk</P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/08/2010"
        },
        {
            "displayName": "Accession",
            "displayValue": "C20100941809"
        },
        {
            "displayName": "Entydig dokumentidentifikation",
            "displayValue": "AH003976"
        },
        {
            "displayName": "Dato for førstegangsindlæggelse",
            "displayValue": "13/08/2010"
        },
        {
            "displayName": "Dato for indlæggelse",
            "displayValue": "13/08/2010"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9418"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "11/08/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 3401-X-09-1355"
        },
        {
            "displayName": "Stikord",
            "displayValue": "bestyrelse, cirkulære, forretningsorden, GUDP, sekretariatsbetjening"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}