{
    "id": 69655,
    "title": "Vejledning om arbejdsløshedskassernes vejledningspligt i medfør af arbejdsløshedsforsikringsloven m.v.",
    "documentTypeId": "180",
    "isSagsforlobPeriodValid": false,
    "shortName": "VEJ nr 87 af 25/05/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om arbejdsløshedskassernes  \r\n\r\n vejledningspligt i medfør af arbejdsløshedsforsikringsloven m.v. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>I arbejdsløshedsforsikringslovens § 65 er der fastsat regler om, at  \r\n\r\n arbejdsløshedskasserne skal vejlede et medlem om de rettigheder og pligter,  \r\n\r\n medlemmet har i medfør af arbejdsløshedsforsikringslovens regler. Det følger  \r\n\r\n endvidere af lovens § 65, at medlemmet ved ledighedens indtræden skal  \r\n\r\n vejledes om betydningen af pligten til at stå til rådighed for  \r\n\r\n arbejdsmarkedet. Arbejdsløshedskassen har endelig pligt til i samarbejde med  \r\n\r\n Arbejdsformidlingen at vejlede medlemmet om de foreliggende muligheder for  \r\n\r\n uddannelse, genoptræning og omskoling. </P>  \r\n\r\n<P>I arbejdsløshedsforsikringslovens § 65, stk. 6, er det herudover fastsat,  \r\n\r\n at direktøren for arbejdsløshedsforsikringen efter forhandling med  \r\n\r\n Landsarbejdsnævnet kan fastsætte nærmere regler om blandt andet  \r\n\r\n arbejdsløshedskassernes vejledningspligt. </P>  \r\n\r\n<P>På denne baggrund har direktoratet fundet det hensigtsmæssigt at udarbejde  \r\n\r\n en samlet vejledning om arbejdsløshedskassernes vejledningsforpligtelser.  \r\n\r\n</P>  \r\n\r\n<P>Vejledningen har til formål, at give arbejdsløshedskasserne en overordnet  \r\n\r\n oversigt over arbejdsløshedskassernes vejledningsforpligtelser overfor  \r\n\r\n medlemmerne i henhold til arbejdsløshedsforsikringsloven. </P>  \r\n\r\n<P>Samtidigt skal de enkelte regler om vejledningsforpligtelse overfor  \r\n\r\n medlemmerne fortolkes i snæver sammenhæng med det regelsæt, hvori disse  \r\n\r\n regler er indsat. </P>  \r\n\r\n<P>Vejledningen henviser derfor til gældende regler, men citerer ikke disse i  \r\n\r\n deres fulde ordlyd. </P>  \r\n\r\n<P>I det følgende redegøres nærmere for de gældende regler om  \r\n\r\n arbejdsløshedskassernes vejledningspligt efter arbejdsløshedsforsikringsloven  \r\n\r\n og de i medfør heraf fastsatte regler. </P>  \r\n\r\n<P CLASS=PUNKT> <B>2.</B> Standardvedtægten </P>  \r\n\r\n<P>Det følger af standardvedtægten for danske anerkendte arbejdsløshedskasser  \r\n\r\n § 5, stk. 2, at medlemmet ved optagelse skal have udleveret et eksemplar af  \r\n\r\n arbejdsløshedskassens vedtægt med eventuelle tillæg og ændringer. </P>  \r\n\r\n<P>I vejledning nr. 181 af 25. september 1990 til bekendtgørelse om  \r\n\r\n standardvedtægt for danske anerkendte arbejdsløshedskasser fremgår det af § 1  \r\n\r\n (arbejdsløshedskassens formål), at arbejdsløshedskassen fx i henhold til  \r\n\r\n arbejdsløshedsforsikringslovens § 65 har pligt til at vejlede medlemmerne om  \r\n\r\n deres rettigheder og pligter ifølge loven, herunder rådighedsforpligtelsen.  \r\n\r\n Arbejdsløshedskassen skal endvidere vejlede medlemmerne om de foreliggende  \r\n\r\n muligheder for uddannelse, genoptræning og omskoling. </P>  \r\n\r\n<P CLASS=PUNKT> <B>3.</B> Arbejdsløshedskassernes vejledningspligt </P>  \r\n\r\n<P>Ifølge direktoratets bekendtgørelse nr. 674 af 9. oktober 1991 med senere  \r\n\r\n ændringer om en arbejdsløshedskasses vejledningspligt over for sine medlemmer  \r\n\r\n skal arbejdsløshedskassen aktivt informere sine medlemmer om de rettigheder  \r\n\r\n og pligter, der følger af arbejdsløshedsforsikringslovens kapitler 7 - 16, fx  \r\n\r\n ved udlevering af fyldestgørende informationsmateriale. </P>  \r\n\r\n<P>Arbejdsløshedskassen skal endvidere ved personlig kontakt vejlede det  \r\n\r\n enkelte medlem, der har behov herfor. </P>  \r\n\r\n<P>Ved ledighedens indtræden skal arbejdsløshedskassen informere medlemmet om  \r\n\r\n betydningen af pligten til at stå til rådighed for arbejdsmarkedet. Hvis  \r\n\r\n medlemmet er beskæftiget ved sæsonarbejde, gælder der en særlig  \r\n\r\n vejledningspligt om rådighedsforpligtelsen, jf. pkt. 6 i denne vejledning.  \r\n\r\n</P>  \r\n\r\n<P>Arbejdsløshedskassen skal indkalde medlemmet til en personlig  \r\n\r\n vejledningssamtale, når medlemmet har haft en sammenlagt ledighed på 26 uger  \r\n\r\n inden for en periode på 39 uger. </P>  \r\n\r\n<P>Arbejdsløshedskassen kan vejlede et medlem i jobsøgningsfærdigheder, og  \r\n\r\n arbejdsløshedskassen kan kræve, at medlemmet deltager i et jobsøgningskursus.  \r\n\r\n</P>  \r\n\r\n<P>Arbejdsløshedskassen skal endelig, når et medlem oplyser, at medlemmet  \r\n\r\n overvejer at rejse til udlandet for at søge eller overtage arbejde, tilbyde  \r\n\r\n medlemmet en personlig, individuel vejledningssamtale om de regler, der har  \r\n\r\n betydning i den forbindelse. Denne vejledningspligt fremgår også af  \r\n\r\n direktoratets B-vejledning af 1. april 1993 om arbejdsløshedsforsikring i  \r\n\r\n relation til EF. </P>  \r\n\r\n<P>Arbejdsløshedskassen har i medfør af § 7, stk. 2, i bekendtgørelsen pligt  \r\n\r\n til at registrere, hvad medlemmet er blevet informeret og vejledt om. </P>  \r\n\r\n<P>Det følger af bekendtgørelsens § 8, at arbejdsløshedskassen skal sikre sig  \r\n\r\n den fornødne dokumentation for arbejdsløshedskassens administration af  \r\n\r\n reglerne i denne bekendtgørelse. </P>  \r\n\r\n<P>Vejledningen til bekendtgørelsen uddyber nærmere arbejdsløshedskassens  \r\n\r\n vejledningspligt over for medlemmet. </P>  \r\n\r\n<P CLASS=PUNKT> <B>4.</B> Rådighed og selvforskyldt ledighed </P>  \r\n\r\n<P>Ifølge direktoratets bekendtgørelse nr. 673 af 9. oktober 1991 med senere  \r\n\r\n ændringer om et arbejdsløshedskassemedlems rådighedsforpligtelse og  \r\n\r\n konsekvenserne af selvforskyldt ledighed, § 28, har en arbejdsløshedskasse  \r\n\r\n pligt til at vejlede medlemmerne om de rettigheder og pligter, der følger af  \r\n\r\n bekendtgørelsen. </P>  \r\n\r\n<P CLASS=PUNKT> <B>5.</B> Supplerende dagpenge </P>  \r\n\r\n<P>Af bekendtgørelse nr. 664 af 30. september 1991 om ændring af  \r\n\r\n bekendtgørelse om supplerende dagpenge til et arbejdsløshedskassemedlem, der  \r\n\r\n er lønmodtager og har nedsat arbejdstid, § 4, stk. 4, fremgår det, at  \r\n\r\n arbejdsløshedskassen skal orientere medlemmet om, at den pågældende står over  \r\n\r\n for at miste retten til supplerende dagpenge. </P>  \r\n\r\n<P>I henhold til de gældende regler kan et medlem, der mister retten til  \r\n\r\n supplerende dagpenge i henhold til § 4, stk. 1, uden dagpengemæssige  \r\n\r\n konsekvenser opsige sit arbejde og overgå til fulde dagpenge. For at sikre at  \r\n\r\n medlemmet kan opsige sit arbejde så betids, at den pågældende kan fratræde i  \r\n\r\n forbindelse med, at retten til supplerende dagpenge ophører, skal  \r\n\r\n arbejdsløshedskassen orientere medlemmet om, at pågældende står overfor at  \r\n\r\n miste retten til supplerende dagpenge. </P>  \r\n\r\n<P CLASS=PUNKT> <B>6.</B> Sæsonbeskæftigelse </P>  \r\n\r\n<P>Ifølge bekendtgørelse nr. 869 af 18. december 1989 om  \r\n\r\n rådighedsforpligtelsen for et medlem af en statsanerkendt arbejdsløshedskasse  \r\n\r\n for lønmodtagere, der er beskæftiget ved sæsonarbejde, gælder der særlige  \r\n\r\n regler om pligten til at være aktivt arbejdssøgende. Medlemmer, der har  \r\n\r\n sæsonarbejde, skal således være aktivt arbejdssøgende også i perioder med  \r\n\r\n fuld (sæson-)beskæftigelse. </P>  \r\n\r\n<P>Arbejdsmarkedets Ankenævn har imidlertid i en række afgørelser lagt vægt  \r\n\r\n på, at medlemmerne ikke sås at have været vejledt tilstrækkeligt klart  \r\n\r\n vedrørende de særlige regler om arbejdssøgning, og at medlemmet derfor kun  \r\n\r\n har haft pligt til efter de almindelige rådighedsregler at være aktivt  \r\n\r\n arbejdssøgende i perioder med udbetaling af dagpenge. </P>  \r\n\r\n<P>Direktoratet skal derfor gøre opmærksom på vigtigheden af, at  \r\n\r\n arbejdsløshedskasserne vejleder de medlemmer, der er omfattet af  \r\n\r\n bekendtgørelsen, om pligten til at være arbejdssøgende mens de er beskæftiget  \r\n\r\n ved sæsonarbejde. </P>  \r\n\r\n<P CLASS=PUNKT> <B>7.</B> Overgangsydelse </P>  \r\n\r\n<P>Ifølge bekendtgørelse nr. 86 af 7. februar 1992 om overgangsydelse kapitel  \r\n\r\n 8 (§§ 36-39) har arbejdsløshedskassen en omfattende vejledningspligt  \r\n\r\n vedrørende overgangsydelsen. </P>  \r\n\r\n<P>Arbejdsløshedskassens vejledningspligt omfatter blandt andet, at  \r\n\r\n arbejdsløshedskassen skriftligt skal orientere alle medlemmer, der opfylder  \r\n\r\n betingelserne for at få overgangsydelse, om mulighederne for og  \r\n\r\n konsekvenserne af at vælge ordningen. </P>  \r\n\r\n<P>Arbejdsløshedskassen skal tilbyde medlemmet en personlig samtale om valget  \r\n\r\n mellem overgangsydelse og arbejdstilbud. </P>  \r\n\r\n<P>På tidspunktet for indberetning til arbejdstilbud skal  \r\n\r\n arbejdsløshedskassen skriftligt orientere medlemmet om fremgangsmåden ved  \r\n\r\n valg af overgangsydelse og om fristerne for indgivelse af begæring herom.  \r\n\r\n</P>  \r\n\r\n<P>Medlemmer, der ønsker at forlade ordningen, skal skriftligt orienteres af  \r\n\r\n arbejdsløshedskassen om konsekvenserne heraf. </P>  \r\n\r\n<P>Arbejdsløshedskassen skal senest 3 måneder før, at medlemmet fylder 60 år,  \r\n\r\n skriftligt orientere medlemmet om, at begæring om overgang til efterløn skal  \r\n\r\n indgives, inden retten til overgangsydelse ophører. </P>  \r\n\r\n<P>Vejledningen til bekendtgørelsens kapitel 8 uddyber nærmere  \r\n\r\n arbejdsløshedskassens vejledningspligt. </P>  \r\n\r\n<P CLASS=PUNKT> <B>8.</B> Aktiveringsordning ved hjemmehjælp og dagpasning af  \r\n\r\n børn </P>  \r\n\r\n<P>Ifølge bekendtgørelse nr. 668 af 31. juli 1992 om aktiveringsordning ved  \r\n\r\n hjemmehjælp og dagpasning af børn (arbejdsløshedskassernes forpligtelser, de  \r\n\r\n dagpengemæssige konsekvenser m.v.) har ledige hjemmehjælpere, sygehjælpere,  \r\n\r\n pædagoger og pædagogmedhjælpere mulighed for at blive aktiveret ved  \r\n\r\n beskæftigelse i kommunerne i op til 12 måneder. Ordningen, der trådte i kraft  \r\n\r\n den 1. september 1992, er midlertidig og gælder indtil den 1. januar 1994.  \r\n\r\n</P>  \r\n\r\n<P>Af bekendtgørelsens § 4, stk. 1, fremgår det, at arbejdsløshedskassen har  \r\n\r\n pligt til at orientere om ordningen. Pligten omfatter de ledige medlemmer,  \r\n\r\n der har mulighed for at deltage i ordningen. </P>  \r\n\r\n<P>Det følger af vejledningen til bekendtgørelsen, at orienteringen bør gives  \r\n\r\n dels skriftligt dels i forbindelse med de obligatoriske § 65- samtaler i  \r\n\r\n arbejdsløshedskassen. </P>  \r\n\r\n<P>Arbejdsløshedskasserne kan til opfyldelse af deres generelle  \r\n\r\n orienteringspligt efter bekendtgørelsens § 4, stk. 1, udlevere en kopi af  \r\n\r\n direktoratets orienteringsskrivelse, som er udsendt den 25. november 1992 med  \r\n\r\n rundskrivelse nr. 81/92. </P>  \r\n\r\n<P CLASS=PUNKT> <B>9.</B> Aktiveringsordningen for ledige på Bornholm </P>  \r\n\r\n<P>Ifølge Arbejdsministeriets bekendtgørelse nr. 875 af 29. oktober 1992 om  \r\n\r\n aktiveringsordning for ledige på Bornholm, kan ledige på Bornholm arbejde  \r\n\r\n ulønnet i op til 5 måneder i en privat virksomhed, samtidig med at der  \r\n\r\n udbetales dagpenge. Ordningen, der trådte i kraft den 1. november 1992, er  \r\n\r\n midlertidig og har virkning til og med den 31. december 1993. </P>  \r\n\r\n<P>Af bekendtgørelsens § 12 fremgår det, at arbejdsløshedskassen har pligt  \r\n\r\n til at orientere sine ledige medlemmer i Bornholms Amt om ordningen. </P>  \r\n\r\n<P CLASS=PUNKT> <B>10.</B> Kontingentrestance </P>  \r\n\r\n<P>Ifølge arbejdsløshedsforsikringslovens § 78 skal arbejdsløshedskasserne  \r\n\r\n iværksætte rykkerproceduren for medlemmer, der ikke har betalt medlemsbidrag  \r\n\r\n rettidigt. </P>  \r\n\r\n<P>For medlemmer, der slettes på grund af kontingentrestance og efterfølgende  \r\n\r\n genoptages, vil afbrydelsen i medlemskabsperioden kunne give vanskeligheder i  \r\n\r\n forbindelse med en eventuelt senere overgang til efterløn, idet medlemmet  \r\n\r\n skal opfylde kravet om 20 års medlemskab, jvf.  \r\n\r\n arbejdsløshedsforsikringslovens § 75 b, stk. 1, nr. 2. </P>  \r\n\r\n<P>Arbejdsløshedskasserne skal af denne grund i forbindelse med  \r\n\r\n rykkerproceduren vejlede medlemmerne om, hvilken betydning en eventuel  \r\n\r\n slettelse vil kunne få for en senere overgang til efterløn. </P>  \r\n\r\n<P CLASS=PUNKT> <B>11.</B> Konsekvenserne af manglende eller fejlagtig  \r\n\r\n vejledning </P>  \r\n\r\n<P>Et medlem, der finder, at arbejdsløshedskassen ikke har opfyldt sin  \r\n\r\n vejledningsforpligtelse, er som hovedregel henvist til at anlægge civilt  \r\n\r\n søgsmål mod arbejdsløshedskassen med påstand om erstatning af det tab, fx af  \r\n\r\n dagpenge, som medlemmet måtte have lidt. </P>  \r\n\r\n<P>Domspraksis viser, at en arbejdsløshedskasse pådrager sig ansvar, hvis  \r\n\r\n arbejdsløshedskassen ved vejledning af et medlem - fx i forbindelse med  \r\n\r\n medlemmets overgang til efterløn - ikke har sikret sig, at alle relevante  \r\n\r\n oplysninger foreligger i sagen, inden arbejdsløshedskassen vejleder  \r\n\r\n medlemmet. </P>  \r\n\r\n<P>Det kan efter omstændighederne indgå i en rådighedsvurdering af medlemmet,  \r\n\r\n om medlemmet er blevet korrekt vejledt om de betingelser, der følger af  \r\n\r\n rådighedsforpligtelsen. </P>  \r\n\r\n<P>Hvis en arbejdsløshedskasse undlader at opfylde sin vejledningspligt, kan  \r\n\r\n det give anledning til en reaktion fra direktoratet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Direktoratet for  \r\n\r\n Arbejdsløshedsforsikringen, den 25. maj 1993 </I> </P>  \r\n\r\n<P CLASS=UNDERSKREVET-AF ALIGN=CENTER>Tove Loft </P>  \r\n\r\n<P CLASS=MINISTER ALIGN=RIGHT>/ Ingeline Quedens </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/06/1993"
        },
        {
            "displayName": "Accession",
            "displayValue": "C19930008760"
        },
        {
            "displayName": "Entydig dokumentidentifikation",
            "displayValue": "CM028841"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "87"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "25/05/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin. Dir. f. Arbejdsløshedsforsikr. 3. kt. j.nr. 92-24-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}