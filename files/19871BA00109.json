{
    "id": 105915,
    "title": "1987 BSF 109   FORSLAG TIL FOLKETINGSBESLUTNING OM OPRETTELSE AF EN STATSGARANTERET   JORDBRUGERFOND TIL NY- OG REFINANSIERING AF LANDBRUG ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 109",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 109 </P>  \r\n\r\n<P></P>  \r\n\r\n<P>Forslag til folketingsbeslutning om oprettelse af en statsgaranteret  \r\n\r\n jordbrugerfond til ny- og refinansiering af landbrug </P>  \r\n\r\n<P></P>  \r\n\r\n<P>Fremsat af Bjørn Poulsen (SF) Gade (SF) Inger Harms (SF) Rahbæk Møller  \r\n\r\n (SF) Ebba Strange (SF) </P>  \r\n\r\n<P></P>  \r\n\r\n<P>den 11. februar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger hermed regeringen senest den 15. marts 1988 at </P>  \r\n\r\n<P>fremsætte lovforslag om oprettelse af en statsgaranteret </P>  \r\n\r\n<P>jordbrugerfond til ny- og refinansiering af landbrug efter følgende </P>  \r\n\r\n<P>retningslinjer: </P>  \r\n\r\n<P>Organisation </P>  \r\n\r\n<P>1. Jordbrugerfonden opdeles i et antal fonde svarende til antallet </P>  \r\n\r\n<P>af amtskommuner. Hvor flere landbrug lægges sammen til </P>  \r\n\r\n<P>andelslandbrug og andelsforeningsejet landbrug, kan der oprettes </P>  \r\n\r\n<P>delfonde. Obligationsudstedelsen sker administrativt fra </P>  \r\n\r\n<P>landsfonden. </P>  \r\n\r\n<P>2. Amtsfondene ledes af en bestyrelse. Bestyrelsen vælges ved </P>  \r\n\r\n<P>urafstemning af de mennesker, der ved deres arbejde i de primære </P>  \r\n\r\n<P>landbrug er medejere af fonden. </P>  \r\n\r\n<P>Landsfonden ledes af en bestyrelse. Der vælges fra hvert amt 1 </P>  \r\n\r\n<P>medlem til bestyrelsen ved urafstemning af de mennesker, der ved </P>  \r\n\r\n<P>deres arbejde i de primære landbrug er medejere af landsfonden. </P>  \r\n\r\n<P>Staten udpeger 1 medlem til landsfondens bestyrelse. </P>  \r\n\r\n<P>Bestyrelsen ansætter den daglige ledelse og </P>  \r\n\r\n<P>teknisk/økonomisk/juridisk ekspertise efter behov. </P>  \r\n\r\n<P>Finansiering </P>  \r\n\r\n<P>3. Indskud i fonden foretages af staten eller af staten i samarbejde </P>  \r\n\r\n<P>med andre. </P>  \r\n\r\n<P>4. Landsfonden udsteder obligationer til finansiering af den </P>  \r\n\r\n<P>overtagne gældsbyrde og af nyinvestering. Obligationerne er </P>  \r\n\r\n<P>indeksobligationer. Den påtrykte rente er 21/2 pct. Indekseringen </P>  \r\n\r\n<P>af obligationerne udgør inflationen + 50 pct. af den </P>  \r\n\r\n<P>gennemsnitlige værdistigning på landbrug konstateret ved de </P>  \r\n\r\n<P>årlige vurderinger, som ligger ud over inflationen. </P>  \r\n\r\n<P>5. Eventuelt tilskud fra det offentlige til det enkelte landbrug, </P>  \r\n\r\n<P>der er tilknyttet fonden, tilfalder fonden. </P>  \r\n\r\n<P>Landbrugets vilkår </P>  \r\n\r\n<P>6. Jordbrugerfonden kan tilbyde at overtage etablerede bæredygtige </P>  \r\n\r\n<P>landbrug for en pris fastsat efter ejendommens værdier og </P>  \r\n\r\n<P>forventet fremtidig indtjening på produktionen. Den tidligere </P>  \r\n\r\n<P>ejer, der dermed overdrager ejendomsretten til fonden, fortsætter </P>  \r\n\r\n<P>som forpagter med uopsigelig forpagtningskontrakt. </P>  \r\n\r\n<P>Forpagtningsretten kan arves af ægtefælle og børn, hvis det </P>  \r\n\r\n<P>ønskes. En eventuel friværdi ved fondens overtagelse konverteres </P>  \r\n\r\n<P>til fondens obligationer, der bindes indtil </P>  \r\n\r\n<P>forpagtningskontraktens ophør; dog kan de bruges til </P>  \r\n\r\n<P>investeringer i løsøre og bygninger med undtagelse af egen </P>  \r\n\r\n<P>beboelse. </P>  \r\n\r\n<P>7. Ved tvangsauktion har fondene forkøbsret og kan forpagte ud til </P>  \r\n\r\n<P>den tidligere ejer, hvis det er landbrugsmæssigt forsvarligt. </P>  \r\n\r\n<P>8. Forpagtningsafgiften fastsættes af Jordbrugerfonden som en fast </P>  \r\n\r\n<P>procentvis forrentning med udgangspunkt i købesummen og reguleret </P>  \r\n\r\n<P>ud fra årlige vurderinger. Forpagteren skal kunne stille </P>  \r\n\r\n<P>sikkerhed for 1 års forpagtningsafgift. </P>  \r\n\r\n<P>9. Amtskommunal og kommunal grundskyld betales af forpagteren. </P>  \r\n\r\n<P>10. Fondene har ingen indflydelse på forpagterens dispositioner, så </P>  \r\n\r\n<P>længe forpagteren overholder de økonomiske forpligtelser. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>SF har gennem de sidste 10 år peget på det uholdbare i den måde, </P>  \r\n\r\n<P>landbruget finansieres på. SF har flere gange i Folketinget </P>  \r\n\r\n<P>fremlagt forslag om ændrede finansieringsformer, men er hver gang </P>  \r\n\r\n<P>blevet mødt af traditionelle nejsigere i landbrugets </P>  \r\n\r\n<P>organisationer. De borgerlige partier har været totale </P>  \r\n\r\n<P>eftersnakkere med beskyldninger om, at SF vil socialisere dansk </P>  \r\n\r\n<P>landbrug og indimellem også om, at SF vil nationalisere </P>  \r\n\r\n<P>landbruget. </P>  \r\n\r\n<P>Dansk landbrugs fremtid er afhængig af mange ting, bl.a. EF's </P>  \r\n\r\n<P>markedsordninger, fødevareproduktionens størrelse i resten af </P>  \r\n\r\n<P>verden og landbrugets følge- og forædlingsindustriers dygtighed </P>  \r\n\r\n<P>til at lave de produkter, som forbrugeren kræver. </P>  \r\n\r\n<P>Miljøkrav fra samfundets side, &#187;set aside-ordninger&#171;  \r\n\r\n (marginaljord) </P>  \r\n\r\n<P>og førtidspensionering krævet af EF vil være ændringer af </P>  \r\n\r\n<P>økonomisk art, som vil få indflydelse på landbrugets fremtid. </P>  \r\n\r\n<P>Forbrugerkrav om giftfrie fødevarer, krav om etik i staldene og </P>  \r\n\r\n<P>ikke mindst interessen for at bevare landbruget som en vigtig </P>  \r\n\r\n<P>kulturfaktor og dermed en vigtig del af infrastrukturen - </P>  \r\n\r\n<P>bevarelsen af landsbymiljøer og lignende - er af voksende </P>  \r\n\r\n<P>betydning. </P>  \r\n\r\n<P>Landbrugets indtjening i fremtiden vil ikke stige. De meget store </P>  \r\n\r\n<P>tilskud, som i dag bruges i EF for at finansiere EF's </P>  \r\n\r\n<P>landbrugsordninger, vil falde i fremtiden. Dette er noget, vi </P>  \r\n\r\n<P>ved, og er vel også noget, som et endda meget stort flertal i </P>  \r\n\r\n<P>Folketinget er enig i. Garanterede mindstepriser, </P>  \r\n\r\n<P>eksportrestitutioner og andre former for direkte og indirekte </P>  \r\n\r\n<P>tilskud vil uden tvivl være historie om forholdsvis få år eller i </P>  \r\n\r\n<P>det mindste være kraftigt formindsket, og den situation er vi </P>  \r\n\r\n<P>nødt til at tage højde for, hvis vi vil bevare et dansk landbrug. </P>  \r\n\r\n<P>Landbruget som naturens vogter bliver mere og mere væsentligt, men </P>  \r\n\r\n<P>betyder også, at der skal ske nogle produktionsomlægninger på </P>  \r\n\r\n<P>mange områder. Dette får også økonomisk betydning, i al fald i en </P>  \r\n\r\n<P>overgangstid. </P>  \r\n\r\n<P>Alene det faktum, at et landbrug ved hvert generationsskifte drænes </P>  \r\n\r\n<P>totalt for kapital, burde være nok til at få samfundet til at </P>  \r\n\r\n<P>forstå, hvad det egentlig drejer sig om: at situationen, specielt </P>  \r\n\r\n<P>for det animalske landbrug, har ændret sig meget, især hvad angår </P>  \r\n\r\n<P>levetiden for staldinventar (for svinestaldsinventar ca. 12 år). </P>  \r\n\r\n<P>Dette må kunne få alle til at forstå, at den nuværende </P>  \r\n\r\n<P>finansieringsmodel ikke dur længere. Den gældsakkumulation, der </P>  \r\n\r\n<P>sker, når man finansierer med lån med den dobbelte levetid af </P>  \r\n\r\n<P>investeringsgodet, skaber en helt uholdbar situation. Samtidig er </P>  \r\n\r\n<P>vores renteniveau mere end dobbelt så højt som i de lande, vi </P>  \r\n\r\n<P>konkurrerer med. </P>  \r\n\r\n<P>Alle disse tungtvejende grunde skulle kunne overbevise et stort </P>  \r\n\r\n<P>flertal om, at der skal ske noget radikalt, hvis dansk landbrug </P>  \r\n\r\n<P>skal bevare sin betydning for samfundet. </P>  \r\n\r\n<P>Disse mange forskellige krav til og ændrede vilkår for landbruget </P>  \r\n\r\n<P>kan det ikke honorere på de eksisterende økonomiske vilkår. Bl.a. </P>  \r\n\r\n<P>derfor fremsætter SF dette forslag. </P>  \r\n\r\n<P>Indtil for nylig har landbrugets krav, specielt landboforeningernes </P>  \r\n\r\n<P>krav, været fjernelse af jordskatter, fjernelse af skatter og </P>  \r\n\r\n<P>arveafgifter ved generationsskifte samt nedsættelse eller </P>  \r\n\r\n<P>fjernelse af formuebeskatningen. Alle krav er først og fremmest </P>  \r\n\r\n<P>krav til gavn for den, der nærmer sig pensionsalderen. Næsten </P>  \r\n\r\n<P>ingen af kravene vil give den helt nødvendige </P>  \r\n\r\n<P>likviditetslettelse, som det producerende landbrug har brug for. </P>  \r\n\r\n<P>Den økonomiske situation for det producerende animalske landbrug er </P>  \r\n\r\n<P>megen gæld og næsten ingen formue. Bedriften er typisk købt til </P>  \r\n\r\n<P>en alt for høj pris og muligheden for selvfinansiering er meget </P>  \r\n\r\n<P>ringe på grund af for lille dækningsbidrag. </P>  \r\n\r\n<P>Landbrugets samlede gæld er på over 100 mia. kr., rentebetalingen </P>  \r\n\r\n<P>næsten 10 mia. kr. De 30-40 mia. er højt forrentet gæld med en </P>  \r\n\r\n<P>rente på mellem 16 og 22 pct. For kontantlånene var kursværdien </P>  \r\n\r\n<P>ved hjemtagelse af lån i flere år mellem 55 og 70, og den </P>  \r\n\r\n<P>effektive forrentning var derfor meget høj i forhold til den </P>  \r\n\r\n<P>påtrykte rente. </P>  \r\n\r\n<P>Den forestående opgave er ikke blot at nyfinansiere til en lav </P>  \r\n\r\n<P>rente, men også at fjerne forrentningen af den alt for højt </P>  \r\n\r\n<P>forrentede gæld. </P>  \r\n\r\n<P>På trods af de ovennævnte grunde, som for manges vedkommende er nye, </P>  \r\n\r\n<P>er der stadig nogle, der tror, at de borgerlige forslag om </P>  \r\n\r\n<P>skattelettelser kan klare landbrugets problemer. Dette på trods </P>  \r\n\r\n<P>af, at landbruget ikke har været noget selvbærende erhverv i </P>  \r\n\r\n<P>nyere tid. </P>  \r\n\r\n<P>Valutaindtjeningen er af væsentlig betydning for landet. Den </P>  \r\n\r\n<P>beskæftigelse, som landbruget skaber, både i selve landbruget og </P>  \r\n\r\n<P>ikke mindst i følgeindustrierne, er meget vigtig, specielt for </P>  \r\n\r\n<P>egnsudviklingsområderne. At landbrugets betydning for de små </P>  \r\n\r\n<P>samfund og det kulturelle islæt, som de betyder, bliver bevaret, </P>  \r\n\r\n<P>er vi alle interesserede i. </P>  \r\n\r\n<P>Den livsform, det er at være landmand, indebærer mange positive </P>  \r\n\r\n<P>oplevelser i dagligdagen. Det at arbejde med naturen uden at </P>  \r\n\r\n<P>forrykke dens balance, er de fleste landmænds drøm. De sidste </P>  \r\n\r\n<P>mange års økonomiske problemer har gjort dette til en næsten </P>  \r\n\r\n<P>umulig arbejdsopgave og har presset landbruget til at indgå </P>  \r\n\r\n<P>kompromis, som en stor del af landbruget ikke er stolt af. </P>  \r\n\r\n<P>Den start, som nye landmænd oplever, er helt urimelig, idet </P>  \r\n\r\n<P>kapitalkravet er så stort, at meget få kan leve op til det. Disse </P>  \r\n\r\n<P>økonomiske problemer vil forslaget løse op for, uden at det </P>  \r\n\r\n<P>bliver et museumslandbrug eller noget, der ligner det norske </P>  \r\n\r\n<P>landbrug. </P>  \r\n\r\n<P>Produktivitet og effektivitet vil stadig være nogle af de vigtigste </P>  \r\n\r\n<P>elementer i landbruget, men der vil blive råd til på en helt </P>  \r\n\r\n<P>anden måde end hidtil at leve op til de krav, som naturen stiller </P>  \r\n\r\n<P>for ikke at komme ud af balance. Dette er den væsentlige del af </P>  \r\n\r\n<P>SF's landbrugspolitik, en politik, hvor natursyn og etik i </P>  \r\n\r\n<P>husdyrbruget lever op til de krav, som samfundet med rette kan </P>  \r\n\r\n<P>stille til landbruget. </P>  \r\n\r\n<P>I SF har vi med stor interesse fulgt den diskussion, der har været i </P>  \r\n\r\n<P>selve landbruget om ejerformer. Bl.a. er aktieselskabsformen </P>  \r\n\r\n<P>blevet bragt frem som en mulighed for landbrugets overlevelse. Vi </P>  \r\n\r\n<P>er ikke enige med dem, der peger på den mulighed. Der er specielt </P>  \r\n\r\n<P>to grunde hertil. Vi tror ikke på fjerneje af et landbrug; det </P>  \r\n\r\n<P>vil betyde fremmedgørelse af den enkelte landmand og </P>  \r\n\r\n<P>indskrænkning af landmandens dispositionsret. Vi tror derimod på, </P>  \r\n\r\n<P>at fælleseje via en Jordbrugerfond eller en delfond under denne </P>  \r\n\r\n<P>er bedre. Vi tror heller ikke på, at det enkelte landbrug er </P>  \r\n\r\n<P>særlig interessant som investeringsobjekt, så det kan danne </P>  \r\n\r\n<P>baggrund for bykapitalens investeringslyst til lavere rente. </P>  \r\n\r\n<P>Vi er derimod overbevist om, at en fondskonstruktion som her </P>  \r\n\r\n<P>foreslået af SF vil være et betydelig mere interessant </P>  \r\n\r\n<P>investeringsprojekt for pensionskasser og lignende. </P>  \r\n\r\n<P>Vi er overbevist om, at det, der virkelig satte gang i dansk </P>  \r\n\r\n<P>landbrug, andelsbevægelsen, atter er det, der skal hjælpe dansk </P>  \r\n\r\n<P>landbrug. </P>  \r\n\r\n<P>Der er fra landbrugets side stillet krav om, at der skal </P>  \r\n\r\n<P>refinansieres ved hjælp af kurssikrede udenlandslån. Dette </P>  \r\n\r\n<P>afviser SF så kraftigt som muligt; dertil er muligheden for </P>  \r\n\r\n<P>valutariske svingninger alt for stor og dermed også risikoen for </P>  \r\n\r\n<P>den part, der skal kurssikre, hvem der så end er tiltænkt denne </P>  \r\n\r\n<P>opgave. I SF tror vi ikke på, at et flertal i Folketinget tør </P>  \r\n\r\n<P>støtte et sådant forslag. </P>  \r\n\r\n<P>Oprettelse af andelsforeningsejet landbrug som delfonde vil kræve </P>  \r\n\r\n<P>ændring af landbrugsloven; det samme gælder for hele </P>  \r\n\r\n<P>konstruktionen, hvor ejerskabet er et sameje via en fond. </P>  \r\n\r\n<P>Ændringerne i landbrugsloven vil dels være ændringer af </P>  \r\n\r\n<P>ejerformer, dels en ændring af samdriftsgrænserne, der skal </P>  \r\n\r\n<P>tilpasses forslaget. </P>  \r\n\r\n<P>Forslagsstillerne er klar over, at en finansieringsreform som den </P>  \r\n\r\n<P>foreslåede kan influere på værdistigningen på jord og fast </P>  \r\n\r\n<P>ejendom i opadgående retning set over en kortere årrække. Hvis </P>  \r\n\r\n<P>denne værdistigning bliver for voldsom, er det forslagsstillernes </P>  \r\n\r\n<P>agt at indføre regler for beskatning af disse værdistigninger. På </P>  \r\n\r\n<P>længere sigt vil de traditionelle prisstigninger på </P>  \r\n\r\n<P>landbrugsejendomme efterhånden dæmpes. </P>  \r\n\r\n<P>Bemærkninger til de enkelte punkter </P>  \r\n\r\n<P>Ad 1 </P>  \r\n\r\n<P>For at den enkelte, der arbejder i landbruget, skal føle, at </P>  \r\n\r\n<P>vedkommende er tæt ved beslutningerne, ville det være en fordel, </P>  \r\n\r\n<P>at flere landbrug slog sig sammen i andelslandbrug, </P>  \r\n\r\n<P>produktionskollektiver og lignende, så antallet af fonde </P>  \r\n\r\n<P>bevirker, at afstanden mellem fællesejet og dagligdagen bliver så </P>  \r\n\r\n<P>kort som mulig. Det vil også give mulighed for </P>  \r\n\r\n<P>maskinfællesskaber, afløserordninger - så arbejdstiden bliver som </P>  \r\n\r\n<P>i andre dele af arbejdslivet - afholdelse af ferie og fridage. </P>  \r\n\r\n<P>Alt dette vil reducere de økonomiske og ikke mindst de </P>  \r\n\r\n<P>menneskelige omkostninger. </P>  \r\n\r\n<P>Ad 2 </P>  \r\n\r\n<P>Fondene ledes af demokratisk valgte bestyrelser. Stemmeret har alle, </P>  \r\n\r\n<P>der er beskæftiget i de enkelte landbrug. </P>  \r\n\r\n<P>Ad 3 </P>  \r\n\r\n<P>Forslagsstillerne er åbne over for, at staten alene ikke bærer det </P>  \r\n\r\n<P>nødvendige indskud i fonden. Men uanset hvem - pengeinstitut, </P>  \r\n\r\n<P>pensionskasse eller anden fond - der investerer i fonden, </P>  \r\n\r\n<P>medfølger der ingen bestemmende indflydelse på Jordbrugerfondens </P>  \r\n\r\n<P>udlånspolitik. </P>  \r\n\r\n<P>Ad 4 </P>  \r\n\r\n<P>På baggrund af dels de seneste års nedgang i antallet af </P>  \r\n\r\n<P>landbrugsbedrifter, dels finansieringsforholdene for de </P>  \r\n\r\n<P>gældstyngede og dels antallet af konkurstruede bedrifter skønnes </P>  \r\n\r\n<P>omkring 1.000 brug om året de næste 4-5 år at ville sælge til </P>  \r\n\r\n<P>fonden. </P>  \r\n\r\n<P>Hovedparten af disse bedrifter skønnes at være reelt konkurstruede, </P>  \r\n\r\n<P>fordi en stor del af gælden er højt forrentet. Regner man med, at </P>  \r\n\r\n<P>det typiske af disse brug er på 30-40 ha og koster op mod 65.000 </P>  \r\n\r\n<P>kr. pr. ha. inkl. besætning, staldinventar m.v., så koster det </P>  \r\n\r\n<P>typiske brug 2-2,5 mio. kr. Skønnet er forbundet med en betydelig </P>  \r\n\r\n<P>usikkerhed, som dog i højere grad trækker nedad end opad. </P>  \r\n\r\n<P>Da en del af brugene først sælges til fonden umiddelbart før en </P>  \r\n\r\n<P>uafviselig tvangsauktion, og efter at forskellige forpligtelser </P>  \r\n\r\n<P>er misligholdt, køber fonden i størst mulig udstrækning efter </P>  \r\n\r\n<P>forlig med kreditorerne. Fondens årlige obligationssalg skønnes </P>  \r\n\r\n<P>derfor at blive omkring 2 mia. kr. Skønnet forudsætter, at gælden </P>  \r\n\r\n<P>ved forlig nedskrives med 10 pct., hvilket er et minimum. Disse </P>  \r\n\r\n<P>obligationer friholdes ikke for realrentebeskatning. </P>  \r\n\r\n<P>Fondens maksimale driftstab må på denne baggrund skønnes at blive </P>  \r\n\r\n<P>omkring 120 mio. kr. det første år og omkring 400 mio. kr. i det </P>  \r\n\r\n<P>fjerde og femte år. </P>  \r\n\r\n<P>På længere sigt skønnes de traditionelt betydelige prisstigninger på </P>  \r\n\r\n<P>landbrugsejendomme efterhånden at dæmpes. </P>  \r\n\r\n<P>Det er vanskeligt at vurdere, hvor mange bedrifter der i de kommende </P>  \r\n\r\n<P>år vil være interesserede i at sælge til fonden. Antallet af </P>  \r\n\r\n<P>sælgere vil være snævert forbundet med antallet af reelt </P>  \r\n\r\n<P>konkurstruede, der som tidligere nævnt skønnes at blive 1.000 om </P>  \r\n\r\n<P>året. Omkostningsvurderingen er baseret på køb af 1.000 brug </P>  \r\n\r\n<P>årligt. </P>  \r\n\r\n<P>Ad 5 </P>  \r\n\r\n<P>De tilskud, der vil tilfalde de af fonden ejede landbrug, </P>  \r\n\r\n<P>kanaliseres igennem fonden. Tilskud til yngre landbrugere </P>  \r\n\r\n<P>(førstegangsetablerede) skal influere på forpagtningsafgiften for </P>  \r\n\r\n<P>disse landbrug, således at forpagtningsafgiften nedsættes i </P>  \r\n\r\n<P>tilskudsperioden. </P>  \r\n\r\n<P>Ad 6 </P>  \r\n\r\n<P>Jordbrugerfondens tilbud på overtagelsespris for et landbrug vil i </P>  \r\n\r\n<P>nogle tilfælde for de meget forgældede ejendomme være mindre end </P>  \r\n\r\n<P>ejendommens gæld, hvorfor landmanden må søge en frivillig </P>  \r\n\r\n<P>gældssanering med nogle af kreditorerne. </P>  \r\n\r\n<P>Oprettelsen af Jordbrugerfonden betyder indførelsen af det udødelige </P>  \r\n\r\n<P>ejerskab, som gennem tiderne er blevet efterlyst fra mange sider </P>  \r\n\r\n<P>under forskellige betegnelser som f.eks. &#187;Andelsselskabet Dansk </P>  \r\n\r\n<P>Landbrug&#171; og hele tiden med det formål at lade danske bønder </P>  \r\n\r\n<P>overtage landbrugsejendomme een gang for alle og derefter ikke </P>  \r\n\r\n<P>mere gøre ejendommene til genstand for køb eller salg. Det </P>  \r\n\r\n<P>indebærer den åbenlyse fordel, at kapitaldrænet ved </P>  \r\n\r\n<P>forpagterskifte bliver minimalt, og at ejendommens samlede </P>  \r\n\r\n<P>gældsbelastning bliver mindre, idet f.eks. alle fremtidige </P>  \r\n\r\n<P>forpagtere skal være med til at finansiere jordkøbet ved </P>  \r\n\r\n<P>Jordbrugerfondens overtagelse af ejendommen. </P>  \r\n\r\n<P>Dette står i skarp kontrast til situationen i dag, hvor en enkelt </P>  \r\n\r\n<P>landmand i princippet alene skal finansiere jordens markedspris, </P>  \r\n\r\n<P>hvis ejendommen er købt i fri handel. </P>  \r\n\r\n<P>Hovedideen i Jordbrugerfonden er de aktive landmænds fælleseje af de </P>  \r\n\r\n<P>tilsluttede ejendomme og dermed rimelige økonomiske vilkår, der </P>  \r\n\r\n<P>kan give normal arbejdsindkomst jævnt fordelt over alle </P>  \r\n\r\n<P>arbejdsårene. Når der kan gives en normal arbejdsindkomst ved en </P>  \r\n\r\n<P>normalt dygtigt drevet produktion, er landmændene ikke samtidig </P>  \r\n\r\n<P>afhængige af fremtidige værdistigninger, hvorfor landmanden </P>  \r\n\r\n<P>økonomisk vil være i stand til at afstå fra disse, hvilket netop </P>  \r\n\r\n<P>er eksistensbetingelsen for den næste landmand på ejendommen. </P>  \r\n\r\n<P>Ad 7 </P>  \r\n\r\n<P>Fonden bør have forkøbsret ved tvangsauktioner. </P>  \r\n\r\n<P>Fonden bør kun ansætte den tidligere ejer/ægtefælle, hvis det anses </P>  \r\n\r\n<P>for økonomisk forsvarligt. </P>  \r\n\r\n<P>Ad 8 </P>  \r\n\r\n<P>Forpagtningsafgifterne bør være afhængige af </P>  \r\n\r\n<P>produktionsbetingelserne og indtjeningsmulighederne på det </P>  \r\n\r\n<P>enkelte landbrug. Det nuværende finansieringssystem, hvor </P>  \r\n\r\n<P>omkostningerne i høj grad bestemmes af dagskursen på børsen, </P>  \r\n\r\n<P>giver urimelige arbejdsvilkår i en produktion, hvor </P>  \r\n\r\n<P>omsætningshastigheden er så lav og afhængigheden af klimaet så </P>  \r\n\r\n<P>stor. </P>  \r\n\r\n<P>Som tidligere nævnt skal Jordbrugerfondens køb af en ejendom ske til </P>  \r\n\r\n<P>en pris fastsat efter ejendommens værdier og fremtidige </P>  \r\n\r\n<P>indtjeningsmuligheder, hvorfor denne købspris også vil være </P>  \r\n\r\n<P>udgangspunkt for fastsættelsen af forpagtningsafgiften. Denne </P>  \r\n\r\n<P>forpagtningsafgift fastsættes som en fast procentvis forrentning </P>  \r\n\r\n<P>med udgangspunkt i købesummen og reguleret ud fra de årlige </P>  \r\n\r\n<P>vurderinger. </P>  \r\n\r\n<P>Da der imidlertid - også efter Jordbrugerfondens etablering - vil </P>  \r\n\r\n<P>være betydeligt udsving i markedspriserne på landbrugsejendomme, </P>  \r\n\r\n<P>skal den amtslige jordbrugerfond have et betydeligt spillerum med </P>  \r\n\r\n<P>hensyn til forpagtningsafgiftens størrelse. Her vil fondens </P>  \r\n\r\n<P>tekniske/økonomiske ekspertise spille en vigtig vejledende rolle. </P>  \r\n\r\n<P>Der vil typisk være tale om en nedsættelse af forpagtningsafgiften, </P>  \r\n\r\n<P>hvor f.eks. herlighedsværdier spiller en uforholdsmæssig stor </P>  \r\n\r\n<P>rolle for markedsprisen, eller hvor f.eks. en mælkekvote på et </P>  \r\n\r\n<P>utidssvarende produktionsanlæg er blevet kapitaliseret i </P>  \r\n\r\n<P>ejendommens markedspris. </P>  \r\n\r\n<P>Ad 9 </P>  \r\n\r\n<P>Hvis forpagterne skal bære omkostningerne ved grundskylden, betyder </P>  \r\n\r\n<P>det, at vurderingerne af landbrugene skal bygge på værdien som </P>  \r\n\r\n<P>produktionsfaktor og ikke iblandet eventuelle herlighedsværdier. </P>  \r\n\r\n<P>Ad 10 </P>  \r\n\r\n<P>Dispositionsretten er for landbrugeren det vigtigste. </P>  \r\n\r\n<P>Forslagsstillerne er af den opfattelse, at den næsten er </P>  \r\n\r\n<P>ukrænkelig, så længe landets love og de økonomiske forpligtelser </P>  \r\n\r\n<P>overholdes. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00109"
        },
        {
            "displayName": "Entydig dokumentidentifikation",
            "displayValue": "CL004481"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "109"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}