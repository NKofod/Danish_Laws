{
    "id": 126565,
    "title": "Rygeforbud i Bingohal på grund af serveringssted",
    "documentTypeId": "240",
    "isSagsforlobPeriodValid": true,
    "shortName": "KEN nr 9673 af 30/01/2009",
    "documentHtml": "<div class=\"bjelke\">Den fulde tekst</div><p class=\"Titel2\">Rygeforbud i Bingohal på grund af serveringssted</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Rygeforbud i Bingohal på grund af serveringssted.</div>\r\n        </p>\r\n        <p class=\"Tekst2\">\r\n          <div>Alene af den grund, at der i en bingohal, var et serveringssted med salg af pølser, øl og vand, var rygning ikke tilladt.</div>\r\n        </p>\r\n        <p class=\"Tekst2\">\r\n          <div>Bingohallen var ejet af flere foreninger i fællesskab og foreningerne havde frivillige opråbere m.v.</div>\r\n        </p>\r\n      </div>\r\n      <p class=\"TekstV\">Arbejdsmiljøklagenævnet har på møde den 27. januar 2009 behandlet klage over Arbejdstilsynets afgørelse af 11. marts 2008 om, at [navn udeladt] straks skal sikre, at der ikke ryges indendørs.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at [navn udeladt] straks skal sikre, at der ikke ryges indendørs.</p>\r\n      <p class=\"TekstV\">Arbejdsmiljøklagenævnet fastholder således Arbejdstilsynets afgørelse af 11. marts 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">[Navn udeladt] er ejet af 6 foreninger i fællesskab. De 6 foreninger er alle lokale sports- og kulturklubber. Hver forening har bingo en aften om ugen. Foreningerne finder og instruerer selv personer, der er opråbere, kontrollører og sælgere. Jobbene er ulønnede, men man har pligt til at møde op eller finde en afløser til den opgave, man har påtaget sig, hvis man bliver forhindret.</p>\r\n      <p class=\"TekstV\">I den ene klub er der med passende mellemrum et møde, hvor der aftales vagtplan for de enkelte opgaver. Om de andre klubber er oplyst, at der er faste hold, som dækker vagterne. Et medlem, der møder op for at være hjælper, kan ikke være sikker på at skulle løse en opgave, men kan i stedet deltager i spillet.</p>\r\n      <p class=\"TekstV\">Bingohallen besøges hver aften af ca. 250-270 personer.</p>\r\n      <p class=\"TekstV\">Ved Arbejdstilsynets besøg blev der røget i hallen, hvor opråber, kontrollør og sælger arbejdede. Der blev serveret mad og drikkevarer.</p>\r\n      <p class=\"TekstV\">[Navn udeladt] har henvist til,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at salg af øl, vand og pølser ved en luge ikke kan betragtes som servering af mad</p>\r\n        <p class=\"Liste1\"><span class=\"Liste1Nr\" id=\"\">–</span> at de frivillige ulønnede hjælpere ikke har pligt til at møde op</p>\r\n        <p class=\"Liste1\"><span class=\"Liste1Nr\" id=\"\">–</span> at de frivilliges arbejde ikke kan sidestilles med arbejde for en arbejdsgiver</p>\r\n        <p class=\"Liste1\"><span class=\"Liste1Nr\" id=\"\">–</span> at der kun er adgang for medlemmer</p>\r\n        <p class=\"Liste1\"><span class=\"Liste1Nr\" id=\"\">–</span> at der i hallen er installeret et nyt udsugningsanlæg.</p>\r\n      </p>\r\n      <p class=\"TekstV\">De har på vegne af [navn udeladt] i brev af 13. oktober 2008 fremsendt yderligere bemærkninger og finder, at der ikke er tale om en arbejdsplads, allerede af den grund at en arbejdsplads nødvendigvis må forudsætte, at der er en arbejdsgiver, der betaler løn eller andet for at få arbejde udført, og at der er en lønmodtager, der modtager løn for udførelse af arbejde. Al arbejde, der udføres, er på frivillig basis, og De finder, at det i den sammenhæng er uden juridisk betydning, hvordan arbejdet i øvrigt nærmere tilrettelægges i praksis. Det afgørende er, at der alene er tale om en moralsk forpligtelse.</p>\r\n      <p class=\"TekstV\">De har endvidere oplyst, at offentligheden ikke har adgang til [navn udeladt]. Det kræver medlemskab af en af ejerforeningerne at få adgang til stedet, og det kræver at man betaler kontingent til foreningen. Det er ikke vanskeligt at blive medlem af foreningen, men man kan ikke komme ind uden medlemskort. Endvidere stilles krav til den adfærd man udviser, udover hvad der gælder efter politivedtægten.</p>\r\n      <p class=\"TekstV\">§ 2, stk. 1 i lov om røgfri miljøer nævner de forhold, som hver for sig medfører rygeforbud. Hvert af områderne arbejdspladser, det offentlige rum og serveringssteder kan således medføre rygeforbud. Nævnet har i den forbindelse lagt vægt på lovens opdeling og lovens forarbejder.</p>\r\n      <p class=\"TekstV\">Det er ikke tilladt at ryge indendørs på serveringssteder. Det fremgår af § 4 og § 21, stk. 1 i lov om røgfri miljøer.</p>\r\n      <p class=\"TekstV\">Ved et serveringssted forstås en lokalitet med servering af mad eller drikkevarer til indtagelse på eller ved salgsstedet. Det fremgår af lovens § 21, stk. 2.</p>\r\n      <p class=\"TekstV\">Arbejdsmiljøklagenævnet finder, at [navn udeladt] er et serveringssted, fordi der kan købes øl, vand og pølser til indtagelse i eller ved [navn udeladt].</p>\r\n      <p class=\"TekstV\">[Navn udeladt] er således omfattet af lovens rygeforbud i lovens § 21, stk. 1.</p>\r\n      <p class=\"TekstV\">R E G L E R</p>\r\n      <p class=\"TekstV\">Arbejdsmiljøklagenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 2, stk. 1, nr. 6, § 4, § 21, stk. 1 og stk. 2 i lov nr. 512 af 6. juni 2007 om røgfri miljøer</p>\r\n        <p class=\"Liste1\"><span class=\"Liste1Nr\" id=\"\">–</span> § 79 a, stk. 1 i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet samt Deres breve af 29. august 2008 og 13. oktober 2008.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">Kopi til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter 4, Postboks 1228, 0900 København C J.nr.</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\r\n      </p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om røgfri miljøer, jf. lov nr. 512 af 6. juni 2007</span></p>\r\n      <p class=\"TekstV\">…</p>\r\n      <p class=\"TekstV\">Kapitel 1</p>\r\n      <p class=\"TekstV\"><span class=\"Italic\">Lovens formål, anvendelsesområde m.v.</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 2.</span> Loven finder anvendelse på</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> arbejdspladser, herunder offshoreanlæg,</p>\r\n        <p class=\"Liste1\"><span class=\"Liste1Nr\" id=\"\">2)</span> institutioner og skoler for børn og unge,</p>\r\n        <p class=\"Liste1\"><span class=\"Liste1Nr\" id=\"\">3)</span> øvrige uddannelsesinstitutioner,</p>\r\n        <p class=\"Liste1\"><span class=\"Liste1Nr\" id=\"\">4)</span> indendørs lokaliteter, hvortil offentligheden har adgang,</p>\r\n        <p class=\"Liste1\"><span class=\"Liste1Nr\" id=\"\">5)</span> kollektive transportmidler og taxaer samt</p>\r\n        <p class=\"Liste1\"><span class=\"Liste1Nr\" id=\"\">6)</span> serveringssteder.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Stk. 1 omfatter danske skibe, dansk registrerede luftfartøjer og udenlandsk registrerede luftfartøjer, der opereres i henhold til dansk driftstilladelse, uanset om skibet eller luftfartøjet befinder sig uden for dansk territorium. Loven finder dog ikke anvendelse på skibe hjemmehørende på Færøerne eller i Grønland eller på luftfartøjer fra luftfartsselskaber, der er hjemmehørende på Færøerne eller i Grønland.</p>\r\n      <p class=\"TekstV\"><span class=\"Bold\">§ 3.</span> Ved et rygerum forstås i denne lov et særligt lokale med gode udluftningsmuligheder eller ventilation. Rygerummet må ikke tjene som gennemgangsrum, og det må ikke indeholde funktioner, som anvendes af andre.</p>\r\n      <p class=\"TekstV\"><span class=\"Italic\">Stk. 2.</span> Ved en rygekabine forstås i denne lov en fritstående enhed med udluftnings- eller ven­ti­la­tionssystem.</p>\r\n      <p class=\"TekstV\">Kapitel 2</p>\r\n      <p class=\"TekstV\"><span class=\"Italic\">Generelle bestemmelser</span></p>\r\n      <p class=\"TekstV\"><span class=\"Bold\">§ 4.</span> I lokaliteter m.v., der er omfattet af loven, er det ikke tilladt at ryge indendørs, medmindre andet fremgår af lovens øvrige bestemmelser.</p>\r\n      <p class=\"TekstV\">…</p>\r\n      <p class=\"TekstV\">Kapitel 5</p>\r\n      <p class=\"TekstV\"><span class=\"Italic\">Serveringssteder</span></p>\r\n      <p class=\"TekstV\"><span class=\"Bold\">§ 21.</span> Det er ikke tilladt at ryge indendørs på serveringssteder, jf. § 4.</p>\r\n      <p class=\"TekstV\"><span class=\"Italic\">Stk. 2.</span> Ved et serveringssted forstås en lokalitet med servering af mad eller drikkevarer til indtagelse på eller ved salgsstedet.</p>\r\n      <p class=\"TekstV\"><span class=\"Italic\">Stk. 3.</span> Det kan besluttes at indrette rygerum og rygekabiner, hvor rygning kan finde sted.</p>\r\n      <p class=\"TekstV\"><span class=\"Italic\">Stk. 4.</span> …</p>\r\n      <p class=\"TekstV\">Kapitel 6</p>\r\n      <p class=\"TekstV\"><span class=\"Italic\">Tilsynsbestemmelser</span></p>\r\n      <p class=\"TekstV\"><span class=\"Bold\">§ 23.</span> Arbejdsgiveren, indehaveren, restauratøren, bestyreren og forpagteren skal sørge for, at rygning kun sker i overensstemmelse med reglerne i denne lov.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 512 af 6. juni 2007 om røgfri miljøer</span></p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 79 a.</span> Arbejdstilsynet fører som led i tilsynsvirksomheden efter denne lov tilsyn med overholdelsen af lovgivningen om røgfri miljøer. Arbejdstilsynet kan, eventuelt på nærmere angivne vilkår, påbyde, at forhold, der strider mod lovgivningen om røgfri miljøer, bringes i orden straks eller inden en nærmere angivet frist.</p>\r\n      <p class=\"TekstV\"><span class=\"Italic\">Stk. 2.</span> § 76 og de regler, der er udstedt i medfør heraf, finder tilsvarende anvendelse.</p>\r\n      <p class=\"TekstV\"><span class=\"Italic\">Stk. 3.</span> Beskæftigelsesministeren kan efter forhandling med indenrigs- og sundhedsministeren fastsætte nærmere regler om udøvelsen af tilsynet.</p>\r\n      <p class=\"TekstV\"><span class=\"Italic\">Stk. 4.</span> Klage over afgørelser, der træffes af Arbejdstilsynet efter stk. 1, kan indbringes for Arbejdsmiljøklagenævnet. § 81, stk. 1-5, finder tilsvarende anvendelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/08/2009"
        },
        {
            "displayName": "Accession",
            "displayValue": "W20090967325"
        },
        {
            "displayName": "Entydig dokumentidentifikation",
            "displayValue": "BE003639"
        },
        {
            "displayName": "Dato for indlæggelse",
            "displayValue": "25/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9673"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/01/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900132-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}