{
    "id": 156148,
    "title": "Ankestyrelsens principafgørelse A-3-03 om kontanthjælp - erhvervsevnetabserstatning",
    "documentTypeId": "240",
    "isSagsforlobPeriodValid": true,
    "shortName": "KEN nr 9993 af 04/04/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-3-03 om kontanthjælp - erhvervsevnetabserstatning</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En løbende erhvervsevnetabserstatning skulle ikke fradrages ved beregningen af kontanthjælp.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>11-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 125 af 25. februar 2003 - § 33, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En mand fik tilkendt en løbende erhvervsevnetabserstatning efter lov om forsikring mod følger af arbejdsskade (arbejdsskadesikringsloven).</p>\r\n<p>Kommunen modregnede fra den dag, hvor  erhvervsevnetabserstatningen 1. gang kom til udbetaling, denne erstatning i den aktuelle beregnede kontanthjælp til ham.</p>\r\n<p>Mandens fagforening klagede og anførte, at det af aktivlovens § 33, stk. 2, fremgår, at der ikke kan foretages fradrag for erhvervsevnetabserstatninger, der efter lov om forsikring mod følger af arbejdsskader udbetales som følge af personskade.</p>\r\n<p>Sagen blev behandlet i principielt møde med henblik på afklaring af , om der kan foretages fradrag for erhvervsevnetabserstatninger i form af løbende ydelser, der udbetales efter lov om forsikring mod følger af arbejdsskade.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen traf afgørelse om, at den løbende erhvervsevnetabserstatning efter lov om forsikring mod følger af arbejdsskade ikke skulle modregnes i den beregnede kontanthjælp.</p>\r\n<p>Begrundelsen for afgørelsen var, at der efter aktivlovens § 33, stk. 2, ikke kan foretages fradrag i hjælpen for de erstatninger for tab af erhvervsevne, der omtales i lovens § 14, stk. 3 og 4.</p>\r\n<p>I lovens § 14, stk. 3  er nævnt, at der skal ses bort fra den del af en formue, der består af erstatning for tab af erhvervsevne, der udbetales som følge af personskade efter blandt andet lov om forsikring mod følger af arbejdsskade.</p>\r\n<p>Ankestyrelsen lagde vægt på, at erstatningen blev udbetalt som en løbende ydelse, og at sagen derfor skulle afgøres efter § 33, stk. 2.</p>\r\n<p>Ankestyrelsen bemærkede, at reglen om, at der ved beregning af kontanthjælp skal ses bort fra erhvervsevnetabserstatninger efter blandt andet lov om erstatning mod følger af arbejdsskade kom ind i lov om aktiv socialpolitik den 1. juli 1998 ved ændringslov nr. 262 af 5. juni 1998 (Lovforslag nr. 5 i Folketingssamlingen 1997 - 1998). Det præciseres, at erstatning for tab af erhvervsevne ikke har indflydelse på kontanthjælpsreglerne om hverken beregning, tilbagebetaling eller betydningen af en formue, og at dette gælder, uanset om denne erstatning udbetales som et kapitalbeløb eller som en løbende ydelse.</p>\r\n<p>Af bemærkningerne til lovforslaget fremgår det, at efter lovforslaget vil den økonomiske situation for personer, der som følge af personskade får udbetalt en erhvervsevnetabserstatning, blive forbedret, idet erstatningen ikke længere vil have indflydelse på retten til kontanthjælp. Forslaget omfatter erhvervsevnetabserstatninger, der udbetales efter erstatningsansvarsloven og arbejdsskadeforsikringsloven.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20030999325"
        },
        {
            "displayName": "Entydig dokumentidentifikation",
            "displayValue": "BS008939"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9993"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Dato for underskrift",
            "displayValue": "04/04/2003"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000701-02"
        },
        {
            "displayName": "Stikord",
            "displayValue": "A-3-03"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}