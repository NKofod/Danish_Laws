{
    "id": 170415,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10673 af 27/06/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. E.</span> <span class=\"Italic\">2.2.125</span></p>\r\n   <p class=\"TekstGenerel\">\r\n      <span class=\"Italic\">Ikke godtgjort at afskedigelse af en kvinde ikke var begrundet i hendes graviditet.</span> <span class=\"Italic\">Godtgørelse fastsat til kr. 100.000 kr.</span></p>\r\n   <p class=\"TekstGenerel\">¬En kvinde, ansat som køkkensælger hos indklagede, klagede over, at hun var blevet opsagt efter meddelelse om hendes graviditet. Indklagede anførte, at opsigelsen var begrundet i manglende salgsevner. Nævnet lagde vægt på, at opsigelse fandt sted efter kun en måneds ansættelse og i tæt tidsmæssig sammenhæng med, at klageren havde oplyst indklagede om, at hun var gravid. Under disse omstændigheder havde indklagede ikke godtgjort, at afskedigelsen ikke var begrundet i klagerens graviditet. Klageren blev tilkendt en godtgørelse på 100.000 kr.</p>\r\n   <p class=\"TekstGenerel\">\r\n   </p>\r\n</div>\r\n<p class=\"BilagtekstListe\">Klagen drejer sig om opsigelse af en gravid kvinde. ¬¬<span class=\"Bold\">Sagsfremstilling</span> ¬Klageren, en kvinde, blev pr. 6. oktober 2004 ansat hos indklagede som køkkensæl-ger. Af ansættelseskontrakten fremgik, at ansættelsen var tidsbegrænset og udløb uden særskilt opsigelse pr. 31. marts 2005, såfremt ikke andet blev aftalt. ¬¬I øvrigt gjaldt funktionærlovens opsigelsesvarsler, ligesom de første 3 måneder af ansættelsesforløbet var prøvetid. ¬¬Lønnen var aftalt til 16.500 pr. måned. ¬¬Under ansættelsessamtalen blev klageren spurgt, om hun forsøgte at blive gravid, og hun svarede, at hun gerne ville have endnu et barn, samt at hun mente, at det var bedst for barnet, at der blev afholdt mindst ½ års barselsorlov. ¬¬¬Den. 29. oktober 2004 meddelte klageren indklagede, at hun var gravid. (Hun ned-kom den 21. maj 2005). ¬¬Den 1. november 2004 modtog klageren fra indklagede en skrivelse, hvori det blev præciseret, på hvilke områder klageren skulle forbedre sig i forbindelse med salget af køkkener. Ved brev af 11. november 2004 modtog klageren sin opsigelse. Det frem-går heraf, at grunden til opsigelsen var, at klageren fortsat ikke var god nok til at fo-retage en behovsanalyse af kunden behov, at hun manglede situationsfornemmelse og virkede nervøs i salgssituationen. Derudover havde klageren ikke overholdt ret-ningslinier for fremsendelse af tilbud til kunder. ¬¬Efter opsigelsen ophørte ansættelsesforholdet den 30. november 2004. ¬¬<span class=\"Bold\">Parternes påstande</span> ¬<span class=\"Bold\">Klageren</span> har påstået sig tilkendt en godtgørelse på 12 måneders løn. ¬¬<span class=\"Bold\">Indklagede</span> har påstået frifindelse. ¬¬<span class=\"Bold\">Parternes argumentation</span> ¬Klageren har til støtte for sin påstand gjort følgende gældende:</p>\r\n<p class=\"Liste1\">\r\n   <span class=\"Liste1Nr\">–</span> Indklagede har opsagt klageren efter meddelelse om hendes graviditet.</p>\r\n<p class=\"Liste1\">\r\n   <span class=\"Liste1Nr\">–</span> Det påhviler indklagede at godtgøre, at opsigelsen ikke er begrundet i disse forhold jfr. ligebehandlingslovens § 16, stk.4.</p>\r\n<p class=\"Liste1\">\r\n   <span class=\"Liste1Nr\">–</span> Indklagede ikke har løftet denne bevisbyrde, idet de af indklagede anførte forhold i såvel forbedringsskrivelsen af 1. november 2004 som opsigelsen er af bagatelagtig og af dagligdags karakter.</p>\r\n<p class=\"Liste1\">\r\n   <span class=\"Liste1Nr\">–</span> Der må endvidere tages hensyn til, at klageren alene har været ansat i 18 ar-bejdsdage og reelt var under oplæring.</p>\r\n<p class=\"Liste1\">\r\n   <span class=\"Liste1Nr\">–</span> Indklagede var fuldt bekendt med, at klager ikke havde nogen rutine indenfor området, idet hun ikke var uddannet eller tidligere havde haft tilsvarende ar-bejde.</p>\r\n<p class=\"Liste1\">\r\n   <span class=\"Liste1Nr\">–</span> Forbedringsskrivelsen af 1. november 2004 var ikke en klar og utvetydig ad-varsel i arbejdsretlig henseende.</p>\r\n<p class=\"Liste1\">\r\n   <span class=\"Liste1Nr\">–</span> En advarsel i arbejdsretslig henseende beskriver det eller de utilfredsstillende forhold og tillige nøje konsekvensen heraf</p>\r\n<p class=\"Liste1\">\r\n   <span class=\"Liste1Nr\">–</span> En opsigelse på det foreliggende grundlag forudsætter en sådan advarsel.</p>\r\n<p class=\"Liste1\">\r\n   <span class=\"Liste1Nr\">–</span> Idet skrivelsen af 1. november 2004 er givet arbejdsdagen efter, at klageren op-lyste om sin graviditet, skærpes kravene til indholdet af sagligheden heraf.</p>\r\n<p class=\"Liste1\">\r\n   <span class=\"Liste1Nr\">–</span> Det har endvidere formodningen imod sig, at indklagede skulle ansætte kla-ger på en tidsbegrænset kontrakt, idet</p>\r\n<p class=\"Liste1\">\r\n   <span class=\"Liste1Nr\">–</span> den af klageren indrykkede annonce intet nævner om eventuel tidsbegræns-ning,</p>\r\n<p class=\"Liste1\">\r\n   <span class=\"Liste1Nr\">–</span> funktionærloven indeholder mulighed for vilkår om prøvetid, som kunne og burde have været anvendt i stedet for, særligt henset til indklagedes begrun-delse for tidsbegrænsningen,</p>\r\n<p class=\"Liste1\">\r\n   <span class=\"Liste1Nr\">–</span> klageren fortalte (for) beredvilligt om sit ønske om flere børn og ½ års barsels-orlov i forbindelse hermed ved ansættelsessamtalen,</p>\r\n<p class=\"Liste1\">\r\n   <span class=\"Liste1Nr\">–</span> Indklagede har derved alene ansat klager på tidsbegrænset ansættelse for at undgå ubehagelighederne ved senere at få en gravid medarbejder,</p>\r\n<p class=\"Liste1\">\r\n   <span class=\"Liste1Nr\">–</span> Indklagede har ved en 6 måneders tidsbegrænset kontrakt umiddelbart \"for-sikret sig\" imod graviditet, idet graviditetsperioden jo er 9 måneder, og</p>\r\n<p class=\"Liste1\">\r\n   <span class=\"Liste1Nr\">–</span> dette lige netop dokumenterer indklagedes vilje til at overholde ligebehand-lingsloven, idet der</p>\r\n<p class=\"Liste1\">\r\n   <span class=\"Liste1Nr\">–</span> ikke er anden rimelig forklaring herpå.</p>\r\n<p class=\"Liste1\">\r\n   <span class=\"Liste1Nr\">–</span> Indklagede har i øvrigt tillige ved sin handlemåde ved og under ansættelsen overtrådt §§ 2 og 4 ved at forespørge og dermed lægge vægt på eventuel gra-viditet ved ansættelsen og i øvrigt optræde chikanøst ved selve ansættelsen.</p>\r\n<p class=\"Liste1\">\r\n   <span class=\"Liste1Nr\">–</span> Der skal derfor svares en godtgørelse i henhold til ligebehandlingsloven, som passende kan fastsættes til ikke under 12 måneders løn henset til indklagedes mange og forskellige overtrædelser af ligebehandlingslovens med procesrente fra sagens indbringelse for nævnet.</p>\r\n<p class=\"BilagtekstListe\">¬Til indklagedes anbringelser for frifindelsespåstanden har klageren gjort gældende, at de påståede oplysninger om klagerens personlige forhold bør afvises. Det fasthol-des, at der er tale om en overtrædelse af ligebehandlingslovens § 2 for så vidt angår indklagedes spørgsmål under ansættelsessamtalen til klageren om påtænkt gravidi-tet. ¬¬<span class=\"Bold\">Indklagede</span> har afvist, at afskedigelsen skyldes klagerens graviditet. Klageren havde ikke kunnet leve op til det gode indtryk, hun havde givet under samtalen, og hun havde i flere omgange fejlfortolket salgssituationer mv. ¬¬Det er korrekt, at hun under ansættelsessamtalen blev spurgt om graviditet, men det-te skyldes ukendskab til ligebehandlingsloven, og i øvrigt har det ikke spillet ind i vurderingen ved ansættelsen, idet indklagede havde fået afklaret, at man ved en evt. barselsorlov ville få refusion i en barselsfond. ¬¬Baggrunden for, at klageren blev ansat i en tidsbegrænset stilling var, at man kort forinden havde set sig nødsaget til at afskedige en anden køkkensælger, der kun havde været ansat i 5 uger, og at det var meget vigtigt, at en ny medarbejder kunne leve op til kundernes forventninger. Da indklagede var i tvivl om klagerens salgsev-ner, blev klageren ansat i en tidsbegrænset ansættelsesaftale. ¬¬¬Til støtte for frifindelsespåstanden har indklagede i øvrigt bl.a. gjort gældende, at</p>\r\n<p class=\"Liste1\">\r\n   <span class=\"Liste1Nr\">–</span> opsigelsen alene er begrundet i klagerens manglende salgsevner, sammen-holdt med indklagedes behov for kompetente sælgere,</p>\r\n<p class=\"Liste1\">\r\n   <span class=\"Liste1Nr\">–</span> klageren forud for opsigelsen såvel mundtligt som skriftligt har fået påtalt manglerne,</p>\r\n<p class=\"Liste1\">\r\n   <span class=\"Liste1Nr\">–</span> opsigelsen ikke er begrundet i klagerens manglende produktkendskab, men alene i hendes manglende evner som sælger,</p>\r\n<p class=\"Liste1\">\r\n   <span class=\"Liste1Nr\">–</span> det er almindeligt i branchen, at afskedigelse af uegnede medarbejdere sker ef-ter kort tids ansættelse,</p>\r\n<p class=\"Liste1\">\r\n   <span class=\"Liste1Nr\">–</span> klageren har været fuldt bekendt med sine manglende evner til at spørge ind til kundernes behov, idet hun har fået evalueret sine kundebesøg løbende,</p>\r\n<p class=\"Liste1\">\r\n   <span class=\"Liste1Nr\">–</span> indklagede - trods sit kendskab til klagerens ønske om flere børn - ansætter hende, idet man vil være omkostningsmæssigt dækket ind af en barselsrefusionsordning,</p>\r\n<p class=\"Liste1\">\r\n   <span class=\"Liste1Nr\">–</span> klagerens mulige graviditet ingen indflydelse har haft på hverken ansættelsen eller afskedigelsen,</p>\r\n<p class=\"Liste1\">\r\n   <span class=\"Liste1Nr\">–</span> ansættelsen på en tidsbegrænset kontrakt med prøvetid alene var begrundet i manglende tillid til klagerens evner,</p>\r\n<p class=\"Liste1\">\r\n   <span class=\"Liste1Nr\">–</span> der ikke ud fra det beskrevne er belæg for at inddrage spørgsmål om chikane af nogen art i sagen, og at</p>\r\n<p class=\"Liste1\">\r\n   <span class=\"Liste1Nr\">–</span> der ikke er grundlag for at tilkende klageren en erstatning for brud på ligebe-handlingsloven.</p>\r\n<p class=\"Liste1\">\r\n   <span class=\"Liste1Nr\">–</span> Overtrædelsen af ligebehandlingslovens § 2 er af så bagatelagtig karakter, at den ikke bør kunne medføre en sanktion</p>\r\n<p>¬<span class=\"Bold\">Ligestillingsnævnets bemærkninger og konklusion</span>¬Efter § 19 i ligestillingsloven (jf. lovbekendtgørelse nr. 1527 af 19. december 2004) kan Ligestillingsnævnet behandle sager efter lov om ligebehandling af mænd og kvinder med hensyn til beskæftigelse og barselsorlov (ligebehandlingsloven, jf. lovbekendt-gørelse nr. 711 af 20. august 2002). ¬¬Efter ligebehandlingslovens § 9 må en arbejdsgiver ikke afskedige en lønmodtager på grund af graviditet, barsel eller adoption. ¬¬Det fremgår af ligebehandlingslovens § 16, stk. 4, at såfremt en afskedigelse finder sted under graviditet, barsel eller adoption, påhviler det arbejdsgiveren at godtgøre, at afskedigelsen ikke er begrundet i disse forhold. ¬¬Nævnet finder ikke, at indklagede har løftet denne bevisbyrde. Nævnet har herved lagt vægt på, at opsigelsen fandt sted efter kun en måneds ansættelse og i tæt tids-mæssig sammenhæng med, at klageren havde oplyst indklagede om, at hun var gra-vid. Nævnet har endvidere lagt vægt på det korte tidsrum, som klageren har haft til at blive oplært og komme ind i jobbet. ¬¬Nævnet finder ikke, at den omstændighed, at ansættelseskontrakten var tidsbegræn-set til 31. marts 2005, er i strid med ligebehandlingsloven. ¬¬Efter det anførte finder nævnet, at indklagede har tilsidesat ligebehandlingslovens § 9. Nævnet finder tillige, at indklagede i forbindelse med ansættelsessamtalen har overtrådt ligebehandlingslovens § 2. Herefter tilkommer der klageren en godtgørel-se, jf. lovens § 16, stk. 2, der fastsættes til et rundt beløb svarende til 6 måneders løn. Godtgørelsen fastsættes herefter til 100.000 kr. ¬¬Herefter ¬¬<span class=\"Bold\">bestemmes:</span> ¬¬Indklagede skal inden 14 dage fra 6. juli 2005 til klageren betale 100.000 kr. med pro-cesrente fra den 10. februar 2005, da sagen blev indbragt for Ligestillingsnævnet. ¬</p>\r\n<p>\r\n   <span class=\"Italic\">&lt;E.</span> <span class=\"Italic\">2.2.125&gt;</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/2015"
        },
        {
            "displayName": "Accession",
            "displayValue": "W20151067325"
        },
        {
            "displayName": "Entydig dokumentidentifikation",
            "displayValue": "CF001610"
        },
        {
            "displayName": "Dato for indlæggelse",
            "displayValue": "01/10/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10673"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "27/06/2005"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "E.2.2.125"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}