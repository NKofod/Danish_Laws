{
    "id": 33611,
    "title": "Hjemmehjælp - betaling - varig indtægtsændring - fradrag for folkepension incl. pensionstillæg (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19099 af 13/03/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved beregningen af betalingen for hjemmehjælp på grundlag af  \r\n\r\n ansøgerens aktuelle indtægt (betalingsbekendtgørelsens § 2) burde den på  \r\n\r\n bevillingstidspunktet gældende pensionssats anvendes for at opnå direkte  \r\n\r\n sammenlignelige (og aktuelle) beløb som beregningsgrundlag. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Hjemmehjælp - betaling - varig indtægtsændring -  \r\n\r\n fradrag for folkepension incl. pensionstillæg (* 1) (* 3) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger, der led af en blødersygdom, modtog hjemmehjælp med 2 x 2 timer  \r\n\r\n i perioden 22. - 26. oktober 1984. Socialforvaltningen udregnede  \r\n\r\n egenbetalingen til 11 kr. pr. time. Ved beregningen lagde udvalget ansøgerens  \r\n\r\n økonomiske forhold på betalingstidspunktet til grund, idet pågældendes  \r\n\r\n indkomst beregnet efter reglerne for opgørelse af socialindkomsten var varigt  \r\n\r\n forøget med mere end 40%, fra 0 kr. til 56.788 kr. Det sociale udvalg fratrak  \r\n\r\n herefter den pr. 1. maj 1984 gældende folkepensionssats inden beregningen af  \r\n\r\n egenbetalingen. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet tiltrådte, at betalingen for hjemmehjælp skulle beregnes på  \r\n\r\n grundlag af ansøgerens aktuelle indtægt, da indtægten beregnet efter reglerne  \r\n\r\n for opgørelse af socialindkomst på bevillingstidspunktet var varigt forøget  \r\n\r\n med mere end 40% i forhold til den opgjorte socialindkomst for 1984 på 0 kr.  \r\n\r\n</P>  \r\n\r\n<P>Nævnet fandt derimod ikke, at socialudvalget havde været berettiget til at  \r\n\r\n anvende det i bekendtgørelsen om betaling for hjemmehjælp § 3 omtalte fradrag  \r\n\r\n svarende til den pr. 1. maj 1984 gældende folkepensionssats, men at den på  \r\n\r\n bevillingstidspunktet gældende sats burde være anvendt. På baggrund heraf  \r\n\r\n beregnede nævnet egenbetalingen for hjemmehjælp til 9 kr. pr. time. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Det Sociale udvalg anførte, at efter udvalgets opfattelse skulle man  \r\n\r\n benytte de pensionssatser, der var gældende den 1. maj for perioden den 1.  \r\n\r\n maj til den 30. april, jfr.§ 3 i bekendtgørelsen om betaling for hjemmehjælp,  \r\n\r\n idet der ikke i bekendtgørelsen er nævnt andre muligheder. </P>  \r\n\r\n<P>Udvalget henviste desuden til, at ændringerne af betalingsreglerne for  \r\n\r\n hjemmehjælp pr. 30. april 1984 blev foretaget for at lette administrationen i  \r\n\r\n kommunerne, idet beregningen herefter kun skulle ske pr. 1. maj mod tidligere  \r\n\r\n tre gange om året, hvilket havde givet anledning til uforståenhed fra  \r\n\r\n brugernes side. </P>  \r\n\r\n<P>Endelig fandt udvalget det selvmodsigende, at en person, hvis indkomst var  \r\n\r\n forøget med mere end 40%, skulle have hjælpen billgere end andre  \r\n\r\n hjemmehjælpsmodtagere ved anvendelse af amtsankenævnets beregning. </P>  \r\n\r\n<P>LOVGRUNDLAG: </P>  \r\n\r\n<P>Lov om social bistand, § 54. </P>  \r\n\r\n<P>Socialministeriets bekendtgørelse nr. 171 af 30. april 1984 om betaling  \r\n\r\n for hjemmehjælp, § 2 og § 3. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder Amtsankenævnets afgørelse, hvorefter  \r\n\r\n egenbetalingen for hjemmehjælp til ansøgeren for perioden 22. oktober til 26.  \r\n\r\n oktober 1984 udgør 9 kr. pr. time. </P>  \r\n\r\n<P>Ankestyrelsen finder således, at den på bevillingstidspunktet gældende  \r\n\r\n folkepensionssats bør anvendes, når beregning af egenbetalingen sker efter  \r\n\r\n bekendtgørelsens § 2, for at opnå direkte sammenlignelige (og aktuelle) beløb  \r\n\r\n som beregningsgrundlag. </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden 1989.",
        "(* 2) Dagældende retsforskrift: Bekendtgørelse nr. 171 af 30. april 1984 om betaling for hjemmehjælp, § 2 og § 3.",
        "(* 1) Offentliggjort af Socialstyrelsen i SM O-039-87 08/07/1987."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871909925"
        },
        {
            "displayName": "Entydig dokumentidentifikation",
            "displayValue": "CA001539"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19099"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "13/03/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20653-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}