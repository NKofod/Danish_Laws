{
    "id": 60784,
    "title": "Vejledning om tilvejebringelse af oplysning om fremmed ret ",
    "documentTypeId": "180",
    "isSagsforlobPeriodValid": false,
    "shortName": "VEJ nr 86 af 30/04/1981",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om tilvejebringelse af oplysning om  \r\n\r\n fremmed ret </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> INDLEDNING </P>  \r\n\r\n<P>Efter den europæiske konvention af 7. juni 1968 om oplysning om fremmed  \r\n\r\n ret kan der i sager, som her i landet behandles af domstolene,  \r\n\r\n justitsministeriet eller anklagemyndigheden, og i hvilke oplysninger om  \r\n\r\n fremmed ret er af betydning, tilvejebringes oplysninger herom på den måde,  \r\n\r\n der er fastsat i konventionen. Oplysninger kan indhentes fra de stater, som  \r\n\r\n har ratificeret konventionen eller senere ratificerer den, jfr. nedenfor pkt.  \r\n\r\n 7. </P>  \r\n\r\n<P>Anvendelsesområdet for konventionen er ved en tillægsprotokol af 15. marts  \r\n\r\n 1978 blevet udvidet til at omfatte områderne strafferet og strafferetspleje  \r\n\r\n (kap. I). Endvidere kan anmodning om oplysning om fremmed ret og procesmåde  \r\n\r\n på civile og handelsmæssige områder samt om domstolenes organisation efter  \r\n\r\n tillægsprotokollen fremsættes ikke blot af judicielle myndigheder, men også  \r\n\r\n af myndigheder eller personer, der inden for officielle ordninger vedrørende  \r\n\r\n retshjælp eller juridisk rådgivning optræder på ubemidledes vegne. Endelig  \r\n\r\n kan anmodning om oplysning nu fremsættes ikke alene, hvor retssag allerede er  \r\n\r\n anlagt, men også hvor sagsanlæg påtænkes (kap. II). </P>  \r\n\r\n<P>Konventionen og tillægsprotokollen er optaget som bilag 1 og 2 til denne  \r\n\r\n vejledning. </P>  \r\n\r\n<P>På grund af udvidelsen af anvendelsesområdet har justitsministeriet  \r\n\r\n udarbejdet denne nye vejledning om tilvejebringelse af oplysninger om fremmed  \r\n\r\n ret, der afløser vejledningen af 6. november 1970 (Ministerialtidende A,  \r\n\r\n 1970, side 1001). Den tidligere vejledning vil dog stadig have betydning ved  \r\n\r\n anmodninger til lande, der har ratificeret konventionen, men ikke  \r\n\r\n tillægsprotokollen. Herom henvises til pkt. 7. </P>  \r\n\r\n<P CLASS=PUNKT> <B>2.</B> HVILKE OPLYSNINGER? </P>  \r\n\r\n<P>KONVENTIONEN omfatter oplysninger om fremmed ret vedrørende civile,  \r\n\r\n handelsmæssige og civilprocessuelle spørgsmål. </P>  \r\n\r\n<P>Der kan således fremsættes anmodning om oplysninger om regler inden for  \r\n\r\n person-, familie- og arveret, ejendomsret, obligationsret, handelsret,  \r\n\r\n skifteret og konkursret. Også om regler inden for transportret, selskabsret,  \r\n\r\n ophavsret og ansættelsesret kan oplysninger tilvejebringes i det omfang, der  \r\n\r\n ikke er tale om regler, der må anses for at være af offentligretlig karakter.  \r\n\r\n</P>  \r\n\r\n<P>Efter TILLÆGSPROTOKOLLEN kan der anmodes om oplysninger vedrørende  \r\n\r\n strafferetlige og straffeprocessuelle spørgsmål. Til strafferetlige spørgsmål  \r\n\r\n henregnes også reglerne om fuldbyrdelse af strafforanstaltninger. </P>  \r\n\r\n<P>De civil- og straffeprocessuelle spørgsmål, om hvilke der efter  \r\n\r\n henholdsvis konventionen og tillægsprotokollen kan anmodes om oplysninger,  \r\n\r\n kan f.eks. angå domstolenes og anklagemyndighedens organisation samt  \r\n\r\n fremgangsmåden ved sagernes behandling. </P>  \r\n\r\n<P>Derimod kan der ikke selvstændigt tilvejebringes oplysninger om  \r\n\r\n offentligretlige, f.eks. skatteretlige og forvaltningsretlige spørgsmål,  \r\n\r\n medmindre disse har tilknytning til de hovedspørgsmål, der er nævnt i  \r\n\r\n anordningen. </P>  \r\n\r\n<P CLASS=PUNKT> <B>3.</B> HVEM KAN ANMODE OM OPLYSNINGER? </P>  \r\n\r\n<P>Anmodning om oplysninger kan ifølge KONVENTIONEN fremsættes af judicielle  \r\n\r\n myndigheder. Justisministeriet anser ved anvendelsen af konventionen  \r\n\r\n domstolene, justitsministeriet og anklagemyndigheden som judicielle  \r\n\r\n myndigheder. </P>  \r\n\r\n<P>Hvis myndigheden ikke selv udarbejder anmodningen, men f.eks. overlader  \r\n\r\n dette til sagens parter eller til en af disse, skal anmodningen være godkendt  \r\n\r\n af myndigheden, og dette skal fremgå af anmodningen eller af bilag, som  \r\n\r\n vedlægges denne. </P>  \r\n\r\n<P>Efter TILLÆGSPROTOKOLLEN kan imidlertid også myndigheder eller personer,  \r\n\r\n der inden for officielle ordninger vedrørende retshjælp eller juridisk  \r\n\r\n rådgivning optræder på ubemidledes vegne, fremsætte anmodning om oplysninger  \r\n\r\n om fremmed ret, men kun på områder, der er omfattet af KONVENTIONENS art. 1,  \r\n\r\n stk. 1 ( civile og handelsmæssige områder samt domstolenes organisation).  \r\n\r\n Dette medfører f.eks., at advokater i civile sager, hvor deres klient har  \r\n\r\n fået fri proces, samt offentligt beskikkede forsvarere vil kunne fremsætte  \r\n\r\n sådan anmodning. </P>  \r\n\r\n<P CLASS=PUNKT> <B>4.</B> HVORNÅR KAN ANMODNING FREMSÆTTES? </P>  \r\n\r\n<P>Efter KONVENTIONEN kan anmodning kun fremsættes, når sagens behandling er  \r\n\r\n påbegyndt hos en judiciel myndighed. </P>  \r\n\r\n<P>Efter TILLÆGSPROTOKOLLEN kan anmodning imidlertid også fremsættes, hvor  \r\n\r\n retsforfølgning eller sagsanlæg påtænkes. Anmodningen skal sigte til en  \r\n\r\n konkret retssag, og der er ikke mulighed for at anmode om oplysninger om  \r\n\r\n fremmed ret i andre tilfælde, f.eks. i forbindelse med udfærdigelse af en  \r\n\r\n kontrakt. Derimod kan f.eks. anklagemyndigheden anmode om oplysninger  \r\n\r\n allerede under efterforskningen af en straffesag. </P>  \r\n\r\n<P CLASS=PUNKT> <B>5.</B> ANMODNINGENS AFFATTELSE M.V. </P>  \r\n\r\n<P>Anmodningen skal angive sagens art og den stat, om hvis ret der ønskes  \r\n\r\n oplysninger. Er der flere retssystemer i den pågældende stat, skal det også  \r\n\r\n anføres, hvilket af disse anmodningen gælder. </P>  \r\n\r\n<P>I anmodningen skal der så nøjagtigt og konkret som muligt gøres rede for  \r\n\r\n de spørgsmål, hvorom der ønskes oplysninger, og for de faktiske  \r\n\r\n omstændigheder i sagen, der er nødvendige for en rigtig forståelse af  \r\n\r\n anmodningen og for en nøjagtig og fuldstændig besvarelse. Kopier af  \r\n\r\n dokumenter kan vedlægges, når det er nødvendigt for at klargøre anmodningens  \r\n\r\n rækkevidde. </P>  \r\n\r\n<P>Anmodningen og eventuelle bilag skal affattes på sproget i den stat eller  \r\n\r\n på et af de officielle sprog i den stat, hvorfra oplysninger ønskes.  \r\n\r\n Forespørgsler om islandsk, norsk eller svensk ret kan dog affattes på dansk.  \r\n\r\n</P>  \r\n\r\n<P>Anmodningen indsendes til justitsministeriet, der sender den videre til  \r\n\r\n vedkommende fremmede stat til besvarelse. </P>  \r\n\r\n<P CLASS=PUNKT> <B>6.</B> BESVARELSEN </P>  \r\n\r\n<P>Besvarelsen vil som oftest blive udarbejdet gratis af et statsligt eller  \r\n\r\n officielt organ i den stat, hvorfra oplysninger ønskes. Vedkommende stat kan  \r\n\r\n dog lade svaret udarbejde af en privat institution eller af en kvalificeret  \r\n\r\n jurist; hvis dette vil medføre omkostninger, skal der indhentes samtykke fra  \r\n\r\n den, der har fremsat anmodningen. I forbindelse hermed skal størrelsen af de  \r\n\r\n sandsynlige omkostninger oplyses. </P>  \r\n\r\n<P>Hvis udarbejdelsen af besvarelsen kræver lang tid, skal den, der har  \r\n\r\n fremsat anmodningen, underrettes herom og så vidt muligt om den dato, svaret  \r\n\r\n sandsynligvis vil blive afsendt. </P>  \r\n\r\n<P>Besvarelsen skal være objektiv og uvildig. Den vil således ikke angive,  \r\n\r\n hvorledes det konkrete problem, som har givet anledning til forespørgslen,  \r\n\r\n bør løses eller noget forslag herom. Derimod vil besvarelsen indeholde de  \r\n\r\n retsregler og retsafgørelser, som er af betydning, og vil i fornødent omfang  \r\n\r\n være ledsaget af supplerende dokumenter, f.eks. uddrag af retsvidenskabelige  \r\n\r\n værker og lovmotiver, ligesom forklarende bemærkninger vil kunne medfølge.  \r\n\r\n</P>  \r\n\r\n<P>Besvarelsen er ikke bindende for den myndighed, der har fremsat  \r\n\r\n anmodningen. </P>  \r\n\r\n<P CLASS=PUNKT> <B>7.</B> KONVENTIONEN er indtil nu foruden af Danmark  \r\n\r\n ratificeret eller tiltrådt af Belgien, Costa Rica, Cypern,  \r\n\r\n Forbundsrepublikken Tyskland, Frankrig, Grækenland, Holland, Island, Italien,  \r\n\r\n Liechtenstein, Luxembourg, Malta, Norge, Portugal, Schweiz, Spanien,  \r\n\r\n Storbritannien, Sverige, Tyrkiet og Østrig. </P>  \r\n\r\n<P>TILLÆGSPROTOKOLLEN er indtil nu foruden af Danmark ratificeret af Belgien,  \r\n\r\n Cypern, Holland, Norge, Sverige og Østrig. Cypern og Holland har afgivet  \r\n\r\n erklæring om, at de kun er bundet af KAP. I i tillægsprotokollen. </P>  \r\n\r\n<P>I forhold til en række lande vil der indtil videre stadig kun være adgang  \r\n\r\n til at få oplysninger om fremmed ret i det omfang, der er angivet i  \r\n\r\n konventionen af 7. juni 1968. I forhold til disse lande gælder således ikke  \r\n\r\n tillægsprotokollens udvidelser, og den tidligere vejledning af 6. november  \r\n\r\n 1970 gælder derfor stadig i forhold til disse lande. </P>  \r\n\r\n<P>Der vil ved senere ratifikationer af konventionen og tillægsprotokollen  \r\n\r\n blive udsendt meddelse herom. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>JUSTITSMINISTERIET, DEN 30. APRIL 1981.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>OLE ESPERSEN </P>  \r\n\r\n<P CLASS=MINISTER ALIGN=RIGHT>/N. Pontoppidan </P>  \r\n\r\n</DIV>  \r\n\r\n<P>Bilag 1 og 2 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/07/1981"
        },
        {
            "displayName": "Accession",
            "displayValue": "C19810008660"
        },
        {
            "displayName": "Entydig dokumentidentifikation",
            "displayValue": "CM019747"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "86"
        },
        {
            "displayName": "År for udstedelse",
            "displayValue": "1981"
        },
        {
            "displayName": "Dato for underskrift",
            "displayValue": "30/04/1981"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "J.nr. L.A. 1978-6401/3-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}