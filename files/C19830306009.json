{
    "id": 68004,
    "title": "Cirkulære vedrørende inddrivelse m.v. af tilbagebetalingskrav, jfr. arbejdsløshedslovens § 86. ",
    "documentTypeId": "140",
    "isSagsforlobPeriodValid": false,
    "shortName": "CIR nr 3060 af 15/06/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende inddrivelse m.v. af  \r\n\r\n tilbagebetalingskrav, jfr. arbejdsløshedslovens § 86. </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>De statsanerkendte arbejdsløshedskasser </P>  \r\n\r\n<P> 1. I tilknytning til det tidligere udsendte cirkulære af 8/10 1982  \r\n\r\n vedrørende registrering m.v. af tilbagebetalingskrav og for at sikre en  \r\n\r\n ensartet administration af arbejdsløshedskassernes inddrivelse af dagpenge,  \r\n\r\n efterløn og feriedagpenge m.v., som er udbetalt med urette, fastsættes  \r\n\r\n følgende regler for tilfælde, hvor alene medlemmet er ansvarlig for en  \r\n\r\n fejludbetaling, jfr. arbejdsløshedslovens 86, stk. 1: </P>  \r\n\r\n<P> 2. Inddrivelse bortset fra modregning. </P>  \r\n\r\n<P> 2.1. Kassen skal inddrive tilbagebetalingskrav hurtigts muligt. Det  \r\n\r\n påhviler kassen at påse, at kravet ikke forældes. Kravet kan inddrives uanset  \r\n\r\n sagens indbringelse før højere instans. </P>  \r\n\r\n<P> 2.2. Hvis det skyldige beløb under hensyntagen til beløbets størrelse,  \r\n\r\n medlemmets økonomiske forhold og de nærmere omstændigheder ved gældens  \r\n\r\n opståen ikke bør kræves betalt med det samme - det vil sige normalt senest 1  \r\n\r\n måned efter, at kassen har fremsat krav over for medlemmet om tilbagebetaling  \r\n\r\n af beløbet - skal kassen søge at opnå et skriftligt, frivilligt forlig med  \r\n\r\n medlemmet. Forliget skal indeholde medlemmets ubetingede anerkendelse af  \r\n\r\n gældens størrelse. I forliget kan der fastsættes en aftale om en  \r\n\r\n afdragsordning. Det skal udtrykkeligt fremgå, at hele gælden forfalder til  \r\n\r\n betaling, såfremt aftalen ikke nøje overholdes, og at dokumentet kan tjene  \r\n\r\n som grundlag for tvangsfuldbyrdelse ved fogedens foranstaltning. </P>  \r\n\r\n<P> 2.3. Hvis medlemmet ikke har betalt det skyldige beløb efter påkrav, og  \r\n\r\n kassen ikke kan opnå et frivilligt forlig, skal kassen anlægge sag mod  \r\n\r\n medlemmet, medmindre det må antages, at medlemmet ikke har midler til dækning  \r\n\r\n af en rimelig del af gælden. </P>  \r\n\r\n<P> 3. Henstand med betaling af afdrag. </P>  \r\n\r\n<P>Hel eller delvis henstand med betaling af afdrag bør kun gives, såfremt  \r\n\r\n særlige omstændigheder taler derfor. </P>  \r\n\r\n<P> 4. Betalingsfrist. </P>  \r\n\r\n<P>Kassen kan fastsætte en frist, inden for hvilken beløbet skal  \r\n\r\n tilbagebetales. Hvis beløbet ikke er tilbagebetalt inden fristens udløb, kan  \r\n\r\n direktoratet efter indstilling fra kassen bestemme, at pågældende slettes som  \r\n\r\n medlem, jfr. arbejdsløshedslovens § 86, stk. 3. </P>  \r\n\r\n<P> 5. Udlæg. </P>  \r\n\r\n<P> 5.1. Hvis medlemmet ikke betaler til det fastsatte tidspunkt, bør kassen  \r\n\r\n efter at have opnået frivilligt forlig, retsforlig eller dom begære udlæg for  \r\n\r\n gælden, såfremt medlemmets indtægts- og formueforhold giver grundlag for en  \r\n\r\n formodning om, at der hos medlemmet er midler til dækning af en rimelig del  \r\n\r\n af gælden. </P>  \r\n\r\n<P> 5.2. Udgifter til inddrivelse af gælden bæres af kassen, såfremt de ikke  \r\n\r\n inddrives hos medlemmet. </P>  \r\n\r\n<P> 6. Forgæves inddrivelsesskridt. </P>  \r\n\r\n<P>Hvis tilbagebetalingskravet forgæves er søgt inddrevet ad retslig vej,  \r\n\r\n eller hvis det i øvrigt skønnes, at yderligere inddrivelsesskridt må anses  \r\n\r\n for formålsløse, kan kassen midlertidigt stille inddrivelse i bero, idet det  \r\n\r\n dog skal påses, at forældelsesfristen ikke overskrides. </P>  \r\n\r\n<P> 7. Modregning. </P>  \r\n\r\n<P> 7.1. Kassen skal foretage tilbageholdelse i den løbende udbetaling af  \r\n\r\n dagpenge, efterløn eller feriepenge for inddrivelse af et medlems gæld i  \r\n\r\n henhold til arbejdsløshedslovens § 86, stk. 1. Omkostninger til gældens  \r\n\r\n inddrivelse, som medlemmet hæfter for, kan inddrives ved tilbageholdelse i  \r\n\r\n medlemmets dagpenge, efterløn eller feriedagpenge. Tilbageholdte beløb skal  \r\n\r\n dog forlods anvendes til afskrivning på tilbagebetalingskrav, før beløbene  \r\n\r\n kan anvendes til dækning af omkostninger, som medlemmet hæfter for. </P>  \r\n\r\n<P> 7.2. Gælden kan afdrages ved delvis modregning. Det er normalt en  \r\n\r\n forudsætning for delvis modregning, at der mellem kassen og medlemmet er  \r\n\r\n oprettet et forlig, som anført ovenfor i punkt 2.2. </P>  \r\n\r\n<P> 7.3. En afdragsordning, der har løbet, inden medlemmet blev berettiget  \r\n\r\n til ydelser fra kassen, kan fortsætte - eventuelt i lempet form - under  \r\n\r\n forudsætning af, at medlemmet hertil har overholdt aftalen. </P>  \r\n\r\n<P> 8. Modregning, efter at medlemmet har skiftet kasse. </P>  \r\n\r\n<P> 8.1. Optages (eller overflyttes) et medlem, der har en gæld til en kasse,  \r\n\r\n i en anden kasse, skal den tilflyttede kasse foretage tilbageholdelse i den  \r\n\r\n løbende udbetaling af dagpenge, efterløn eller feriedagpenge, jfr. punkt 7.  \r\n\r\n</P>  \r\n\r\n<P> 8.2. Den fraflyttede kasse skal give den tilflyttede kasse de fornødne  \r\n\r\n oplysninger om kravets opståen, om tilbagebetalingens hidtidige forløb og om  \r\n\r\n indholdet af et eventuelt forlig. </P>  \r\n\r\n<P> 8.3. Den tilflyttede kasse indbetaler løbende de tilbageholdte beløb til  \r\n\r\n den fraflyttede kasse. Indbetalingerne registreres på sædvanlig vis i den  \r\n\r\n fraflyttede kasses bogholderi. </P>  \r\n\r\n<P> 9. Afskrivning. </P>  \r\n\r\n<P> 9.1. Hvis tilbagebetalingskravet helt eller delvis er ophørt ved  \r\n\r\n forældelse, tvangsakkord eller i forbindelse med medlemmets død, kan kassen  \r\n\r\n afskrive den del af kravet, der er ophørt, i forsikringsregnskabet. Et  \r\n\r\n tilbagebetalingskrav, der ikke dækkes af medlemmets dødsbo, anses kun for  \r\n\r\n ophørt, hvis dødsboet afsluttes som et gældsfragåelsesbo eller udlægges til  \r\n\r\n dækning af begravelsesudgifterne eller afsluttes med bemærkningen &#187;ejede  \r\n\r\n intet&#171;. </P>  \r\n\r\n<P> 9.2. Afskrivning foretages ved en postering i forsikringsregnskabet, der  \r\n\r\n reducerer både debitorkonto og tilsvarskonto. </P>  \r\n\r\n<P> 10. Kassens ansvar. </P>  \r\n\r\n<P>Har en kasse forsømt sin pligt til at inddrive et tilbagebetalingskrav  \r\n\r\n eller ikke overholdt sin oplysningspligt i henhold til punkt 8.2, kan kassen  \r\n\r\n pådrage sig ansvar for beløbets tilbagebetaling. Er kassen ansvarlig, skal  \r\n\r\n beløbet indtægtsføres i forsikringsregnskabet, og debitorkonto og  \r\n\r\n tilsvarskonto nedskrives tilsvarende. </P>  \r\n\r\n<P> 11. Afsluttende bemærkninger. </P>  \r\n\r\n<P> 11.1. I tilfælde, hvor kassen er medansvarlig for fejludbetalingen og  \r\n\r\n derfor ikke har krav på at få beløbet refunderet af statskassen, bør  \r\n\r\n inddrivelsen af tilbagebetalingskravet ske i overensstemmelse med de ovenfor  \r\n\r\n fastsatte regler. </P>  \r\n\r\n<P> 11.2. R Cirkulæret gælder for alle uafsluttede tilbagebetalingssager.  \r\n\r\n</P>  \r\n\r\n<P> 11.3. Der udarbejdes en vejledning til cirkulæret. </P>  \r\n\r\n<P> 11.4. Cirkulære af 11/3 1981 vedrørende udbetaling af dagpenge til  \r\n\r\n medlemmer, som har gæld til kassen (AF-cirkulære nr. 39/81 - AK-cirkulære nr.  \r\n\r\n 15/81, emnenummer 3.316 og 3.326) bortfalder samtidig hermed. </P>  \r\n\r\n<P>Som bilag er vedlagt vejledning om anvendelse af ovennævnte regler. </P>  \r\n\r\n<P>P.D.V. </P>  \r\n\r\n<P> <B>Else Lambæk</B>  </P>  \r\n\r\n<P>kontorchef </P>  \r\n\r\n<P>/Lennart Jensen </P>  \r\n\r\n<P>fm. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19830306009"
        },
        {
            "displayName": "Entydig dokumentidentifikation",
            "displayValue": "CM027188"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3060"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "15/06/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "J.nr. 82-371-12"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}