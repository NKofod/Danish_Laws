{
    "id": 74485,
    "title": "Cirkulære om tilsyn m.v. ved skriftlig studentereksamen og højere forberedelseseksamen (* 1) (Til rektorerne for samtlige gymnasieskoler og studenterkurser samt rektorer og forstandere for samtlige hf-kurser) ",
    "documentTypeId": "140",
    "isSagsforlobPeriodValid": false,
    "shortName": "CIR nr 22137 af 05/08/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om tilsyn m.v. ved skriftlig  \r\n\r\n studentereksamen og højere forberedelseseksamen (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til rektorerne for samtlige  \r\n\r\n gymnasieskoler og studenterkurser samt </P>  \r\n\r\n<P CLASS=TITEL-KOMMENTAR ALIGN=CENTER>rektorer og forstandere for samtlige  \r\n\r\n hf-kurser) </P>  \r\n\r\n<BR>  \r\n\r\n<P>I henhold til § 22 og § 47 stk. 2 i bekendtgørelse nr. 589 af 10.  \r\n\r\n september 1987 om gymnasiet (gymnasiebekendtgørelsen) og § 27 i  \r\n\r\n bekendtgørelse nr. 689 af 2. november 1987 om højere forberedelseseksamen  \r\n\r\n (hf-bekendtgørelsen) fastsættes følgende regler: </P>  \r\n\r\n<P> § 1. </P>  \r\n\r\n<P>Rektor/forstander har ansvaret for gennemførelsen af de skriftlige prøver.  \r\n\r\n</P>  \r\n\r\n<P> § 2. </P>  \r\n\r\n<P>Rektor/forstander skal sørge for, at eleverne før en skriftlig prøve er  \r\n\r\n orienteret om bestemmelserne om skriftlig eksamen i gymnasiebekendtgørelsen  \r\n\r\n og hf-bekendtgørelsen. </P>  \r\n\r\n<P CLASS=STK> <I>Stk. 2. </I> Rektor/forstander skal endvidere sørge for, at  \r\n\r\n eleverne er orienteret om bestemmelserne i dette cirkulære. </P>  \r\n\r\n<P CLASS=STK> <I>Stk. 3. </I> Det er faglærerens ansvar, at eleverne inden  \r\n\r\n den skriftlige prøve er orienteret om, hvilke hjælpemidler, der er tilladte  \r\n\r\n ved den pågældende prøve, jvf. § 12, og om de skal udleveres af skolen/kurset  \r\n\r\n eller medbringes af eleven selv. </P>  \r\n\r\n<P> § 3. </P>  \r\n\r\n<P>De tilsynsførende skal så vidt muligt vælges blandt skolens lærere. Ingen  \r\n\r\n lærer må føre tilsyn med elever, som læreren selv fører op til eksamen i det  \r\n\r\n fag, der er skriftlig prøve i. </P>  \r\n\r\n<P CLASS=STK> <I>Stk. 2. </I> Ved skriftlige prøver (bortset fra musik) skal  \r\n\r\n antallet af tilsynsførende være følgende: </P>  \r\n\r\n<PRE>  \r\n\r\n Antal elever         1-20  21-40  41-60  61-80  81-100  101-120.,  \r\n\r\n ---------------------------------------------------------------------  \r\n\r\n Antal tilsynsførende 2     3      4      5      6       7...  \r\n\r\n</PRE>  \r\n\r\n<P CLASS=STK> <I>Stk. 3. </I> Ved skriftlige prøver i musik fastsætter rektor  \r\n\r\n antallet af tilsynsførende. </P>  \r\n\r\n<P CLASS=STK> <I>Stk. 4. </I> Rektor/forstander skal sørge for, at de  \r\n\r\n tilsynsførende før prøvens begyndelse er orienteret om reglerne om skriftlig  \r\n\r\n eksamen i gymnasiebekendtgørelsen og hf-bekendtgørelsen, om de tilladte  \r\n\r\n hjælpemidler, jfr. § 12, samt om bestemmelserne i dette cirkulære. </P>  \r\n\r\n<P> § 4. </P>  \r\n\r\n<P>Eksamenslokalet åbnes 10 minutter før prøvens begyndelse, og samtlige  \r\n\r\n tilsynsførende skal være tilstede fra dette tidspunkt. </P>  \r\n\r\n<P CLASS=STK> <I>Stk. 2. </I> Efter åbning af eksamenslokalet må ingen andre  \r\n\r\n end eleverne, de tilsynsførende og rektor/forstander (eller dennes  \r\n\r\n stedfortræder) være til stede i lokalet. </P>  \r\n\r\n<P CLASS=STK> <I>Stk. 3. </I> De tilsynsførende skal fordele sig  \r\n\r\n hensigtsmæssigt i lokalet og skal ved prøver i musik med jævne mellemrum føre  \r\n\r\n tilsyn med eleverne. De tilsynsførende må ikke foretage sig noget, der kan  \r\n\r\n virke forstyrrende. De skal have deres opmærksomhed rettet mod eleverne men  \r\n\r\n må ikke give nogen elev oplysning vedrørende opgaverne. </P>  \r\n\r\n<P CLASS=STK> <I>Stk. 4. </I> Der er rygeforbud i eksamenslokalerne. </P>  \r\n\r\n<P> § 5. </P>  \r\n\r\n<P>Eleverne skal anbringes således, at ingen elever kan nå hinanden ved  \r\n\r\n samtidig at række en arm ud. Ved prøver i musik skal eleverne anbringes i  \r\n\r\n hvert sit lokale med et tasteinstrument. </P>  \r\n\r\n<P> § 6. </P>  \r\n\r\n<P>Før prøvens begyndelse uddeles det hvide, kvadrerede eller linierede  \r\n\r\n papir, eleverne skal anvende til besvarelse (besvarelsesark). Eleverne kan få  \r\n\r\n udleveret yderligere besvarelsesark under prøven ved henvendelse til de  \r\n\r\n tilsynsførende. </P>  \r\n\r\n<P CLASS=STK> <I>Stk. 2. </I> Besvarelsesarkene skal være forsynet med  \r\n\r\n navnerubrik, jfr. bilag 1. </P>  \r\n\r\n<P CLASS=STK> <I>Stk.3. </I> Eleverne skal straks ved modtagelsen skrive  \r\n\r\n deres navn i navnerubrikken på samtlige besvarelsesark. </P>  \r\n\r\n<P CLASS=STK> <I>Stk.4. </I> De udleverede besvarelsesark må ikke foldes  \r\n\r\n eller deles i mindre stykker. </P>  \r\n\r\n<P CLASS=STK> <I>Stk. 5. </I> Eleverne kan under prøven ved henvendelse til  \r\n\r\n de tilsynsførende få udleveret tilladte hjælpemidler, herunder mm-papir,  \r\n\r\n enkelt- og dobbeltlogaritmisk papir m.v. (hjælpeark). </P>  \r\n\r\n<P>Disse hjælpeark skal være forsynet med navnerubrik, jvf. bilag 2. </P>  \r\n\r\n<P> § 7. </P>  \r\n\r\n<P>Rektor/forstander (eller dennes stedfortræder) åbner ved prøvens  \r\n\r\n begyndelse opgavekuverten, og de tilsynsførende deler en opgave ud til hver  \r\n\r\n elev. </P>  \r\n\r\n<P CLASS=STK> <I>Stk.2. </I> Alle eksemplarer af opgaverne, herunder  \r\n\r\n eventuelle overskydende eksemplarer, skal blive i eksamenslokalet, indtil  \r\n\r\n prøven er erklæret afsluttet. </P>  \r\n\r\n<P> § 8. </P>  \r\n\r\n<P>Eleverne må ikke henvende sig til hinanden, før prøven er erklæret  \r\n\r\n afsluttet. </P>  \r\n\r\n<P CLASS=STK> <I>Stk. 2. </I> Før aflevering af besvarelsen må en elev kun  \r\n\r\n forlade lokalet efter tilladelse fra og under ledsagelse af en  \r\n\r\n tilsynsførende. </P>  \r\n\r\n<P CLASS=STK> <I>Stk. 3. </I> De tilsynsførende afgør, hvornår en elev må  \r\n\r\n forlade lokalet. Når der er mellem 1 og 60 elever i lokalet, må 1 elev  \r\n\r\n forlade lokalet, når der er mellem 61 og 120 elever må højst 2 elever  \r\n\r\n samtidig være borte fra lokalet, når der er mellem 121 og 180 må højst 3  \r\n\r\n elever samtidig være borte fra lokalet o.s.v. </P>  \r\n\r\n<P> § 9. </P>  \r\n\r\n<P>Før en elev forlader eksamenslokalet, bortset fra de i § 8, stk. 2-3,  \r\n\r\n nævnte tilfælde, skal eleven aflevere sin besvarelse til bedømmelse. </P>  \r\n\r\n<P CLASS=STK> <I>Stk. 2. </I> Eleven afgør selv, hvilke besvarelsesark og  \r\n\r\n hjælpeark der skal udgøre besvarelsen, og eleven skal nummerere samtlige ark,  \r\n\r\n der ønskes bedømt. </P>  \r\n\r\n<P CLASS=STK> <I>Stk. 3. </I> De tilsynsførende skal sikre sig, at  \r\n\r\n navnerubrikken på alle besvarelsesark og hjælpeark er behørigt udfyldt, og  \r\n\r\n attestere ved påtegning af initialer eller navn på første besvarelsesark, at  \r\n\r\n opgaven er afleveret til bedømmelse, at antallet af ark svarer til det i  \r\n\r\n navnerubrikken anførte, samt at der er foretaget en nummerering af arkene.  \r\n\r\n</P>  \r\n\r\n<P CLASS=STK> <I>Stk. 4. </I> Efter aflevering kan eleven ikke ændre i  \r\n\r\n besvarelsen og skal forlade lokalet. </P>  \r\n\r\n<P CLASS=STK> <I>Stk. 5. </I> Elever, der afleverer ved prøvens afslutning  \r\n\r\n kan tage besvarelsesark og hjælpeark, der ikke ønskes bedømt, med ud af  \r\n\r\n lokalet. Elever, der har afleveret tidligere kan afhente besvarelsesark, der  \r\n\r\n ikke er ønsket bedømt, umiddelbart efter prøvens afslutning. </P>  \r\n\r\n<P> § 10. </P>  \r\n\r\n<P>Ved udløbet af den til prøven afsatte tid tilkendegiver de tilsynsførende,  \r\n\r\n at tiden er udløbet, og indsamler de resterende besvarelser, jfr. § 9, stk. 2  \r\n\r\n - 4. </P>  \r\n\r\n<P CLASS=STK> <I>Stk. 2. </I> Ingen elev må forlade sin plads før den  \r\n\r\n tilsynsførende har attesteret for modtagelsen af besvarelserne. </P>  \r\n\r\n<P> § 11. </P>  \r\n\r\n<P>Skolen/kursus ordner besvarelserne holdvis i alfabetisk orden efter  \r\n\r\n elevernes navne, svarende til den skriftlige karakterliste. </P>  \r\n\r\n<P CLASS=STK> <I>Stk. 2. </I> Besvarelserne, karakterlisten og et eksemplar  \r\n\r\n af opgaven lægges i et charteque, som lukkes og forsegles. Besvarelsernes art  \r\n\r\n og antal skrives uden på chartequet, som sendes anbefalet til den af de to  \r\n\r\n beskikkede censorer, skolen har fået anvist som 1. censor. </P>  \r\n\r\n<P> § 12. </P>  \r\n\r\n<P>Direktoratet for Gymnasieskolerne og HF udsender en liste over de tilladte  \r\n\r\n hjælpemidler ved skriftlig eksamen. </P>  \r\n\r\n<P> § 13. </P>  \r\n\r\n<P>Bestemmelserne i dette cirkulære anvendes første gang ved eksamensterminen  \r\n\r\n i maj/juni 1989. </P>  \r\n\r\n<P CLASS=STK> <I>Stk. 2. </I> Cirkulære af 13. februar 1987 om tilsyn m.v.  \r\n\r\n ved skriftlig studentereksamen og højere forberedelseseksamen ophæves pr.  \r\n\r\n 1/2-1989. </P>  \r\n\r\n<P>P.d.v. </P>  \r\n\r\n<P>Palle Bak Petersen </P>  \r\n\r\n<P>undervisningsinspektør </P>  \r\n\r\n<PRE>  \r\n\r\n Bilag 1.  \r\n\r\n  AMAGERTORV GYMNASIUM OG HF KURSUS          skolenr.  \r\n\r\n ---------------------------------------------------------------------  \r\n\r\n Navn:                                         Hold:        Nr.:  \r\n\r\n ---------------------------------------------------------------------  \r\n\r\n Ark nr.:     Antal ark ialt:    Fag:          Tilsynsførendes sign:  \r\n\r\n ---------------------------------------------------------------------  \r\n\r\n Bilag 2.  \r\n\r\n ---------------------------------------------------------------------  \r\n\r\n Ark nr.:     Antal ark ialt:    Navn:         Hold:        Nr.:  \r\n\r\n ---------------------------------------------------------------------  \r\n\r\n</PRE>  \r\n\r\n</DIV>",
    "isHistorical": true,
    "editorialNotes": [
        "forberedelseseksamen",
        "Skrivelsen er ophævet, men har fortsat virkning for højere"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19882213709"
        },
        {
            "displayName": "Entydig dokumentidentifikation",
            "displayValue": "CM033690"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22137"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "05/08/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j.nr. 3-1-10-00/88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}