{
    "id": 154289,
    "title": "Ankestyrelsens principafgørelse C-13-02 om ekstraudstyr - metallak - gældsbrev - låneramme - provenue - beregningsgrundlag - bil - hjælpemidler",
    "documentTypeId": "240",
    "isSagsforlobPeriodValid": true,
    "shortName": "KEN nr 9846 af 01/03/2002",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse C-13-02 om ekstraudstyr - metallak - gældsbrev - låneramme - provenue - beregningsgrundlag - bil - hjælpemidler</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ekstraudstyr - i dette tilfælde metallak - som en bil var leveret med fra fabrikken - kunne indgå i den maksimale låneramme for almindeligt lån, i det omfang der ikke var tale om nødvendig særlig indretning.</p>\r\n   <p class=\"TekstGenerel\">Ankestyrelsen lagde vægt på, at der i denne situation er frit bilvalg og at reglerne ikke indeholder begrænsninger for så vidt angår ekstraudstyr og lignende.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social service - lovbekendtgørelse nr. 844 af 24. september 2001 - § 99</p>\r\n<p>Lov om social service - lovbekendtgørelse nr. 979 af 1. oktober 2008 - § 114, stk. 1 og § 114, stk. 3</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En ansøger havde påny fået støtte til køb af bil indenfor almindelig låneramme efter bilbekendtgørelsens § 4. Ved købet af den ny bil skulle provenuet fra den tidligere bil indgå i handelen. Provenuet fra den tidligere bevilgede bil var 55.000 kr. Den ny bil kostede ca. 180.000 kr. inclusiv automatisk transmission og leveringsomkostninger. Ansøger ønskede at købe en bil med ekstraudstyr i form af metallak. Metallakken kostede ca. 5.000 kr. Bilens samlede pris var herefter ca. 185.000 kr. Spørgsmålet var herefter om prisen for metallak kunne indgå i gældsbrevet, når bilens samlede pris med leveringsomkostninger og metallak men eksklusiv automatisk transmission og med fratræk af provenuet fra tidligere bevilgede bil, ikke oversteg den normale låneramme.</p>\r\n<p>Kommunen fandt, at udgiften til metallak ikke kunne medregnes i gældsbrevet, da metallakken var særskilt bestilt og anført på slutsedlen under punktet udstyr m.m. Bilen kunne leveres i en standardfarve, men man kunne mod betaling få den leveret i metallak. Kommunen henviste til vejledningen om støtte til hjælpemidler, biler, boligindretning m.m., hvorefter der ydes tilskud til bilens købesum. Der nævnes ikke betaling af udstyr.</p>\r\n<p>Det sociale nævn ændrede kommunens afgørelse. Nævnet fandt, at udgiften til metallak kunne medregnes i gældsbrevet, jf. § 4, stk. 1, i bekendtgørelsen om støtte til køb af bil.</p>\r\n<p>Nævnet begrundede afgørelsen med, at der ikke sås at være hjemmel i hverken lov om social service eller bekendtgørelsen om støtte til køb af bil til at holde udgiften ude af gældsbrevet.</p>\r\n<p>Nævnet lagde ved afgørelsen vægt på, at bilen blev leveret fra fabrikken med metallak, og at ansøger havde ca. 192.900 kr. at købe bil for (§ 4-lån 121.000 kr. + provenue 55.000 kr. + udgiften til automatisk transmission på 16.900 kr.). Bilens pris var ca. 185.000 kr. incl. metallak, automatisk transmission og leveringsomkostninger.</p>\r\n<p>Kommunen klagede over afgørelsen.</p>\r\n<p>Sagen blev behandlet i principielt møde med henblik på afklaring af hvorvidt ekstraudstyr - f.eks. i form af metallak - kunne indgå i bilens købesum sammenholdt med reglerne om udmåling af støtte efter bilbekendtgørelsens § 4, stk. 1 og bilbekendtgørelsens § 5, hvorefter nettoprovenuet ved salget af en tidligere bevilget bil, enten anvendes til køb af den ny bil og/eller fratrækkes i det nye lån, således at den tilbagebetalingspligtige del nedbringes først.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke grundlag for at ændre nævnets afgørelse, hvorefter ansøger i forbindelse med genanskaffelse af bil var berettiget til at få udgiften til metallak medregnet i gældsbrevet, jf. § 4, stk. 1 og § 5 i Socialministeriets bekendtgørelse nr. 122 af 19. februar 1998 om støtte til køb af bil efter servicelovens § 99.</p>\r\n<p>Ankestyrelsen fandt således, at ekstraudstyr som bilen var leveret med fra fabrikken, kunne indgå i den maksimale låneramme efter lovens § 99, stk. 1, og bilbekendtgørelsens § 4, stk. 1, i det omfang der ikke var tale om en nødvendig særlig indretning efter bekendtgørelsens § 9.</p>\r\n<p>Ankestyrelsen begrundede afgørelsen med, at der ved støtte til køb af bil efter bilbekendtgørelsens § 4 er frit bilvalg og at reglerne om lån til støtte til køb af bil ikke ses at indeholde begrænsninger for så vidt angår ekstraudstyr eller lignende.</p>\r\n<p>Ankestyrelsen henviste til Socialministeriets vejledning nr. 52 af 5. marts 1998 om støtte til hjælpemidler, biler, boligindretning m.v. pkt. 80, hvoraf bl.a. fremgår, at \". . . . Ved almindeligt lån efter bekendtgørelsens § 4 er ansøgeren frit stillet med hensyn til, hvilken bil han/hun vil købe. . . \".</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20020984625"
        },
        {
            "displayName": "Entydig dokumentidentifikation",
            "displayValue": "BS007088"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9846"
        },
        {
            "displayName": "År for udstedelse",
            "displayValue": "2002"
        },
        {
            "displayName": "Dato for underskrift",
            "displayValue": "01/03/2002"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 300063-01"
        },
        {
            "displayName": "Stikord",
            "displayValue": "C-13-02"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}