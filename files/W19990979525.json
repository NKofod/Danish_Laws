{
    "id": 155281,
    "title": "Ankestyrelsens principafgørelse O-16-99 om pædagoguddannelse - realistisk erhvervsplan - ryglidelse - revalideringsydelse - skøn",
    "documentTypeId": "240",
    "isSagsforlobPeriodValid": true,
    "shortName": "KEN nr 9795 af 15/02/1999",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-16-99 om pædagoguddannelse - realistisk erhvervsplan - ryglidelse - revalideringsydelse - skøn</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger, der havde en ryglidelse, var ikke berettiget til revalideringsydelse til pædagoguddannelsen, da denne uddannelse ikke kunne tilgodese hendes skånebehov.</p>\r\n   <p class=\"TekstGenerel\">Kommunens skøn var ikke åbenbart urimeligt eller ulovligt.</p>\r\n   <p class=\"TekstGenerel\">Ankestyrelsen lagde vægt på, at pædagoguddannelsen efter oplysningerne om ansøgers ryggener ikke kunne  anses for at være en uddannelse, der på kortest mulig tid kunne bringe hende tilbage til arbejdsmarkedet, da det ikke var realistisk, at hun kunne arbejde som pædagog.</p>\r\n   <p class=\"TekstGenerel\">Ankestyrelsen lagde til grund, at der erfaringsmæssigt ved beskæftigelse som pædagog ikke kunne undgås situationer, der var rygbelastende i form af løft, træk eller vrid, uanset at ansøger ville fravælge at søge beskæftigelse inden for småbørnsinstitutionerne.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 15, stk. 5 og § 43, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger der var 25 år, fik den 30. juni 1997 et vrid i ryggen under sit arbejde som pædagogmedhjælper. Hun var herefter sygemeldt frem til 11. august 1997 på grund af smerter og igen fra 15. september og frem til hun startede på pædagoguddannelsen i februar 1998. Hun modtog Statens Uddannelsesstøtte.</p>\r\n<p>Hun søgte herefter kommunen om hjælp efter bistandslovens § 43 til uddannelsen. Det fremgik af oplysningerne om ansøgers helbredsmæssige forhold, at hun led af lændesmerter, og at hun burde undgå stærkt rygbelastende arbejde.</p>\r\n<p>Kommunen fandt, at ansøger var omfattet af bistandslovens § 43, men ikke til pædagoguddannelsen, da arbejdet som pædagog ikke kunne tilgodese hendes skånebehov. Der henvistes også til, at ansøger efter sin sygemelding ikke blev i stand til at genoptage arbejdet som pædagogmedhjælper ligesom uddannelsesstederne ligefrem advarede mod at uddanne personer med rygproblemer til pædagoger.</p>\r\n<p>Nævnet tiltrådte kommunens afgørelse. Nævnet henviste til, at det havde taget til efterretning, at kommunen havde fundet, at ansøger var omfattet af den personkreds, der kunne få hjælp i henhold til bistandslovens § 43, stk. 1. Nævnet havde ved vurderingen af, hvorvidt der forelå en realistisk erhvervsplan ikke fundet grundlag for at tilsidesætte kommunens afgørelse om, at pædagoguddannelsen ikke var et hensigtsmæssigt valg.</p>\r\n<p>Nævnet var enig med kommunen i, at ansøgers valg af pædagoguddannelsen var betænkelig, selv om hendes rygproblemer var aftaget, og selv om hun havde gjort gældende, at hun ved fortsat behandling og træning mente at kunne tage fornødent hensyn såvel under uddannelsen som i en fremtidig arbejdssituation. Det måtte som hovedregel frarådes, at personer med rygproblemer søgte ind til pædagogområdet, idet rygskånende hensyn erfaringsmæssigt ikke kunne tilgodeses fyldestgørende inden for dette arbejdsområde. Der var korrekt, at hensynet til skiftende arbejdsstillinger tilgodesås ved pædagogarbejde, men på en lang række områder kunne hensynet til at undgå løfte- og vridskader dårligt tilgodeses.</p>\r\n<p>I klagen til Ankestyrelsen var det bl.a. anført, at det fremgår af SM O-41-95, at en kommune havde bevilget revalideringsydelse til pædagoguddannelsen, samt at ansøger var vidende om, at der også i andre kommuner blev bevilget dette. Det blev endvidere anført, at nogle kommuner vurderede udfra den enkeltes situation, herunder hvor omfattende rygproblemerne var. Andre kommuner indtog åbenbart den holdning, at ryglidelser var lig med ingen pædagoguddannelse. Ansøger anførte yderligere, at hun ikke havde planer om at finde arbejde inden for børnehaveområdet, samt at hendes SU klippekort udløb 11 måneder før uddannelsens afslutning.</p>\r\n<p>Sagen blev behandlet i principielt møde med henblik på afklaring af, hvorvidt kommunens afgørelse var ulovlig eller åbenbart urimelig for så vidt angik skønnet over, at pædagoguddannelsen ikke var forenelig med ansøgers dårlige ryg og i forbindelse hermed, om den foreliggende erhvervsplan var realistisk, når det ønskede erhverv kunne medføre rygbelastende arbejde.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det af kommunen udøvede skøn, hvorefter ansøger havde fået afslag på revalideringshjælp efter bistandslovens § 43, stk. 2 til uddannelse som pædagog ikke kunne anses for ulovligt eller åbenbart urimeligt.</p>\r\n<p>Begrundelsen for afgørelsen var, at efter oplysningerne om ansøgers ryggener kunne en pædagoguddannelse ikke anses for at være en uddannelse, der på kortest mulig tid kunne bringe hende tilbage til arbejdsmarkedet, sammenholdt med at det ikke var realistisk, at revalidenden ville kunne varetage beskæftigelsen som pædagog.</p>\r\n<p>Ankestyrelsen lagde vægt på, at ansøger ikke varigt havde været i stand til at genoptage sit arbejde som pædagogmedhjælper efter at hun den 30. juni 1997 fik et vrid i ryggen.</p>\r\n<p>Ankestyrelsen lagde endvidere vægt på oplysningerne om ansøgers helbredsmæssige forhold, herunder at hun var tilrådet at undgå stærkt rygbelastende arbejde.</p>\r\n<p>Ankestyrelsen lagde vægt på, at der erfaringsmæssigt ved en beskæftigelse som pædagog ikke ville kunne undgås situationer, der var rygbelastende i form af løft, træk eller vrid, uanset om ansøger fravalgte at søge beskæftigelse inden for småbørnsinstitutionerne.</p>\r\n<p>Ankestyrelsen bemærkede, at der ved afgørelsen ikke var taget stilling til, om ansøger var omfattet af personkredsen i bistandslovens § 43 (nu aktivlovens § 46).</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 19. juni 2019, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19990979525"
        },
        {
            "displayName": "Entydig dokumentidentifikation",
            "displayValue": "BS008076"
        },
        {
            "displayName": "Dato for indlæggelse",
            "displayValue": "20/06/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9795"
        },
        {
            "displayName": "År for udstedelse",
            "displayValue": "1999"
        },
        {
            "displayName": "Dato for underskrift",
            "displayValue": "15/02/1999"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 201497-98"
        },
        {
            "displayName": "Stikord",
            "displayValue": "O-16-99"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}