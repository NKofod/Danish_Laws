{
    "id": 109006,
    "title": "1994 BTL 233   BETÆNKNING OVER FORSLAG TIL LOV OM ÆNDRING AF LOV OM VISSE FORHOLD PÅ   TELEKOMMUNIKATIONSOMRÅDET OG LOV OM OFFENTLIG MOBILKOMMUNIKATION   (GSM-MOBILNET)    NR L 233 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 233",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 233 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om visse forhold på  \r\n\r\n telekommunikationsområdet og lov om offentlig mobilkommunikation  \r\n\r\n (GSM-mobilnet) <BR>  \r\n\r\n Nr L 233 1994-95, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19950518 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til forskningsministeren, som denne har besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Kommunernes  \r\n\r\n Landsforening. </P>  \r\n\r\n<P>Et af udvalgets spørgsmål til forskningsministeren og dennes svar herpå er  \r\n\r\n optrykt som bilag til betænkningen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Enhedslistens medlem) lovforslaget til <I>vedtagelse uændret.</I>  </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n har tidligere været kritisk over for tilsvarende lovforslag, fordi der har  \r\n\r\n været for lidt liberalisering og effektivitet og fair konkurrence, men da  \r\n\r\n dette lovforslag er et skridt i den rigtige retning, støtter  \r\n\r\n Fremskridtspartiet lovforslaget. </P>  \r\n\r\n<P>Et <I>mindretal</I> (Enhedslistens medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Mindretallet finder det vigtigt, at monopolet på telekommunikationsområdet  \r\n\r\n brydes. Mindretallet mener ikke, dette er ensbetydende med et ønske om en  \r\n\r\n fuldstændig liberalisering af dette område. Når derfor lovforslaget sætter  \r\n\r\n målet om &#187;den fulde liberalisering&#171; på dagsordenen, må Enhedslisten  \r\n\r\n understrege, at det ikke tilgodeser et hensyn om lige adgang for brugerne og  \r\n\r\n i sin konsekvens kan føre til en betragtelig skævhed både mellem landsdelene  \r\n\r\n og mellem de enkelte borgere i forhold til mulighed og pris for de udbudte  \r\n\r\n teleydelser. </P>  \r\n\r\n<P>Enhedslisten noterer sig, at liberaliseringen er den overordnede  \r\n\r\n målsætning for dette lovforslag og kan derfor ikke støtte lovforslaget. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Bent Hindrup Andersen (EL) Irene Sønderby (CD) Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til forskningsministeren og dennes svar herpå  \r\n\r\n</P>  \r\n\r\n<P> <I>Spørgsmål nr. 1:</I>  </P>  \r\n\r\n<P>&#187;Vil ministeren bekræfte, at principperne for takstfastsættelse for  \r\n\r\n mobilkommunikation (GSM-mobilnet), herunder offentlige myndigheders adgang  \r\n\r\n til at regulere taksterne, er uforandrede i forhold til lov om offentlig  \r\n\r\n mobilkommunikation (GSM-mobilnet) af 14. november 1990?&#187; </P>  \r\n\r\n<P> <I>Svar:</I>  </P>  \r\n\r\n<P>De i lov om offentlig mobilkommunikation (GSM-mobilnet) af 14. november  \r\n\r\n 1990 angivne principper for takstfastsættelse er i overensstemmelse med loven  \r\n\r\n indarbejdet i de tilladelser til etablering og drift af  \r\n\r\n mobilkommunikationsnet (GSM-mobilnet), som kommunikationsministeren meddelte  \r\n\r\n Dansk MobilTelefon I/S og Tele Danmark A/S henholdsvis den 9. september og  \r\n\r\n den 21. november 1991. </P>  \r\n\r\n<P>Tilladelsernes punkt 15, &#187;Takster og øvrige takstforhold&#171;,  \r\n\r\n indeholder bl.a. bestemmelser om </P>  \r\n\r\n<P>- <I>at</I> ændringer i takster og takstprincipper skal godkendes af  \r\n\r\n ministeren forinden ikrafttræden, samt </P>  \r\n\r\n<P>- <I>at</I> ministeren kan forlange, at takstprincipper og takster skal  \r\n\r\n ændres. </P>  \r\n\r\n<P>Der er ikke foretaget ændringer i GSM-tilladelsernes punkt 15 om  \r\n\r\n &#187;Takster og øvrige takstforhold&#171; i perioden efter, at tilladelserne  \r\n\r\n er meddelt GSM-operatørerne. </P>  \r\n\r\n<P>Jeg kan således bekræfte, at principperne for taktsfastsættelsen er  \r\n\r\n uforandrede i forhold til lov om offentlig mobilkommunikation (GSM-mobilnet)  \r\n\r\n af 14. november 1990. </P>  \r\n\r\n<P>Jeg er i øvrigt af den opfattelse, at teleforligets afsnit 5 om bedre  \r\n\r\n tjenester og lavere takster for forbrugerne på mobilområdet er i god  \r\n\r\n overensstemmelse med det hensyn, der lå bag udvælgelsen af den alternative  \r\n\r\n GSM-operatør, nemlig at kunderne skal kunne tilbydes så god og billig en  \r\n\r\n tjeneste som muligt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "28/06/1995"
        },
        {
            "displayName": "Accession",
            "displayValue": "199414K00233"
        },
        {
            "displayName": "Entydig dokumentidentifikation",
            "displayValue": "CL000807"
        },
        {
            "displayName": "Dato for førstegangsindlæggelse",
            "displayValue": "28/06/1995"
        },
        {
            "displayName": "Dato for indlæggelse",
            "displayValue": "28/06/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "233"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}