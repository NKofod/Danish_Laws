{
    "id": 155932,
    "title": "Ankestyrelsens principafgørelse U-34-01 om behandlingsudgifter - privat sygeforsikring - arbejdsskade",
    "documentTypeId": "240",
    "isSagsforlobPeriodValid": true,
    "shortName": "KEN nr 9401 af 01/10/2001",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse U-34-01 om behandlingsudgifter - privat sygeforsikring - arbejdsskade</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Sikrede kunne få dækket sine dokumenterede udgifter til nødvendig sygebehandling efter arbejdsskadesikringsloven.</p>\r\n   <p class=\"TekstGenerel\">Det betød, at sikrede efter arbejdsskadeforsikringsloven ikke kunne få dækket den del af udgifterne, som han havde fået fra en privat sygeforsikring. Han kunne således ikke samlet få dækket mere end de faktiske udgifter til behandling.</p>\r\n   <p class=\"TekstGenerel\">Præmie til den private sygeforsikring kunne ikke dækkes efter loven.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om sikring mod følger af arbejdsskade - lovbekendtgørelse nr. 943 af 16. oktober 2000 - § 30, stk. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en kvinde, der i marts 1995 var kommet til skade med ryggen under sit arbejde som hjemmehjælper. Den 8. september 1995 anerkendte Arbejdsskadestyrelsen skaden som en arbejdsskade med forbehold for tidligere lændehold i 1988.</p>\r\n<p>Sikrede havde efter skaden modtaget kiropraktorbehandling og fysioterapi samt medicinsk behandling for følger efter arbejdsskaden. Sikrede havde efter loven ret til at få dækket sine udgifter til kiropraktor og fysioterapi samt smertestillende medicin i en given periode efter skaden.</p>\r\n<p>Sikrede var medlem af en privat sygeforsikring og havde modtaget dækning herfra for en del af sine udgifter.</p>\r\n<p>Ved sin afgørelse fandt Arbejdsskadestyrelsen, at der ikke var grundlag for at dække det fulde beløb til behandlingsudgifter uden fradrag for den andel, der var betalt af sygeforsikringen. Der var heller ikke mulighed for dækning af præmie til sygeforsikringen eller at sygeforsikringen fik godtgjort tilskuddet til behandlingen.</p>\r\n<p>Arbejdsskadestyrelsen lagde vægt på, at sikrede ikke skulle overkompenseres og derved få dækket mere end de faktiske udgifter. Begrundelsen var videre, at i følge lovens § 30 kunne der kun betales udgifter til sygebehandling, optræning eller hjælpemidler. Medlemskab af sygeforsikringen var ikke omfattet af loven.</p>\r\n<p>Sikredes forbund, der havde klaget over Arbejdsskadestyrelsens afgørelse, anførte, at den private sygeforsikring var - eller burde være - arbejdsskadeforsikringen uvedkommende, ligesom der ikke modregnedes, når skadelidte fik udbetalt ménerstatning fra en privat ulykkesforsikring. Det fandtes endvidere rimeligt at få taget stilling til, om skadelidte kunne få godtgjort sin præmieindbetaling til sygeforsikringen i den periode, hvor forsikringsselskabet skulle afholde behandlingsudgifter, eller om sygeforsikringen skulle have godtgjort den allerede udbetalte refusion.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at sikrede kunne få dækket sine dokumenterede udgifter til behandling, jf. lovens § 30, stk. 1. Det betød, at i det omfang sikrede havde modtaget betaling af sine udgifter fra den private sygeforsikring havde sikrede ikke dokumenteret en udgift til behandling, som hun kunne få dækket efter arbejdsskadesikringsloven.</p>\r\n<p>Begrundelsen for afgørelsen var, at ifølge lovens § 30, stk. 1, dækkes udgifter til nødvendig sygebehandling eller optræning. Det er en betingelse for at få dækket behandlingsudgifter efter § 30, stk. 1, at udgifterne ikke kan afholdes efter loven om offentlig sygesikring eller som led i behandlingen på offentligt sygehus. Det ville sige, at der skal være tale om en udgift for den sikrede.</p>\r\n<p>Ankestyrelsen fandt, at sikredes præmie til sygeforsikring ikke kunne dækkes efter loven.</p>\r\n<p>Begrundelsen herfor var, at præmie faldt uden for § 30´s dækningsområde, der alene omfattede nødvendig sygebehandling, optræning og hjælpemidler. Der fandtes ikke i loven iøvrigt bestemmelser, der dækkede præmie til en privat forsikring.</p>\r\n<p>Ankestyrelsen tiltrådte således Arbejdsskadestyrelsens afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20010940125"
        },
        {
            "displayName": "Entydig dokumentidentifikation",
            "displayValue": "BS008726"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9401"
        },
        {
            "displayName": "År for udstedelse",
            "displayValue": "2001"
        },
        {
            "displayName": "Dato for underskrift",
            "displayValue": "01/10/2001"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 106318-00"
        },
        {
            "displayName": "Stikord",
            "displayValue": "U-34-01"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}