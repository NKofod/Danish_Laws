{
    "id": 137810,
    "title": "Bekendtgørelse om beregning af straffetiden m.v. (strafberegningsbekendtgørelsen)",
    "documentTypeId": "60",
    "isSagsforlobPeriodValid": true,
    "shortName": "BEK nr 728 af 25/06/2011",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\">\r\n   <a href=\"#K1\">Kapitel 1</a>   Indledende bestemmelser</p>\r\n<p class=\"Indholdsfortegnelse\">\r\n   <a href=\"#K2\">Kapitel 2</a>   Opgørelse af antallet af dage, der medfører afkortning</p>\r\n<p class=\"Indholdsfortegnelse\">\r\n   <a href=\"#K3\">Kapitel 3</a>   Inddragelse af flere straffe i beregningen</p>\r\n<p class=\"Indholdsfortegnelse\">\r\n   <a href=\"#K4\">Kapitel 4</a>   Straffetidens ophør</p>\r\n<p class=\"Indholdsfortegnelse\">\r\n   <a href=\"#K5\">Kapitel 5</a>   Beregning af tidspunktet for eventuel prøveløsladelse m.v.</p>\r\n<p class=\"Indholdsfortegnelse\">\r\n   <a href=\"#K6\">Kapitel 6</a>   Beregning af reststraffetiden</p>\r\n<p class=\"Indholdsfortegnelse\">\r\n   <a href=\"#K7\">Kapitel 7</a>   Genoptagelse af fuldbyrdelsen efter strafafbrydelse</p>\r\n<p class=\"Indholdsfortegnelse\">\r\n   <a href=\"#K8\">Kapitel 8</a>   Beregning af reststraf efter prøveløsladelse</p>\r\n<p class=\"Indholdsfortegnelse\">\r\n   <a href=\"#K9\">Kapitel 9</a>   Beregning af prøve- og tilsynstid</p>\r\n<p class=\"Indholdsfortegnelse\">\r\n   <a href=\"#K10\">Kapitel 10</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om beregning af straffetiden m.v. (strafberegningsbekendtgørelsen)</p>\r\n<p class=\"Indledning2\">I medfør af § 19 og § 75, stk. 2, i lov om fuldbyrdelse af straf m.v., jf. lovbekendtgørelse nr. 1162 af 5. oktober 2010, fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Indledende bestemmelser</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Bekendtgørelsen omfatter beregningen af</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> straffetidens ophør efter udståelse af hele straffen (datoen for endt strafudståelse),</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> tidspunktet for eventuel prøveløsladelse efter straffelovens § 38, stk. 1 og 2, § 40 a, stk. 1, og § 41, stk. 1,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> andre tidspunkter, der skal beregnes som en del af den idømte straf,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> reststraffetiden efter strafafbrydelse,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num5\">5)</span> ændrede datoer efter genoptagelse af straffuldbyrdelsen,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num6\">6)</span> reststraffen efter prøveløsladelse, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num7\">7)</span> prøve- og tilsynstid.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Ved straffetiden forstås det konkrete tidsrum, hvor fængselsstraf udstås, inklusive den tid, som efter lovgivningen skal medregnes til straffetiden.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Straffetiden udløber ved døgnets begyndelse på datoen for endt strafudståelse.</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Ved reststraffetiden forstås det antal hele dage, den dømte har tilbage at udstå den dag, straffuldbyrdelsen afbrydes.</p>\r\n<p class=\"Stk2\">\r\n   <span class=\"StkNr\" id=\"Par1_Stk5\">Stk. 5.</span> Ved reststraf forstås det antal hele dage, en prøveløsladt havde tilbage til og med datoen for endt strafudståelse, regnet fra den faktiske løsladelsesdato.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Straf fastsat i dage, herunder reststraffetid og reststraf efter prøveløsladelse, beregnes således, at hver dag er en kalenderdato. Straf fastsat i måneder beregnes således, at hver måned er en kalendermåned, således at en måned er forløbet på den tilsvarende dato i den efterfølgende kalendermåned. Findes den tilsvarende dato ikke i den senere kalendermåned, fordi denne er kortere, erstattes den med den sidste dag i måneden. Straf fastsat i år beregnes således, at hvert år er et kalenderår og anses for gået på den tilsvarende dato i det senere kalenderår. Findes den tilsvarende dato (den 29. februar) ikke, erstattes denne med den 28. februar.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Er straffen fastsat til fængsel i et antal måneder, hvoraf et antal dage er gjort betinget, jf. straffelovens § 58, stk. 1, foretages beregningen af straffetiden, som om den dømte skulle udstå hele straffen, men således at tiden herefter reduceres med et antal dage svarende til hele den betingede del af straffen eller – ved beregningen af prøveløsladelsestidspunkter m.v. – til vedkommende del af den betingede straf. Reduktionen sker ved i det anførte omfang at lade de sidste dage bortfalde. Tilsvarende gælder i tilfælde, hvor den idømte straf er fastsat i år og/eller måneder, men ved benådning reduceret med et vist antal dage.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Der skal foretages en omberegning af straffetiden, hvis det konstateres, at den foretagne beregning er behæftet med fejl, eller hvis forudsætningerne i øvrigt ændres, jf. straffuldbyrdelseslovens § 16.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> De beregninger, som er anført i § 1, stk. 1, nr. 1-3, skal foretages af den institution, som har iværksat fuldbyrdelsen af straffen. Hvis den dømte udstår straf på bopælen under intensiv overvågning og kontrol efter straffuldbyrdelseslovens kapitel 13 a, foretages beregningerne af den tilsynsmyndighed, der har iværksat fuldbyrdelsen af straffen på bopælen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Beregninger, omfattet af § 1, stk. 1, nr. 4-7, og § 3, skal foretages af det fængsel eller arresthus, som har ansvaret for sagsbehandlingen, eller hvorfra den dømte er løsladt. Hvis den dømte er anbragt i eller løsladt fra en institution m.v. uden for fængsel eller arresthus, foretages beregningerne af det fængsel eller arresthus, som er eller har været moderinstitution. Hvis den dømte udstår eller har udstået straf på bopælen under intensiv overvågning og kontrol efter straffuldbyrdelseslovens kapitel 13 a, foretages beregningerne af den tilsynsmyndighed, der fører eller har ført tilsyn og kontrol med den dømte.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Der skal gøres notat om den dato, hvor den dømte er gjort bekendt med beregningen, jf. straffuldbyrdelseslovens §§ 15-16, og om muligheden for at indbringe spørgsmålet om beregningen for Justitsministeriet, Direktoratet for Kriminalforsorgen, jf. straffuldbyrdelseslovens § 111, stk. 1. Notatet skal endvidere indeholde oplysning om, at den dømte er vejledt om, at den endelige administrative afgørelse om beregningen kan kræves indbragt for retten, jf. straffuldbyrdelseslovens § 112 nr. 1.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Opgørelse af antallet af dage, der medfører afkortning</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Har den dømte i anledning af sagen været anholdt, varetægtsfængslet eller indlagt til mental-undersøgelse, opgøres det antal dage, som efter reglerne i straffelovens § 86 skal afkortes i straffen. Opgørelsen sker efter reglerne i stk. 2-6. Er der truffet bestemmelse om, at der i anledning af frihedsberøvelse af den dømte i en anden sag skal ske afkortning ved strafeftergivelse, giver Justitsministeriet afsoningsinstitutionen meddelelse om, hvilken straf afkortningen angår, og antallet af dage, der skal afkortes. Hvis afkortningen skal ske i en straf, der udstås på bopælen under intensiv overvågning og kontrol efter straffuldbyrdelseslovens kapitel 13 a, gives meddelelsen til tilsynsmyndigheden.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Opgørelse af antallet af afkortningsdage skal ske på grundlag af oplysningerne i dommen om varigheden af frihedsberøvelser, indlæggelser og isolation, der medfører afkortning, jf. straffelovens § 86, stk. 1, 3. pkt. Er straffen fastsat som fællesstraf, skal tillige medtages oplysningerne om varigheden af frihedsberøvelser, indlæggelser og isolation fra tidligere betingede domme, som omfattes af fællesstraffen.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Antallet af afkortningsdage tælles fra og med den dag, anholdelsen, fængslingen eller indlæggelsen er sket, til og med den dag, hvor denne er bragt til ophør. Fortsætter frihedsberøvelsen eller indlæggelsen senere samme dag, som den blev bragt til ophør, anses dette som en sammenhængende periode. Er den dømte varetægtsfængslet efter endelig dom, opgøres antallet af dage kun til og med dagen før, fuldbyrdelsen af fængselsstraffen anses for påbegyndt, jf. straffuldbyrdelseslovens § 14, stk. 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk4\">Stk. 4.</span> Har den dømte været isoleret efter rettens bestemmelse, skal der til det opgjorte antal afkortningsdage i henhold til stk. 3, lægges yderligere én dag for den første isolationsdag, samt yderligere en dag for hver efterfølgende 3-dages periode, anbringelsen i isolation har varet.</p>\r\n<p class=\"Stk2\">\r\n   <span class=\"StkNr\" id=\"Par5_Stk5\">Stk. 5.</span> Det samlede antal dage, opgjort efter stk. 3 og 4, er de afkortningsdage, som skal medtages i beregningen, jf. §§ 11-16.</p>\r\n<p class=\"Stk2\">\r\n   <span class=\"StkNr\" id=\"Par5_Stk6\">Stk. 6.</span> Antallet af afkortningsdage opgøres særskilt for hver straf, som den dømte skal udstå.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Hvis der under straffens udståelse skal ske (yderligere) fradrag, fordi den dømte anholdes, varetægtsfængsles eller indlægges til mentalundersøgelse i en anden sag, og påtale opgives, eller den pågældende frifindes, jf. straffuldbyrdelseslovens § 18, stk. 2, skal der ske en omberegning af straffetiden.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Til brug for omberegningen foretages en ny opgørelse af antallet af afkortningsdage. Til de opgjorte afkortningsdage, jf. § 5 og § 7, lægges et antal dage svarende til den tid, frihedsberøvelsen eller indlæggelsen har varet, opgjort fra og med den dag, straffuldbyrdelsen blev afbrudt, og til og med den dag, straffuldbyrdelsen genoptages, forhøjet med 50 procent og oprundet til det nærmeste hele antal dage. Udstår den dømte flere tidsbestemte fængselsstraffe, jf. § 8, skal afkortning ske i den senest idømte straf.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> De samlede antal dage, opgjort efter § 5, § 6, stk. 2, og § 7, er herefter de afkortningsdage, som skal medtages i den nye beregning.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Antallet af afkortningsdage skal fortsat opgøres særskilt for hver straf, som den dømte skal udstå.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Hvis der under straffens udståelse skal ske (yderligere) fradrag, fordi den dømte uforskyldt har været anbragt i forhørscelle, strafcelle, sikringscelle eller udelukket fra fællesskab, jf. straffuldbyrdelseslovens § 18, stk. 3, skal der ligeledes ske en omberegning af straffetiden.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Til brug for omberegningen foretages en ny opgørelse af antallet af afkortningsdage. Til de opgjorte afkortningsdage, jf. § 5 og § 6, lægges et antal dage svarende til halvdelen, oprundet til det nærmeste hele antal dage, af det antal døgn, indgrebet har varet, opgjort fra og med dagen, hvor indgrebet er påbegyndt, til og med dagen, hvor indgrebet er bragt til ophør. Udstår den dømte flere tidsbestemte fængselsstraffe, jf. § 8, skal afkortning ske i den senest idømte straf forud for indgrebet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> De samlede antal dage, opgjort efter § 5, § 6 og § 7, stk. 2, er herefter de afkortningsdage, som skal medtages i den nye beregning.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> Antallet af afkortningsdage skal fortsat opgøres særskilt for hver straf, som den dømte skal udstå.</p>\r\n<p class=\"Stk2\">\r\n   <span class=\"StkNr\" id=\"Par7_Stk5\">Stk. 5.</span> Opgørelse af afkortningsdage som nævnt i stk. 1-4 må først foretages, når Justitsministeriet, Direktoratet for Kriminalforsorgen, har truffet afgørelse om, at det pågældende indgreb var uforskyldt, jf. straffuldbyrdelseslovens § 106 og § 1, stk. 3, i bekendtgørelse om behandlingen af krav fra dømte og varetægtsarrestanter om erstatning i anledning af uforskyldte indgreb under fuldbyrdelse af straf m.v.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Inddragelse af flere straffe i beregningen</p>\r\n<p class=\"ParagrafGruppeOverskrift\">\r\n   <span id=\"Kap3_X1\">Afsoningsenheder</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Flere fængselsstraffe, som kan fuldbyrdes, men som endnu ikke er udstået, indgår i en samlet beregning, jf. straffuldbyrdelseslovens § 17. Straffetiden udgør herefter en enhed.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> På samme måde indgår yderligere fængselsstraf, som idømmes under straffens udståelse, i en ny samlet beregning af straffetiden (omberegning), jf. straffuldbyrdelseslovens §§ 16-17. Det er en forudsætning, at fuldbyrdelsesordre er givet, inden løsladelse finder sted.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Skal en prøveløsladt, der genindsættes til udståelse af reststraf, tillige udstå anden fængselsstraf, indgår reststraffen og den idømte fængselsstraf i en samlet beregning af straffetiden.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Forvandlingsstraf for bøde indgår i en samlet beregning fra det tidspunkt, hvor fuldbyrdelsen af forvandlingsstraffen iværksættes, jf. § 19, stk. 3, 2. pkt., i bekendtgørelse om iværksættelse af fængselsstraf, idømt forvaring og forvandlingsstraf for bøde.</p>\r\n<p class=\"ParagrafGruppeOverskrift\">\r\n   <span id=\"Kap3_X2\">Rækkefølgen</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Skal den dømte udstå flere fængselsstraffe, inddrages straffene i beregningen én ad gangen i den rækkefølge, de er idømt. Skal fængselsstraf udstås i forbindelse med reststraf, inddrages først reststraffen, dernæst idømt fængselsstraf.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Skal den dømte udstå flere forvandlingsstraffe for bøder, inddrages de i beregningen én ad gangen i den rækkefølge, bøderne er idømt eller vedtaget.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Skal forvandlingsstraf for bøde udstås i forbindelse med idømt fængselsstraf, inddrages forvandlingstraffen ikke, før al anden straf er inddraget.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Straffetidens ophør</p>\r\n<p class=\"ParagrafGruppeOverskrift\">\r\n   <span id=\"Kap4_X1\">Beregning af datoen for endt strafudståelse (tidsbestemt straf)</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Udgangspunktet for beregningen er det tidspunkt, hvor straffuldbyrdelsen anses for påbegyndt, jf. straffuldbyrdelseslovens § 14, stk. 2 og 3. I tilfælde, hvor retten efter endelig dom, og medens den dømte er på fri fod, træffer beslutning om varetægtsfængsling, anses fuldbyrdelsen for påbegyndt den dag, den dømte anholdes (varetægtsfængsles).</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Beregningen foretages i det enkelte tilfælde efter reglerne i § 11.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Skal der inddrages flere straffe i beregningen, jf. § 8, gentages fremgangsmåden i § 11, stk. 1, nr. 1 og 2, for hver af straffene i den rækkefølge, de i henhold til § 9 skal inddrages i beregningen. Beregningen fortsættes på denne måde, indtil samtlige straffe er medtaget.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Den, som foretager beregningen, skal</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num1\">1)</span> fra den dato på kalenderen, hvor straffuldbyrdelsen anses for påbegyndt, gå et antal dage tilbage svarende til det antal dage, der skal afkortes efter reglerne i §§ 5-7, og</p>\r\n<p class=\"Liste1\">\r\n   <span class=\"Liste1Nr\" id=\"Par11_Stk1_Num2\">2)</span> fra den således udfundne dato på kalenderen gå et antal år/måneder/dage frem svarende til den fastsatte ubetingede fængselsstraf, til forvandlingsstraffen eller til reststraffen.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Den fremkomne dato ved beregningen i stk. 1 er datoen for endt strafudståelse, medmindre den dømte skal udstå flere straffe, og fremgangsmåden i stk. 1, nr. 1 og 2, derfor skal gentages, jf. § 10, stk. 3. I så fald bliver den fremkomne dato udgangspunktet for den fortsatte beregning.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Beregning af tidspunktet for eventuel prøveløsladelse m.v.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Beregningen af det tidspunkt, hvor personer idømt tidsbestemt straf eventuelt kan opnå prøveløsladelse, jf. straffelovens § 38, stk. 1, sker på tilsvarende måde som anført i kapitel 4, herunder ved på kalenderen at gå henholdsvis tilbage og frem, idet dog et antal år/måneder/dage svarende til hele den fastsatte straf, hele forvandlingsstraffen eller hele reststraffen erstattes af et antal år/måneder/dage svarende til to tredjedele af denne.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Den fremkomne dato er tidspunktet for eventuel prøveløsladelse efter straffelovens § 38, stk. 1, jf. dog stk. 3 og 4.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Det er i alle tilfælde en forudsætning for prøveløsladelse, at frihedsberøvelsen, inklusive den tid, for hvilken der er sket afkortning, har varet mindst 2 måneder. Er dette ikke tilfældet, er tidspunktet for eventuel prøveløsladelse den dag, hvor 2 måneder er udstået.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Hvis en eller flere kombinationsstraffe på (tilsammen) mere end 2 måneders ubetinget fængsel indgår i beregningen, er det en forudsætning for prøveløsladelse, at frihedsberøvelsen, inklusive den tid, for hvilken der er sket afkortning, har varet mindst lige så længe som idømt ubetinget straf i henhold til straffelovens § 58, stk. 1. Er dette ikke tilfældet, er tidspunktet for eventuel prøveløsladelse den dag, hvor der er forløbet et tidsrum svarende til den idømte ubetingede straf.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> I de tilfælde, som er omfattet af § 2, stk. 2, skal der ved beregningen af prøveløsladelsesdatoen kun ske reduktion med et antal dage svarende til to tredjedele af den betingede del af straffen eller svarende til to tredjedele af det antal dage, som straffen ved benådning er reduceret med.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> En fremkommen rest ved deling af et antal måneder deles således, at to tredjedele af 2 måneder sættes til 1 måned og 10 dage, og to tredjedele af 1 måned sættes til 20 dage. En fremkommen rest på en brøkdel af en dag medtages ikke ved beregningen.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Ved beregningen af tidspunkter for eventuel prøveløsladelse i henhold til straffelovens § 38, stk. 2, når den dømte har udstået halvdelen og eventuelt syv tolvtedele af straffen, anvendes en tilsvarende fremgangsmåde som anført i § 12, idet dog et antal år/måneder/dage svarende til to tredjedele af straffen, forvandlingsstraffen eller reststraffen erstattes af et antal år/måneder/dage svarende til halvdelen, henholdsvis syv tolvtedele af denne.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> En fremkommen rest ved deling af et antal måneder deles således, at halvdelen af 1 måned sættes til 15 dage. Syv tolvtedele af 6 måneder er 3 måneder og 15 dage, af 5 måneder er det 2 måneder og 27 dage, af 4 måneder er det 2 måneder og 10 dage, af 3 måneder er det 1 måned og 22 dage, af 2 måneder er det 1 måned og 5 dage, og syv tolvtedele af 1 måned sættes til 17 dage.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Ved beregning af tidspunktet for eventuel prøveløsladelse i henhold til straffelovens § 40 a, stk. 1, når den dømte har udstået halvdelen af straffen, anvendes en tilsvarende fremgangsmåde som anført i § 13.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Det er i alle tilfælde en forudsætning for prøveløsladelse, at frihedsberøvelsen, inklusive den tid, for hvilken der er sket afkortning, har varet mindst 2 måneder. Er dette ikke tilfældet, er tidspunktet for eventuel prøveløsladelse den dag, hvor 2 måneder er udstået.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Ved beregningen af tidspunktet for eventuel prøveløsladelse efter udståelse af 12 år af en straf af fængsel på livstid, jf. straffelovens § 41, stk. 1, skal den, der foretager beregningen, fra den dato på kalenderen, hvor straffuldbyrdelsen anses for påbegyndt,</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num1\">1)</span> gå et antal dage tilbage svarende til det antal dage, der skal afkortes efter reglerne i §§ 5-7, og</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk1_Num2\">2)</span> fra den således udfundne dato på kalenderen gå frem til den tilsvarende dato 12 år senere.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Skal den dømte sammen med en straf af fængsel på livstid tillige udstå en tidsbestemt straf, sker beregningen ved at foretage en samlet beregning af tidspunktet for eventuel prøveløsladelse efter udståelse af to tredjedele af den tidsbestemte straf, jf. § 12, og tidspunktet for eventuel prøveløsladelse efter udståelse af 12 år af straffen af fængsel på livstid, jf. stk. 1.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Ved beregningen af andre tidspunkter, der skal beregnes som en del af straffen, anvendes en tilsvarende fremgangsmåde som anført i § 12, idet dog et antal år/måneder/dage svarende til to tredjedele af straffen erstattes med et antal år/måneder/dage svarende til vedkommende del af denne.</p>\r\n<p class=\"Kapitel\" id=\"K6\">\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Beregning af reststraffetiden</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Når fuldbyrdelsen af straffen afbrydes, jf. straffuldbyrdelseslovens §§ 75-76, gøres notat om den dato, afbrydelsen er sket.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Som dato for afbrydelsen anføres den dag, den dømte</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num1\">1)</span> har unddraget sig straffuldbyrdelsen ved at undvige eller bortgå fra institutionen,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num2\">2)</span> har unddraget sig straffuldbyrdelsen ved at forlade sin bopæl uden for de af tilsynsmyndigheden fastsatte tidsrum, når den dømte udstår straf på bopælen under intensiv overvågning og kontrol efter straffuldbyrdelseslovens kapitel 13 a,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num3\">3)</span> undlader at vende rettidigt tilbage efter et tilladt fravær,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num4\">4)</span> anholdes eller varetægtsfængsles i mindst 24 timer,</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num5\">5)</span> løslades i overensstemmelse med en på forhånd meddelt tilladelse til udsættelse med fuldbyrdelsen af en del af straffen (opdeling), eller i øvrigt</p>\r\n<p class=\"Liste1\">\r\n   <span class=\"Liste1Nr\" id=\"Par17_Stk2_Num6\">6)</span> løslades efter at have fået tilladelse til strafafbrydelse.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Hvis en dømt, der selv skal rejse til afsoningsinstitutionen, efter at fuldbyrdelsen er iværksat ved fremmøde i arresthus m.v., ikke ankommer til institutionen uden ugrundet forsinkelse, anses fuldbyrdelsen for afbrudt på afrejsedagen.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Udstår den dømte tidsbestemt straf, beregnes reststraffetiden som antallet af hele dage, den dømte på afbrydelsesdagen har tilbage at udstå til og med datoen for endt strafudståelse, jf. § 1, stk. 4.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Afbrydes fuldbyrdelsen inden tidspunktet for eventuel prøveløsladelse efter straffelovens § 38, stk. 1, eventuelt tillige straffelovens § 38, stk. 2, § 40 a, stk. 1, eller efter straffelovens § 41, stk. 1, beregnes samtidig det antal hele dage, den pågældende har tilbage at udstå indtil eventuel prøveløsladelse. Tilsvarende gælder eventuelt andre dele af straffen, som har betydning for straffuldbyrdelsen, jf. § 16.</p>\r\n<p class=\"Kapitel\" id=\"K7\">\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Genoptagelse af fuldbyrdelsen efter strafafbrydelse</p>\r\n<p class=\"ParagrafGruppeOverskrift\">\r\n   <span id=\"Kap7_X1\">Beregning af ændrede datoer</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Straffuldbyrdelsen anses for genoptaget den dag, den dømte møder til fortsat udståelse af straf eller pågribes, eller den dag, varetægtsfængsling, iværksat under straffens udståelse, ophører.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Hvis den dømte i tilslutning til pågribelsen/anholdelsen varetægtsfængsles, anses fuldbyrdelsen dog ikke for genoptaget, før varetægtsfængslingen ophører. Hvis fuldbyrdelsen af frihedsstraf eller foranstaltning iværksættes i udlandet, er fuldbyrdelsen af tidsbestemt straf fortsat afbrudt, indtil straffens eller foranstaltningens ophør. Det samme gælder i tilfælde, hvor den dømte undergives frihedsberøvende foranstaltning efter straffelovens §§ 68-70, og retten ikke samtidig har truffet bestemmelse om bortfald af straffen, jf. straffelovens § 89 a.</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Når fuldbyrdelsen af tidsbestemt straf genoptages, beregnes</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num1\">1)</span> den ændrede dato for endt strafudståelse og</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk1_Num2\">2)</span> ændrede tidspunkter for eventuel prøveløsladelse m.v.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Den, som foretager beregningen, skal fra den dato på kalenderen, hvor fuldbyrdelsen er genoptaget, gå et antal dage frem svarende til den noterede reststraffetid, jf. § 18, stk. 1. Den fremkomne dato er den ændrede dato for endt strafudståelse.</p>\r\n<p class=\"Stk2\">\r\n   <span class=\"StkNr\" id=\"Par20_Stk3\">Stk. 3.</span> Tidspunkterne for eventuel prøveløsladelse m.v. beregnes ved fra den dato på kalenderen, hvor fuldbyrdelsen er genoptaget, at gå et antal dage frem svarende til de noterede resttider indtil eventuel prøveløsladelse m.v., jf. § 18, stk. 2.</p>\r\n<p class=\"Stk2\">\r\n   <span class=\"StkNr\" id=\"Par20_Stk4\">Stk. 4.</span> På tilsvarende måde som anført i stk. 3, beregnes det ændrede tidspunkt for eventuel prøveløsladelse, jf. straffelovens § 41, stk. 1, ved genoptagelse af fuldbyrdelsen af fængsel på livstid.</p>\r\n<p class=\"Stk2\">\r\n   <span class=\"StkNr\" id=\"Par20_Stk5\">Stk. 5.</span> Skal den dømte sammen med en straf af fængsel på livstid tillige udstå en tidsbestemt straf, sker beregningen efter stk. 4 ved at anvende en tilsvarende fremgangsmåde som anført i § 15, stk. 2.</p>\r\n<p class=\"Stk2\">\r\n   <span class=\"StkNr\" id=\"Par20_Stk6\">Stk. 6.</span> De fremkomne datoer ved beregningerne i stk. 2-5 erstatter datoerne, beregnet efter reglerne i kapitel 4 og 5.</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Skal den dømte ud over reststraffetiden udstå yderligere fængselsstraf, jf. § 8, stk. 2, skal den, der foretager beregningen, med udgangspunkt i den dato, som er fremkommet ved beregningen af reststraffetiden, jf. § 20, stk. 2, inddrage den fængselsstraf, som yderligere er idømt, ved</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num1\">1)</span> at gå et antal dage tilbage svarende til det antal dage, der skal afkortes vedrørende denne straf og</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk1_Num2\">2)</span> fra den således udfundne dato på kalenderen gå et antal år/måneder/dage frem svarende til fængselsstraffen.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Den fremkomne dato ved beregningen efter stk. 1 er ny dato for endt strafudståelse.</p>\r\n<p class=\"Stk2\">\r\n   <span class=\"StkNr\" id=\"Par21_Stk3\">Stk. 3.</span> Tidspunktet for eventuel prøveløsladelse i henhold til straffelovens § 38, stk. 1, beregnes på samme måde, dog med udgangspunkt i den dato, som er fremkommet ved beregningen af resttiden indtil eventuel prøveløsladelse, jf. § 20, stk. 3, og således at et antal år/måneder/dage svarende til hele den idømte straf erstattes med et antal år/måneder/dage svarende til to tredjedele af denne. Ved beregningen af andre tidspunkter for eventuel prøveløsladelse, jf. straffelovens § 38, stk. 2, § 40 a, stk. 1, eller andre dele af straffen, anvendes en tilsvarende fremgangsmåde, således at et antal år/måneder/dage svarende til hele den idømte straf erstattes med et antal år/måneder/dage svarende til vedkommende del af straffen.</p>\r\n<p class=\"Stk2\">\r\n   <span class=\"StkNr\" id=\"Par21_Stk4\">Stk. 4.</span> Har der ikke før strafafbrydelsen foreligget et eventuelt prøveløsladelsestidspunkt i henhold til straffelovens § 38, stk. 1, skal der ved fuldbyrdelsens genoptagelse beregnes det antal hele dage, der ved afbrydelsen var tilbage at udstå indtil det tidspunkt, hvor den dømte ville have udstået to tredjedele af straffen idømt før strafafbrydelsen. § 18, stk. 2, finder da tilsvarende anvendelse. Den, der foretager beregningen, skal herefter fra denne dato</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk4_Num1\">1)</span> gå et antal dage tilbage svarende til det antal dage, der skal afkortes vedrørende den straf, den pågældende yderligere er idømt, og</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk4_Num2\">2)</span> fra den således udfundne dato på kalenderen gå et antal år/måneder/dage frem svarende til den yderligere idømte straf.</p>\r\n<p class=\"Stk2\">\r\n   <span class=\"StkNr\" id=\"Par21_Stk5\">Stk. 5.</span> Ved beregningen af andre tidspunkter for eventuel prøveløsladelse, jf. straffelovens § 38, stk. 2, § 40 a, stk. 1, eller andre dele af straffen, finder stk. 4 tilsvarende anvendelse, idet dog to tredjedele af straffen idømt før strafafbrydelsen erstattes med vedkommende del heraf.</p>\r\n<p class=\"Kapitel\" id=\"K8\">\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Beregning af reststraf efter prøveløsladelse</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Når den dømte, som udstår tidsbestemt fængselsstraf, løslades på prøve, gøres notat om den faktiske løsladelsesdag, samt den beregnede reststraf, jf. § 1, stk. 5.</p>\r\n<p class=\"Kapitel\" id=\"K9\">\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Beregning af prøve- og tilsynstid</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Prøvetiden i forbindelse med prøveløsladelse eller betinget benådning regnes fra den dag, den dømte faktisk er blevet løsladt, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Benådes den dømte for hele straffen, eller træffes bestemmelse herom eller om prøveløsladelse, efter at den dømte er løsladt, regnes prøvetiden fra beslutningens dato.</p>\r\n<p class=\"Stk2\">\r\n   <span class=\"StkNr\" id=\"Par23_Stk3\">Stk. 3.</span> Er der fastsat vilkår om, at den løsladte skal undergives tilsyn, beregnes tilsynstiden på tilsvarende måde som anført i stk. 1 og 2.</p>\r\n<p class=\"Stk2\">\r\n   <span class=\"StkNr\" id=\"Par23_Stk4\">Stk. 4.</span> Udløbet af prøve- eller tilsynstid sker ved døgnets begyndelse.</p>\r\n<p class=\"Kapitel\" id=\"K10\">\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Bekendtgørelsen træder i kraft den 1. juli 2011.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Bekendtgørelse nr. 320 af 19. april 2006 om beregning af straffetiden m.v. (strafberegningsbekendtgørelsen) ophæves samtidig.</p><div class=\"Givet\" id=\"Givet\"><p class=\"Givet\" align=\"center\">Justitsministeriet, den 25. juni 2011</p><p class=\"Sign1\" align=\"center\">Lars Barfoed</p><p class=\"Sign2\" align=\"right\">/ William Rentzmann</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "popularTitle": "Strafberegningsbekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/06/2011"
        },
        {
            "displayName": "Accession",
            "displayValue": "B20110072805"
        },
        {
            "displayName": "Entydig dokumentidentifikation",
            "displayValue": "AA006114"
        },
        {
            "displayName": "Dato for førstegangsindlæggelse",
            "displayValue": "29/06/2011"
        },
        {
            "displayName": "Dato for indlæggelse",
            "displayValue": "29/06/2011"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "728"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "25/06/2011"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Direktoratet for Kriminalforsorgen"
        },
        {
            "displayName": "Ressortministeriets journalnummer",
            "displayValue": "Justitsmin.,<br />Direktoratet for Kriminalforsorgen, j.nr. 09-122-0002"
        },
        {
            "displayName": "Stikord",
            "displayValue": "Straffuldbyrdelse"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}