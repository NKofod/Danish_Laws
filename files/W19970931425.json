{
    "id": 155213,
    "title": "Ankestyrelsens principafgørelse O-157-97 om hjemgivelse - ophævelse af anbringelse uden for hjemmet - ung over 15 år - hjemmel til indbringelse for landsretten",
    "documentTypeId": "240",
    "isSagsforlobPeriodValid": true,
    "shortName": "KEN nr 9314 af 15/12/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-157-97 om hjemgivelse - ophævelse af anbringelse uden for hjemmet - ung over 15 år - hjemmel til indbringelse for landsretten</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Børn og unge-udvalgets afgørelse om anbringelse uden for hjemmet af en 15-årig pige uden forældrenes samtykke blev ophævet, da betingelserne i bistandslovens § 35 (nu servicelovens § 42) ikke blev anset for opfyldt.</p>\r\n   <p class=\"TekstGenerel\">Efter Ankestyrelsens ophævelse af beslutningen om den tvangsmæssige anbringelse uden for hjemmet, ønskede den 15-årige pige, der var part i sagen og enig i udvalgets afgørelse, at sagen blev indbragt for landsretten.</p>\r\n   <p class=\"TekstGenerel\">Ankestyrelsen gjorde over for Østre Landsret gældende, at sagen burde afvises, fordi der ikke er hjemmel til at indbringe afgørelser om ophævelse af tvangsmæssige foranstaltninger for domstolene efter retsplejelovens kap. 43 a.</p>\r\n   <p class=\"TekstGenerel\">Landsretten afviste sagen ved dom.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 35, stk. 1, § 35, stk. 3, § 127, stk. 1, § 128, stk. 1 og § 129, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 218 af 15. december 1992 om bistandslovens bestemmelser om særlig støtte til børn og unge - pkt. 198, pkt. 199</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en dengang 14-årig pige, der i 1995 henvendte sig til de sociale myndigheder, fordi hun ikke ville bo hos sineforældre. Hun fik efterfølgende ophold uden for hjemmet med for ældrenes samtykke.</p>\r\n<p>Da forældrene efter et par måneder havde fremsat begæring om hjemtagelse, traf Børn og unge-udvalget beslutning om tvangsmæssig anbringelse af pigen uden for hjemmet. Denne beslutning blev ikke påklaget.</p>\r\n<p>Pigen begyndte skolegang på kostskole, hvor hun med forældrenes samtykke fortsat skulle vedblive med at gå. I weekender og ferier opholdt hun sig på en ungdomspension. Efter 1 år traf udvalget beslutning om fortsat anbringelse uden for hjemmet. Denne beslutning blev indbragt for Den Sociale Ankestyrelse af pigens forældre.</p>\r\n<p>Ved mødet i Ankestyrelsen, mødte forældrene med deres advokat, og pigen, der var blevet 15 år, mødte med sin advokat.</p>\r\n<p>Ankestyrelsen fandt, at hverken betingelserne i § 35, stk. 1 eller i § 35, stk. 3 var opfyldt. Udvalgets afgørelse blev således ophævet. Man lagde vægt på, at der var tale om en generationskonflikt, der ikke gik ud over, hvad der burde søges løst uden anvendelse af tvangsmæssige foranstaltninger i henhold til bistandslovens regler.</p>\r\n<p>Advokaten anmodede på pigens vegne om, at Ankestyrelsens afgørelse blev indbragt for landsretten.</p>\r\n<p>Ankestyrelsen gjorde under domsforhandlingen gældende, at der hverken for forældremyndighedsindehavere eller unge over 15 år er hjemmel til at indbringe afgørelser om ophævelse af tvangsmæssige foranstaltninger efter bistandslovens § 129 og retsplejelovens kapitel 43 a. Det er alene Ankestyrelsens afgørelser om iværksættelse eller opretholdelse af de tvangsmæssige foranstaltninger, der er nævnt i bistandslovens § 127, som af de nævnte parter kunne indbringes for domstolene efter bistandslovens § 129, jf. retsplejelovens kapitel 43 a.</p>\r\n<p>Det fremgår af lovens forarbejder, herunder blandt andet af betænkning nr. 1212/1990 om de retlige rammer for indsatsen overfor børn og unge, side 203, at uagtet den unge er blevet tillagt partsstatus, skal den unge ikke selv kunne aktivere tvangsreglerne.</p>\r\n<p>Der er en meget tæt sammenhæng mellem grundlovens § 71, stk. 6 og retsplejelovens kapitel 43 a. Formålet med grundlovsbestemmelsen er at give den, der bliver administativt frihedsberøvet, en let og omkostningsfri adgang til domstolsprøvelse. Hensynet til overholdelse af de internationalt anerkendte menneskerettigheder gør adgangen til domstolsprøvelse af tvangsmæssige foranstaltninger nødvendig af hensyn til borgernes retsbeskyttelse, men dette hensyn kan ikke begrunde en tilsvarende let adgang til domstolsprøvelse, når der ikke er truffet bestemmelse om frihedsberøvelse eller foretaget andre tvangsindgreb, der må ligestilles hermed. Som følge heraf burde denne sag afvises.</p>\r\n<p>En afvisning var ikke uforenelig med Den Europæiske Menneskerettighedskonvention art. 6 og 8, da afvisning ikke udelukker domstolsprøvelse som sådan, men den må i givet fald blot foregå efter andre regler end retsplejelovens kap. 43 a.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Landsretten afviste sagen med følgende begrundelse:</p>\r\n<p>Da Den Sociale Ankestyrelse har ophævet beslutningen om, at den unge uden forældrenes samtykke skal være anbragt uden for hjemmet, foreligger der ikke længere noget tvangsmæssigt indgreb, som i overensstemmelse med grundlovens § 71, stk. 6, skal kunne efterprøves på en let og omkostningsfri måde efter begæring fra den, som indgrebet vedrører.</p>\r\n<p>Den partslignende status, som unge, der er fyldt 15 år, fik tillagt ved lov nr. 501 af 24. juni 1992 om ændring af bistandsloven, hjemler en særlig retsbeskyttelse uden samtidig at give den unge et offensivt retsmiddel ihænde; der er tale om et skjold, ikke om et sværd.</p>\r\n<p>Efter forhistorien til bestemmelserne i retsplejelovens kapitel 43 a og disse bestemmelsers ordlyd er det alene frihedsberøvelse og hertil svarende indgreb, som efter den frihedsberøvedes begæring skal indbringes for retten i henhold til retsplejelovens kapitel 43 a. Denne retstilstand kan ikke anses for ændret ved lov nr. 501 af 24. juni 1992. Herefter og da Den Europæiske Menneskerettighedskonvention ej heller kan føre til et andet resultat, vil denne sag være at afvise.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 7. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19970931425"
        },
        {
            "displayName": "Entydig dokumentidentifikation",
            "displayValue": "BS008008"
        },
        {
            "displayName": "Dato for indlæggelse",
            "displayValue": "08/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9314"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/12/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 400305-96"
        },
        {
            "displayName": "Stikord",
            "displayValue": "O-157-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}