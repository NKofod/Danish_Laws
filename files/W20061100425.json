{
    "id": 155624,
    "title": "Ankestyrelsens principafgørelse P-25-06 om folkepension - førstegangsberegning - fratrædelsesgodtgørelse - Højesteretsdom",
    "documentTypeId": "240",
    "isSagsforlobPeriodValid": true,
    "shortName": "KEN nr 11004 af 01/12/2006",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-25-06 om folkepension - førstegangsberegning - fratrædelsesgodtgørelse - Højesteretsdom</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Fratrædelsesgodtgørelse, der blev udbetalt i forlængelse af en arbejdsindtægt, og som var tæt forbundet med arbejdet som lønmodtager, måtte sidestilles med indtægt ved personligt arbejde.</p>\r\n   <p class=\"TekstGenerel\">Fratrædelsesgodtgørelsen skulle derfor indgå i indtægtsgrundlaget ved førstegangsberegningen af folkepensionen.</p>\r\n   <p class=\"TekstGenerel\">\r\n      <span class=\"Bold\">Højesteret</span>\r\n   </p>\r\n   <p class=\"TekstGenerel\">Højesteret har den 29. januar 2010 tiltrådt, at fratrædelsesgodtgørelsen måtte anses for indtægt ved personligt arbejde i den forstand, hvori dette udtryk er anvendt i lov om social pension § 27, stk. 1, og at godtgørelsesbeløbet med rette var medtaget i indtægtsgrundlaget for pensionens grundbeløb som sket.</p>\r\n   <p class=\"TekstGenerel\">Højesteret har ved dom afsagt den 29. januar 2010 stadfæstet Landsrettens dom.</p>\r\n   <p class=\"TekstGenerel\">\r\n      <span class=\"Bold\">Højesterets begrundelse og resultat:</span>\r\n   </p>\r\n   <p class=\"TekstGenerel\">Aftalen mellemNN og yy indebar, atNN ved sin fratræden fik udbetalt en fratrædelsesgodtgørelse svarende til fem måners løn.</p>\r\n   <p class=\"TekstGenerel\">Denne fratrædelsesgodtgørelse blev udbetalt i kraft af hans ansættelse på universitetet og i forlængelse af en løbende lønindtægt, og det er derfor foreneligt med ordlyden af § 27, stk. 1, i lov om social pension at anse fratrædelsesgodtgørelsen for en indtægt ved personligt arbejde.</p>\r\n   <p class=\"TekstGenerel\">En fratrædelsesgodtgørelse som den omhandlede må anses at have til formål at kompensere for den mistede lønindtægt i en periode efter fratrædelsen. Det er derfor i overensstemmelse med lovens formål at medregne godtgørelsen som en indtægt ved personligt arbejde ved beregningen af folkepensionens grundbeløb på den måde, som er angivet i pkt. 188 i Socialministeriets dagældende vejledning af 10. marts 1998 om social pension (nu pkt. 219 i vejledning af 31. august 2007), jf. lov om social pension § 30. Dette gælder, selv om udbetaling af fratrædelsesgodtgørelsen som i det foreliggende tilfælde skete forud for begyndelsestidspunktet for udbetaling af pension, somNN i medfør af lov om social pension § 15 a havde opsat til den 1. august 2005.</p>\r\n   <p class=\"TekstGenerel\">Højesteret tiltrådte på denne baggrund, atNN's fratrædelsesgodtgørelse må anses for en indtægt ved personligt arbejde i den forstand, hvori dette udtryk er anvendt i lov om social pension § 27, stk. 1, og at godtgørelsesbeløbet med rette er medtaget i indtægtsgrundlaget for pensionens grundbeløb som sket.</p>\r\n   <p class=\"TekstGenerel\">Højesteret stadfæstede herefter Landsrettens dom, hvor Ankestyrelsen blev frifundet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 759 af 2. august 2005 - § 27, stk. 1</p>\r\n<p>\r\n   <span class=\"Bold\">Note:</span>\r\n</p>\r\n<p>Resumé er korrigeret efter Højesteretsdom 29. januar 2010 - udsendt 26. februar 2010</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>I forbindelse med en mands fratræden efter mange års ansættelse blev der med hans arbejdsplads indgået en aftale i henhold til Finansministeriets cirkulære om senior- og fratrædelsesordninger, der bl.a. indebar, at manden ved sin fratræden blev ydet en fratrædelsesgodtgørelse svarende til 5 måneders løn.</p>\r\n<p>Manden fratrådte med udgangen af juli måned 2005.</p>\r\n<p>Kommunen traf afgørelse om beregning af hans folkepension. I beregningen indgik fratrædelsesgodtgørelsen.</p>\r\n<p>Manden klagede over beregningen af folkepensionen til det sociale nævn.</p>\r\n<p>Nævnet traf afgørelse i sagen, hvor kommunens afgørelse om, at fratrædelsesgodtgørelsen skulle indgå ved beregning af folkepensionen fra 1. august 2005 og året ud blev stadfæstet.</p>\r\n<p>Det var nævnets vurdering, at en fortolkning af bestemmelsen i § 27, stk. 1, i pensionsloven medførte, at en fratrædelsesgodtgørelse skulle medregnes ved beregningen af folkepensionens grundbeløb. Nævnet havde herved lagt vægt på, at det fremgik af bestemmelsen, at indtægtsgrundlaget for grundbeløb skulle opgøres efter pensionistens indtægt ved personligt arbejde.</p>\r\n<p>Nævnet fandt, at bestemmelsen i § 27, stk. 1, kunne fortolkes udvidende, således at bestemmelsen omfattede indtægter, der var afledt af personligt arbejde.</p>\r\n<p>Nævnet lagde endvidere vægt på, at indtægter ved personligt arbejde omfattede lønindtægt eller indtægt, der midlertidigt trådte i stedet herfor samt indtægt fra egen virksomhed, i hvis drift den pågældende tog aktivt del, hvis disse indtægter indgik i den personlige indkomst efter personskattelovens § 3, stk. 1.</p>\r\n<p>Nævnet havde ved afgørelsen inddraget princippet i SM P-3-98, hvorefter en fratrædelsesgodtgørelse skulle indgå i indtægtsgrundlaget ved beregning af førtidspension med det reducerede beløb, som efter ligningsloven medregnedes i den personlige indkomst.</p>\r\n<p>Da pension var beregnet til at dække det løbende forsørgelsesbehov, skulle pensionen beregnes på et så aktuelt grundlag som muligt. Nævnet fandt derfor, at fratrædelsesgodtgørelsen skulle indgå i beregningsgrundlaget på det tidspunkt, hvor den var til mandens rådighed.</p>\r\n<p>Mandens forbund klagede over afgørelsen.</p>\r\n<p>Det var forbundets opfattelse, at fratrædelsesgodtgørelsen ikke kunne anses som løn for personligt arbejde, hverken før eller efter fratrædelsen, hvor mandens arbejdsforpligtelse i henhold til hans arbejdsplads var ophørt. Det var opfattelsen, at den udbetalte fratrædelsesgodtgørelse derfor heller ikke kunne henføres til den periode efter 1. august 2005, hvor han modtog folkepensionens grundbeløb, og det derfor heller ikke var lovmedholdeligt at reducere i folkepensionens grundbeløb på baggrund af et fratrædelsesbeløb, der var blevet udbetalt før mandens fratræden og overgang til folkepension.</p>\r\n<p>Det blev supplerende oplyst, at fratrædelsesgodtgørelse, uanset om det var med hjemmel i funktionærloven eller i en aftale om senior- og fratrædelsesordninger, i relation til arbejdsløshedsdagpenge, sygedagpenge, efterløn og lignende sociale ydelser, ikke blev betragtet som løn for personligt arbejde i perioden efter fratrædelsesgodtgørelsens udbetaling og derfor heller ikke medførte fradrag i dagpenge og efterløn.</p>\r\n<p>Forbundet kom med supplerende bemærkninger, hvor det bl.a. blev anført, at i relation til SM P-12-06 havde arbejdspladsen fremsendt dokumentation for, at der i forbindelse med den udbetalte fratrædelsesgodtgørelse ikke udførtes personligt arbejde.</p>\r\n<p>Fratrædelsesgodtgørelsen var udbetalt ultimo 27. juli 2005, altså inden manden overgik til folkepension fra 1. august 2005. Fratrædelsesgodtgørelsen kunne derfor, som loven og vejledningen var formuleret, ikke indgå i den fremtidige indtægt ved personligt arbejde.</p>\r\n<p>Sagen blev behandlet i principielt møde med henblik på afklaring af, hvorvidt der skulle tages hensyn til fratrædelsesgodtgørelse ved førstegangsberegning af folkepension.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt at fratrædelsesgodtgørelsen skulle medregnes i indtægtsgrundlaget ved beregningen af mandens folkepension fra den 1. august 2005.</p>\r\n<p>Begrundelsen var, at efter § 27, stk. 1, i lov om social pension opgøres indtægtsgrundlaget for grundbeløbet for folkepensionister efter pensionistens indtægt ved personligt arbejde.</p>\r\n<p>Ankestyrelsen lagde vægt på, at godtgørelsen var udbetalt i forlængelse af en arbejdsindtægt, og at godtgørelsen var så tæt forbundet med mandens arbejde som lønmodtager, at godtgørelsen måtte sidestilles med indtægt ved personligt arbejde.</p>\r\n<p>Ankestyrelsen lagde endvidere vægt på, at det af Socialministeriets vejledning af 10. marts 1998 om social pension, punkt 188, bl.a. fremgår, at engangsindtægter som fratrædelsesgodtgørelse oftest udbetales i forlængelse af en arbejdsindtægt. Fratrædelsesgodtgørelser indgår derfor primært i forbindelse med førstegangsberegninger og kan således efter omstændighederne give anledning til omregning ved udbetalingens ophør.</p>\r\n<p>Da pensionen var beregnet til at dække det løbende forsørgelsesbehov, og da godtgørelsen efter det oplyste i sagen svarede til 5 måneders løn, vurderede Ankestyrelsen, at fratrædelsesgodtgørelsen skulle indgå som forventet fremtidig indtægt i de næste 5 måneder. Ved at lade godtgørelsen indgå fra det tidspunkt, hvor den var til rådighed for forsørgelsen, sikredes det, at pensionen blev beregnet på et så aktuelt grundlag som muligt.</p>\r\n<p>Ankestyrelsen tiltrådte således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20061100425"
        },
        {
            "displayName": "Entydig dokumentidentifikation",
            "displayValue": "BS008418"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11004"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "01/12/2006"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000413-06"
        },
        {
            "displayName": "Stikord",
            "displayValue": "P-25-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}