{
    "id": 120991,
    "title": "Gartnermedhjælper, driftslederuddannet, landbrugsteknikeruddannet, anvendelse af højere uddannelsesniveau i arbejdsopgaver og behov herfor, ret til VEU-godtgørelse og befordringstilskud",
    "documentTypeId": "240",
    "isSagsforlobPeriodValid": true,
    "shortName": "KEN nr 9508 af 13/03/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Bil1\"></a></p><div class=\"bjelke\">Den fulde tekst</div><p class=\"Titel2\">Gartnermedhjælper, driftslederuddannet, landbrugsteknikeruddannet, anvendelse af højere uddannelsesniveau i arbejdsopgaver og behov herfor, ret til VEU-godtgørelse og befordringstilskud</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet/arbejdsgiver havde søgt om VEU-godtgørelse/refusion og befordringstilskud under medlemmets deltagelse i AMU-kurset ”Gaffeltruck”.</div>\r\n        </p>\r\n        <p class=\"Tekst2\">\r\n          <div>Medlemmet havde en driftslederuddannelse fra 1990 og en landbrugsteknikeruddannelse fra 1997.</div>\r\n        </p>\r\n        <p class=\"Tekst2\">\r\n          <div>Medlemmet havde inden for de sidste 5 år arbejdet som gartnermedhjælper på en engros planteskole. I sit arbejde hjalp hun med at så markerne, at omplante, at holde planterne rene og luge, at tage salgsplanter op, og at sortere og bundte planterne, så de var klar til salg. Hun kørte nogle gange i traktor, men havde ellers ikke noget med planteskolens maskinpark at gøre. Hun deltog heller ikke i den produktionsmæssige styring af bedriften.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmets driftslederuddannelse og landbrugsteknikeruddannelse lå over niveauet for erhvervsuddannelse, men at medlemmet ikke skulle anses for at gøre brug af sit høje uddannelsesniveau i sit arbejde som gartnermedhjælper. Hun fandtes at udføre arbejdsopgaver, hvor behovet for hendes højere uddannelsesniveau ikke var til stede.</div>\r\n        </p>\r\n        <p class=\"Tekst2\">\r\n          <div>Medlemmet var derfor berettiget til VEU-godtgørelse og befordringstilskud, herunder var arbejdsgiver berettiget til refusion svarende til VEU-godtgørelsen.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således a-kassens afgørelse.</div>\r\n        </p>\r\n      </div>\r\n      <p class=\"Tekst\">Arbejdsmarkedets Ankenævn har behandlet Deres klage på møde den 12. marts 2008.</p>\r\n      <p class=\"Tekst\">Ankenævnet traf denne</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><a name=\"Bil1\"><hr class=\"BilagStreg\"></a><p class=\"BilagTekst\">A F G Ø R E L S E</p>\r\n      <p class=\"Tekst\">De anses efter en konkret vurdering for berettiget til VEU-godtgørelse og befordringstilskud i forbindelse med Deres deltagelse i AMU-kurset ”Gaffeltruck certifikatkursus B – kode 43686” afholdt i perioden 3. oktober 2007 til 11. oktober 2007, i alt 7 dage.</p>\r\n      <p class=\"Tekst\">Arbejdsgiver XX er derfor berettiget til refusion svarende til VEU-godtgørelsen.</p>\r\n      <p class=\"Tekst\">Ankenævnet ændrer således a-kassens afgørelser af den 15. oktober 2007 og 29. oktober 2007.</p>\r\n      <p class=\"Tekst\">De vil høre nærmere fra a-kassen.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"Tekstoverskrift\">VEU-godtgørelse</p>\r\n      <p class=\"Tekst\">Efter reglerne er det en betingelse for at opnå VEU-godtgørelse, at ansøgeren ikke har en erhvervsrettet uddannelse, der med hensyn til niveau og varighed overstiger erhvervsuddannelser, medmindre uddannelsen ikke har været anvendt i de sidste 5 år.</p>\r\n      <p class=\"Tekst\">Ankenævnet har ved afgørelsen lagt vægt på, at De med Deres driftslederuddannelse fra 1990 og landbrugsteknikeruddannelse fra 1997 (husdyrbrugstekniker) har gennemført to uddannelser, der begge overstiger niveauet for erhvervsuddannelser.</p>\r\n      <p class=\"Tekst\">Deres ret til VEU-godtgørelse er derfor betinget af, at De ikke anses for at have anvendt Deres uddannelser arbejdsmæssigt inden for de sidste 5 år.</p>\r\n      <p class=\"Tekst\">De har oplyst til ankenævnet, at Deres arbejde hos XX består i at hjælpe med at så markerne, at omplante, at holde planterne rene og luge ud, at tage salgsplanter op og at sortere og bundte planterne, så de er klar til salg. I udførelsen af Deres arbejde kører De nogle gange traktor, men har ellers ikke noget med planteskolens maskinpark at gøre. De deltager heller ikke i den produktionsmæssige styring af bedriften.</p>\r\n      <p class=\"Tekst\">Ankenævnet finder på baggrund af ovenstående, at De hverken skal anses for at gøre brug af Deres uddannelse som driftsleder eller landbrugstekniker i Deres arbejde som gartnermedhjælper hos XX. De findes således at udføre arbejdsopgaver, hvor behovet for Deres højere uddannelsesniveau ikke er til stede.</p>\r\n      <p class=\"Tekst\">De findes derfor ikke at have anvendt Deres uddannelser som driftsleder og landbrugstekniker inden for de sidste 5 år og er derfor omfattet af den personkreds, der er berettiget til VEU-godtgørelse ved deltagelse i kursus.</p>\r\n      <p class=\"Tekst\">Arbejdsgiver XX er som følge heraf berettiget til refusion svarende til VEU-godtgørelsen, idet en arbejdsgivers ret til refusion for afholdte lønudgifter er en afledet ret af medarbejderens ret til VEU-godtgørelse.</p>\r\n      <p class=\"Tekstoverskrift\">Befordringstilskud</p>\r\n      <p class=\"Tekst\">Efter reglerne kan beskæftigede lønmodtagere opnå dækning til udgifter til befordring ved deltagelse i arbejdsmarkedsuddannelser eller enkeltfag, der er optaget i en fælles kompetencebeskrivelse.</p>\r\n      <p class=\"Tekst\">Det er dog en betingelse for at opnå befordringstilskud, at ansøgeren ikke har en erhvervsuddannelse, der med hensyn til niveau og varighed overstiger erhvervsuddannelser, medmindre uddannelsen ikke har været anvendt inden for de sidste 5 år.</p>\r\n      <p class=\"Tekst\">Tilskuddet udbetales for de kilometer, der ligger ud over de første 24 kilometer.</p>\r\n      <p class=\"Tekst\">De anses som ovenfor nævnt hverken for at have anvendt Deres driftslederuddannelse eller landbrugsteknikeruddannelse inden for de sidste 5 år.</p>\r\n      <p class=\"Tekst\">Endvidere er AMU-kurset ”Gaffeltruck certifikatkursus B – kode 43686” optaget i en fælles kompetencebeskrivelse.</p>\r\n      <p class=\"Tekst\">De er derfor berettiget til befordringstilskud under kursusdeltagelsen.</p>\r\n      <p class=\"Tekstoverskrift\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 1, § 2, stk. 1, nr. 1 og stk. 2, § 3, stk. 1, nr. 1, § 4, stk. 1 og § 9, stk. 1, i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007,</p>\r\n        <p class=\"Liste1\"><span class=\"Liste1Nr\">–</span> § 1, stk. 2, nr. 1, § 2, stk. 1, nr. 1, § 4, stk. 1, nr. 4 samt § 14, stk. 1, i bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse,</p>\r\n        <p class=\"Liste1\"><span class=\"Liste1Nr\">–</span> § 21, stk. 1 og 2 og § 22 i lov nr. 446 af 10. juni 2003 om arbejdsmarkedsuddannelser m.v., med de ændringer der følger af lov nr. 556 af 6. juni 2007 om lov om ændring af forskellige love på Undervisningsministeriets område,</p>\r\n        <p class=\"Liste1\"><span class=\"Liste1Nr\">–</span> § 1, stk. 1 og stk. 3 og § 2, stk. 2, i bekendtgørelse nr. 495 af 16. juni 2005 om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse, med de ændringer der følger af bekendtgørelse nr. 3 af 2. januar 2006 om ændring af bekendtgørelse om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse, og</p>\r\n        <p class=\"Liste1\"><span class=\"Liste1Nr\">–</span> § 5 i bekendtgørelse nr. 802 af 22. september 2003 om fælles kompetencebeskrivelser for erhvervsrettet voksen- og efteruddannelse og om arbejdsmarkedsuddannelser.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra a-kassen samt Deres telefoniske oplysninger til ankenævnet den 3. marts 2008.</p>\r\n      <p class=\"Tekst\"><span class=\"Bold\">På ankenævnets vegne</span></p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsgiver XX</p>\r\n      <p class=\"Tekst\">A-kassen</p>\r\n      <p class=\"TekstoverskriftVenstreN\">Regler</p>\r\n      <p class=\"TekstoverskriftVenstreN\">Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:</p>\r\n      <p class=\"Paragraftekst\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"Paragraftekst\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n      </p>\r\n      <p class=\"Stk\">…</p>\r\n      <p class=\"Stk\"><span class=\"Italic\">Stk. 2.</span> Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"Paragraftekst\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb, udløser tilskud efter lov om åben uddannelse (erhvervsrettet voksenuddannelse) m.v.:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Stk\">…</p>\r\n      <p class=\"Paragraftekst\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"Stk\"><span class=\"Italic\">Stk. 2.</span> Der kan ikke opnås godtgørelse efter stk. 1 i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Hvis der er ret til løn fra en arbejdsgiver under uddannelsen som følge af en uddannelsesaftale, indgået i henhold til lov.</p>\r\n        <p class=\"Liste1\"><span class=\"Liste1Nr\">2)</span> Hvis der er adgang til at opnå godtgørelse fra andre godtgørelsesordninger.</p>\r\n      </p>\r\n      <p class=\"Stk\"><span class=\"Italic\">Stk. 3.</span> Godtgørelsen udgør ved fuldtidsundervisning pr. undervisningsuge et beløb svarende til dagpengenes højeste beløb for en uge, jf. § 47 i lov om arbejdsløshedsforsikring m.v.</p>\r\n      <p class=\"Stk\"><span class=\"Italic\">Stk. 4.</span> Ved deltidsundervisning beregnes godtgørelsen i forhold til antallet af undervisningstimer.</p>\r\n      <p class=\"Stk\"><span class=\"Italic\">Stk. 5.</span> For deltagere, der har et delvist tab af indtægt eller arbejdsmulighed, nedsættes godtgørelsen forholdsmæssigt. Det er en betingelse for at oppebære godtgørelse, at deltagerens tab af indtægt eller arbejdsmulighed vedrører den pågældende beskæftigelse.</p>\r\n      <p class=\"Stk\"><span class=\"Italic\">Stk. 6.</span> Undervisningsministeren kan fastsætte nærmere regler om godtgørelse.</p>\r\n      <p class=\"Paragraftekst\"><span class=\"Bold\">§ 9.</span> For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen. Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.</p>\r\n      <p class=\"Stk\">…</p>\r\n      <p class=\"TekstoverskriftVenstreN\">Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse:</p>\r\n      <p class=\"Paragraftekst\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.</p>\r\n      <p class=\"Stk\"><span class=\"Italic\">Stk. 2.</span> Erhvervsrettet voksen- og efteruddannelse, jf. stk. 1, er:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Tekst\">…</p>\r\n      <p class=\"Paragraftekst\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende, jf. dog § 3, og</p>\r\n        <p class=\"Liste1\"><span class=\"Liste1Nr\">3)</span> ledige, som er berettigede til dagpenge efter § 55 i lov om arbejdsløshedsforsikring m.v., og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> er fyldt 25 år, og som befinder sig inden for de første 12 måneders sammenlagt ledighed og efter eget valg deltager i uddannelse, der er nævnt i § 1, stk. 2, nr. 1-7, dog højst i en periode på 6 uger, eller</p>\r\n          </div>\r\n        </p>\r\n      </p>\r\n      <p class=\"Stk\">…</p>\r\n      <p class=\"Paragraftekst\"><span class=\"Bold\">§ 4.</span> Det er en betingelse for at opnå godtgørelse efter denne bekendtgørelse, at deltageren</p>\r\n      <p>\r\n        <p class=\"Liste1\"><span class=\"Liste1Nr\">1)</span> alene har en uddannelse ud over en almen skoleuddannelse til og med gymnasialt niveau,</p>\r\n        <p class=\"Liste1\"><span class=\"Liste1Nr\">2)</span> har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser,</p>\r\n        <p class=\"Liste1\"><span class=\"Liste1Nr\">3)</span> har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller</p>\r\n        <p class=\"Liste1\"><span class=\"Liste1Nr\">4)</span> har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.</p>\r\n      </p>\r\n      <p class=\"Stk\"><span class=\"Italic\">Stk. 2.</span> Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne. Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.</p>\r\n      <p class=\"Stk\"><span class=\"Italic\">Stk. 3.</span> Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.</p>\r\n      <p class=\"Stk\">…</p>\r\n      <p class=\"Paragraftekst\"><span class=\"Bold\">§ 14.</span> Arbejdsgivere, der efter aftale med deltageren udbetaler sædvanlig løn under uddannelsen, har ret til refusion. Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan dog ikke være højere end den løn, arbejdsgiveren udbetaler under uddannelsen.</p>\r\n      <p class=\"Tekst\">…</p>\r\n      <p class=\"TekstoverskriftVenstreN\">Lov nr. 446 af 10. juni 2003 om arbejdsmarkedsuddannelser m.v. med de ændringer der følger af lov nr. 556 af 6. juni 2007 om lov om ændring af forskellige love på Undervisningsministeriets område:</p>\r\n      <p class=\"Paragraftekst\"><span class=\"Bold\">§ 21.</span> Beskæftigede lønmodtagere, selvstændige erhvervsdrivende og ledige med ret til selvvalgt uddannelse samt personer, der hverken er berettigede til dagpenge eller ydelser efter lov om arbejdsløshedsforsikring m.v. eller modtager kontanthjælp eller starthjælp efter lov om aktiv socialpolitik eller introduktionsydelse efter lov om integration af udlændige i Danmark, kan opnå tilskud til kost og logi ved indkvartering og til dækning af udgifter til befordring ved deltagelse i arbejdsmarkedsuddannelser og enkeltfag, der er optaget i en fælles kompetencebeskrivelse, og ved deltagelse i individuel kompetencevurdering efter denne lov.</p>\r\n      <p class=\"Stk\"><span class=\"Italic\">Stk. 2.</span> Det er en betingelse for at opnå ydelse efter stk. 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"Stk\">…</p>\r\n      <p class=\"TekstoverskriftVenstreN\">Bekendtgørelse nr. 495 af 16. juni 2005 om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse med de ændringer, der følger af bekendtgørelse nr. 3 af 2. januar 2006 om ændring af bekendtgørelse om tilskud til befordring, kost og logi ved deltagelse i arbejdsmarkedsuddannelser og enkeltfag optaget i en fælles kompetencebeskrivelse:</p>\r\n      <p class=\"Paragraftekst\"><span class=\"Bold\">§ 1.</span> Deltagere, der opfylder betingelserne i § 21 i lov om arbejdsmarkedsuddannelser m.v. har ret til befordringstilskud, hvis deres daglige transport mellem bopæl i Danmark og uddannelsessted og retur er mere end 24 km.</p>\r\n      <p class=\"Stk\"><span class=\"Italic\">Stk. 2.</span> Tilskuddet for deltagere, der er i beskæftigelse under uddannelsen, er 1,02 kr. pr. kilometer (4. juli 2005) regnet fra deltagerens bopæl til uddannelsesstedet. For andre deltagere er tilskuddet 1,85 kr. pr. kilometer. Kilometertaksten reguleres en gang årligt med virkning fra den første mandag i juli måned med 2,0 pct. tillagt eller fratrukket en tilpasningsprocent for det pågældende finansår, jf. lov om en satsreguleringsprocent. Ved udbetaling afrundes det samlede tilskud til nærmeste hele kronebeløb.</p>\r\n      <p class=\"Stk\"><span class=\"Italic\">Stk. 3.</span> Tilskuddet pr. dag kan alene udbetales for de kilometer, der ligger ud over de første 24 kilometer.</p>\r\n      <p class=\"Stk\">…</p>\r\n      <p class=\"Paragraftekst\"><span class=\"Bold\">§ 2.</span> Styrelsen for Statens Uddannelsesstøtte (SUstyrelsen) har det overordnede ansvar for administrationen af tilskud til befordring ved deltagelse i arbejdsmarkedsuddannelser og enkeltfag optaget i en fælles kompetencebeskrivelse og foretager udbetaling af tilskud til befordring til deltagere, der ikke er medlemmer af en arbejdsløshedskasse, jf. stk. 3.</p>\r\n      <p class=\"Stk\"><span class=\"Italic\">Stk. 2.</span> Tilskud til befordring til deltagere, der er medlemmer af en arbejdsløshedskasse, administreres og udbetales af arbejdsløshedskassen.</p>\r\n      <p class=\"Stk\">…</p>\r\n      <p class=\"TekstoverskriftVenstreN\">Bekendtgørelse nr. 802 af 22. september 2003 om fælles kompetencebeskrivelser for erhvervsrettet voksen- og efteruddannelse og om arbejdsmarkedsuddannelser:</p>\r\n      <p class=\"Paragraftekst\"><span class=\"Bold\">§ 5.</span> Undervisningsministeriet offentliggør de godkendte fælles kompetencebeskrivelser og de løbende ændringer heri i et centralt informationssystem for arbejdsmarkedsuddannelser m.v.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/08/2008"
        },
        {
            "displayName": "Accession",
            "displayValue": "W20080950825"
        },
        {
            "displayName": "Entydig dokumentidentifikation",
            "displayValue": "BE003026"
        },
        {
            "displayName": "Dato for indlæggelse",
            "displayValue": "06/08/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9508"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "13/03/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5300027-08+5300028-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}