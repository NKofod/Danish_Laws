{
    "id": 63955,
    "title": "Vejledning. Godtgørelse af olieafgift - kollektiv trafik mv ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18319 af 31/01/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning. Godtgørelse af olieafgift -  \r\n\r\n kollektiv trafik mv </H1>  \r\n\r\n<P></P>  \r\n\r\n<BR>  \r\n\r\n<P>Vejledning </P>  \r\n\r\n<P>Godtgørelse af olieafgift- kollektiv trafik mv </P>  \r\n\r\n<P>Denne vejledning indeholder reglerne for godtgørelse af afgift af olie,  \r\n\r\n der bruges som brændstof i de kollektive trafikmidler, herunder godtgørelse  \r\n\r\n af momsen på olieafgiften. </P>  \r\n\r\n<P>Afgiftssatserne i olieafgiftsloven udgør for gas- og dieselolie 176 øre pr  \r\n\r\n liter, for fuelolie 198 øre pr kg, for fyringstjære 178 øre pr kg og for  \r\n\r\n petroleum 176 øre pr liter. For petroleum, der sælges i dunke på 10 liter  \r\n\r\n udgør afgiften 57 øre pr liter. </P>  \r\n\r\n<P>Olieafgiftsgodtgørelse </P>  \r\n\r\n<P>for kollektiv trafik </P>  \r\n\r\n<P>Godtgørelsesordningen omfatter olie, der bruges som brændstof i  \r\n\r\n trafikmidler i den kollektive trafik, dvs til drift af </P>  \r\n\r\n<P>- jernbaner </P>  \r\n\r\n<P>- færger </P>  \r\n\r\n<P>- busser, der anvendes erhvervsmæssigt til momsfri buskørsel. </P>  \r\n\r\n<P>Hyrevogne er ikke omfattet af godtgørelsesordningen. </P>  \r\n\r\n<P>Godtgørelsesordningen omfatter kun olie, der bruges som brændstof i de  \r\n\r\n pågældende trafikmidler. Ordningen omfatter således ikke olie, der bruges til  \r\n\r\n fx opvarmning af garageanlæg, værksteder, kontor- og administrationslokaler  \r\n\r\n eller funktionærboliger, samt olie til indehaverens og personalets  \r\n\r\n privatforbrug. </P>  \r\n\r\n<P>Godtgørelsesordningen for afgift af olie til den kollektive trafik er  \r\n\r\n tilrettelagt efter samme princip, som gælder for momsregistrerede  \r\n\r\n virksomheders fradrag for købsmoms af virksomhedens køb af varer og ydelser  \r\n\r\n til brug for virksomheden. </P>  \r\n\r\n<P>Del betyder, at virksomheder, der udfører kollektiv trafik, og som ikke er  \r\n\r\n momsregistreret, - enten fordi de udelukkende beskæftiger sig med momsfri  \r\n\r\n personbefordring, eller fordi det årlige salg af momspligtige varer/ydelser  \r\n\r\n ikke overstiger 10 000 kr - må lade sig registrere hos toldvæsenet for at  \r\n\r\n blive omfattet af godtgørelsesordningen. </P>  \r\n\r\n<P>Anmeldelse til registrering foretages på en særlig blanket (P 86), der fås  \r\n\r\n ved henvendelse til det lokale distriktstoldkammer. </P>  \r\n\r\n<P>En sådan særlig registrering giver kun mulighed for at opnå godtgørelse af  \r\n\r\n den betalte olieafgift incl momsen af denne, og giver altså ikke ret til  \r\n\r\n fradrag for købsmoms af varer og tjenesteydelser, der i øvrigt indkøbes af  \r\n\r\n virksomheden. Registreringen betyder på den anden side heller ikke, at der  \r\n\r\n skal opkræves moms af eventuelle indtægter for godsbefordring og reklame mv,  \r\n\r\n hvis disse indtægter på årsbasis ikke overstiger 10 000 kr. </P>  \r\n\r\n<P>Anden olieafgiftsgodtgørelse </P>  \r\n\r\n<P>Virksomheder, der er registreret efter momsloven for afsætning af  \r\n\r\n varer/ydelser, fx kiosksalg, godsbefordring eller udlejning af reklameplads,  \r\n\r\n kan - efter de almindelige regler for olieafgiftsgodtgørelse til  \r\n\r\n momsregistrerede virksomheder få godtgjort afgiften af olie, der anvendes til  \r\n\r\n andre formål end brændstof i den kollektive trafik. Godtgørelsen ydes i samme  \r\n\r\n omfang, som virksomheden har fradragsret for købsmoms. Disse regler er  \r\n\r\n udførligt behandlet i vejledningen (P 84) om godtgørelse af afgifterne af  \r\n\r\n olie, el, gas og kul. </P>  \r\n\r\n<P>Det betyder, at der for virksomheder, som udfører kollektiv trafik, og som  \r\n\r\n i forbindelse hermed har momspligtig afsætning af varer/ydelser, fx  \r\n\r\n kiosksalg, godsbefordring eller udlejning af reklameplads, gælder to  \r\n\r\n ordninger for olieafgiftsgodtgørelse, nemlig en for brændstof til  \r\n\r\n virksomhedens kollektive trafik og en for virksomhedens øvrige olieforbrug.  \r\n\r\n</P>  \r\n\r\n<P>Fællesbestemmelser </P>  \r\n\r\n<P>For de to godtgørelsesordninger gælder følgende fællesbestemmelser om  \r\n\r\n indkøb, regnskab, opgørelse af afgiftsgodtgørelse og udbetaling mv: </P>  \r\n\r\n<P>Indkøb </P>  \r\n\r\n<P>Det er en betingelse for godtgørelse, at virksomheden kan fremlægge  \r\n\r\n fakturaer, der oplyser dato for udstedelsen, sælgerens navn og adresse,  \r\n\r\n køberens navn og adresse, leveringsstedet, art og mængde af den  \r\n\r\n afgiftspligtige olie samt afgiftens størrelse. Afgiftens størrelse kan  \r\n\r\n angives ved anførsel af afgiftssatserne. Som fakturaer anses også regninger  \r\n\r\n og notaer. </P>  \r\n\r\n<P>Ved køb (tankning) af olie på tankstationer kan regningen i stedet for  \r\n\r\n køberens navn og adresse oplyse om køretøjets registreringsnummer. </P>  \r\n\r\n<P>Det er køberen selv, der må sikre sig, at fakturaen indeholder de  \r\n\r\n nødvendige oplysninger. </P>  \r\n\r\n<P>Virksomheder, der sælger afgiftspligtig olie, skal efter anmodning fra en  \r\n\r\n køber, der er omfattet af godtgørelsesordningen, udstede en faktura med de  \r\n\r\n krævede oplysninger. </P>  \r\n\r\n<P>Hvis afgiftsbeløbet for leverancen ikke direkte fremgår af købsbilaget, må  \r\n\r\n virksomheden selv beregne afgiftsbeløbet. Det gøres ved at gange den leverede  \r\n\r\n mængde med afgiftssatsen. Afgiftssatsen skal derfor fremgå af købsbilaget.  \r\n\r\n</P>  \r\n\r\n<P>Eksempel </P>  \r\n\r\n<P>2300 liter dieselolie a 176 øre = 4048 kr </P>  \r\n\r\n<P>Regnskab </P>  \r\n\r\n<P>Virksomheden skal føre et regnskab, som kan danne grundlag for opgørelse  \r\n\r\n af godtgørelsen. </P>  \r\n\r\n<P>Regnskabet skal føres i det almindelige forretningsregnskab på en konto  \r\n\r\n for olieafgift. Hvis regnskabet ikke kan indpasses i forretningsregnskabet,  \r\n\r\n skal der for hvert kvartal føres en specifikation over afgiften af den købte  \r\n\r\n olie, for hvilken der kan ydes godtgørelse. </P>  \r\n\r\n<P>Regnskabet føres på grundlag af købsbilag, fx fakturaer, regninger og  \r\n\r\n notaer. Virksomheder, der importerer olie til eget forbrug, og som har betalt  \r\n\r\n afgiften ved indførslen, skal bruge fortoldningsbegæringens debetnota. </P>  \r\n\r\n<P>Regnskabet med tilhørende bilag skal opbevares i mindst 5 år efter  \r\n\r\n regnskabsårets udløb. </P>  \r\n\r\n<P>Opgørelse </P>  \r\n\r\n<P>Virksomheden skal kvartalsvis opgøre det beløb, der kan godtgøres. </P>  \r\n\r\n<P>Ved kvartalets udløb sender toldvæsenet en blanket (momsangivelse) til  \r\n\r\n virksomheden, som skal bruge den til at angive godtgørelsesbeløbet for  \r\n\r\n olieafgift og momsen heraf. Hvis blanketten ikke er modtaget inden 14 dage  \r\n\r\n efter kvartalets udløb, må virksomheden henvende sig til toldvæsenet. </P>  \r\n\r\n<P>Godtgørelsesbeløb for olieafgift og købsmoms angives i hele kroner i  \r\n\r\n rubrikkerne &#187;Olieafgift&#171; og &#187;Indg. moms (af køb)&#187;. </P>  \r\n\r\n<P>Virksomheder, der ikke har momspligtig afsætning </P>  \r\n\r\n<P>Godtgørelsesbeløbet til disse virksomheder omfatter afgiften af den mængde  \r\n\r\n olie, der i kvartalets løb er indkøbt som brændstof til kollektive  \r\n\r\n trafikmidler, samt den moms, der hviler på olieafgiften. Dette momsbeløb  \r\n\r\n beregnes med 22 pct. af den opgjorte olieafgiftsgodtgørelse. </P>  \r\n\r\n<P>Eksempel </P>  \r\n\r\n<P>Indkøbt mængde olie som brændstof til kollektive trafikmidler: 5 200 liter  \r\n\r\n</P>  \r\n\r\n<P>Olieafgift, 5 200 liter a 176 øre = 9 152,00 kr </P>  \r\n\r\n<P>Moms, 22 pct. heraf: 2 013,44 kr </P>  \r\n\r\n<P>Virksomheder, der også har momspligtig afsætning </P>  \r\n\r\n<P>For disse virksomheder bliver der tale om to opgørelser. </P>  \r\n\r\n<P>For det første opgøres afgiften af den mængde olie, der er indkøbt som  \r\n\r\n brændstof til kollektive trafikmidler, samt den moms, der hviler på  \r\n\r\n olieafgiften. Denne opgørelse svarer til den opgørelse, som skal foretages af  \r\n\r\n virksomheder, der ikke har momspligtig afsætning. </P>  \r\n\r\n<P>For det andet beregnes det delvise fradrag for købsmoms. Dette sker på  \r\n\r\n grundlag af momsen af varer og ydelser, som er købt til brug for  \r\n\r\n virksomheden. I dette beregningsgrundlag fratrækkes imidlertid den ovenfor  \r\n\r\n nævnte beregnede moms af afgiften af olie, der anvendes som brændstof i  \r\n\r\n kollektive trafikmidler. I forbindelse hermed foretages en beregning af  \r\n\r\n afgiften af den olie, der er brugt til andre formål end drift af kollektive  \r\n\r\n trafikmidler. Olieafgiften af dette forbrug godtgøres i samme omfang (med  \r\n\r\n samme procentvise andel) som momsen på olieindkøbet. </P>  \r\n\r\n<P>Eksempel </P>  \r\n\r\n<P>En virksomheds hovedaktivitet er kollektiv personbefordring med rutebiler  \r\n\r\n (ikke momspligtig). 5 pct. af virksomhedens omsætning består dog af indtægter  \r\n\r\n fra godsbefordring (momspligtig). </P>  \r\n\r\n<P>Virksomheden kan således ved den kvartalsvise opgørelse af momstilsvaret  \r\n\r\n fratrække 5 pct. af købsmomsen på varer og ydelser, der er købt til brug for  \r\n\r\n virksomheden. Der kan endvidere opnås godtgørelse af en tilsvarende andel af  \r\n\r\n den betalte afgift af olie, der er brugt til andre formål end brændstof i  \r\n\r\n kollektive trafikmidler. </P>  \r\n\r\n<P>Virksomheden har i kvartalets løb købt 10 000 liter olie til drift af  \r\n\r\n rutebiler og 1 200 liter til andre formål, fx opvarmning af garageanlæg,  \r\n\r\n værksteder samt kontor- og administrationslokaler. </P>  \r\n\r\n<P>Købsmomsen på samtlige varer og ydelser (indbefattet olie), som er købt  \r\n\r\n til brug for virksomheden i kvartalets løb, udgør 10 000 kr. </P>  \r\n\r\n<P>Olieafgiftsgodtgørelse og momsfradrag beregnes herefter således: </P>  \r\n\r\n<P>Vedrørende kollektiv trafik </P>  \r\n\r\n<P>Olieafgift, 10 000 liter a 176 øre = 17600,00 kr </P>  \r\n\r\n<P>Moms, 22 pct. heraf: 3872,00 kr </P>  \r\n\r\n<P>Vedrørende momspligtig afsætning </P>  \r\n\r\n<P>Olieafgift, 5 pct. af 1 200 liter a 176 øre = 105,60 kr </P>  \r\n\r\n<P>Moms, 5 pct. af 6 128,00 kr </P>  \r\n\r\n<P>(10 000 kr - 3 872 kr): 306,40 kr </P>  \r\n\r\n<P>Momsangivelsen </P>  \r\n\r\n<P>udfyldes herefter med følgende beløb: </P>  \r\n\r\n<P>Indgående moms (af køb) </P>  \r\n\r\n<P>3872,00 kr + 306,40 kr = 4178,40 kr </P>  \r\n\r\n<P>Olieafgift </P>  \r\n\r\n<P>17600,00 kr + 105,60kr = 17705,60 kr </P>  \r\n\r\n<P>De øvrige rubrikker i momsangivelsen udfyldes på sædvanlig måde. </P>  \r\n\r\n<P>Udbetaling </P>  \r\n\r\n<P>Udbetaling af godtgørelsesbeløbet sker efter de regler, der gælder for  \r\n\r\n udbetaling fra toldvæsenet af moms (negativt afgiftstilsvar). For rettidigt  \r\n\r\n modtagne angivelser finder denne udbetaling sted senest 3 uger efter, at  \r\n\r\n toldvæsenet har modtaget angivelsen. </P>  \r\n\r\n<P>Hvis toldvæsenet ikke kan foretage kontrol af angivelsen på grund af  \r\n\r\n virksomhedens forhold (fx ferielukning eller bortrejse), kan  \r\n\r\n udbetalingsfristen overskrides. </P>  \r\n\r\n<P>Hvis virksomheden skylder beløb til statskassen, fx told, punktafgifter  \r\n\r\n eller skat, kan en sådan gæld modregnes i godtgørelsesbeløbet. </P>  \r\n\r\n<P>Andre bestemmelser </P>  \r\n\r\n<P>Toldvæsenet har ret til at foretage eftersyn hos virksomheder, der anmoder  \r\n\r\n om godtgørelse af afgift af olie og momsen heraf. </P>  \r\n\r\n<P>Virksomhedens indehaver og de personer, der er ansat i virksomheden, skal  \r\n\r\n yde toldvæsenet fornøden vejledning og hjælp ved eftersynene. </P>  \r\n\r\n<P>Hvis det konstateres, at en virksomhed har fået godtgjort for meget i  \r\n\r\n afgift, afkræves virksomheden det for meget godtgjorte beløb til betaling  \r\n\r\n senest 14 dage efter påkrav. </P>  \r\n\r\n<P>Betales afgiften ikke i rette tid, skal der betales 1,3 pct. i månedlig  \r\n\r\n rente for hver påbegyndt måned fra den 1. i den måned, i hvilken beløbet skal  \r\n\r\n betales af virksomheden, dog mindst 10 kr. </P>  \r\n\r\n<P>Afgivelse af urigtige eller vildledende oplysninger eller fortielse af  \r\n\r\n oplysninger til brug for afgiftskontrollen i forbindelse med godtgørelse af  \r\n\r\n olieafgiften og momsen heraf kan medføre strafansvar efter de gældende  \r\n\r\n bestemmelser. </P>  \r\n\r\n<P>Fremskyndet tilbagebetaling </P>  \r\n\r\n<P>af energiafgifter </P>  \r\n\r\n<P>Virksomheder med et særligt stort energiforbrug kan efter ansøgning få  \r\n\r\n tilladelse til månedsvis tilbagebetaling af afgift af olie. </P>  \r\n\r\n<P>Det er således en betingelse, at olieafgiften udgør mindst 30 000 kr om  \r\n\r\n året. </P>  \r\n\r\n<P>Reglerne om fremskyndet tilbagebetaling af energiafgifter er nærmere  \r\n\r\n omtalt i en særlig vejledning P 120. </P>  \r\n\r\n<P>Yderligere oplysninger </P>  \r\n\r\n<P>Har De brug for flere oplysninger, er De velkommen til at henvende Dem til  \r\n\r\n toldkamret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19881831960"
        },
        {
            "displayName": "Entydig dokumentidentifikation",
            "displayValue": "CM022976"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18319"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "31/01/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "P 85"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}