{
    "id": 37163,
    "title": "Forudbetalte renter. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18708 af 07/09/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Forudbetalte renter for 6 måneder på et lån, ydet den 30. december  \r\n\r\n 1986, blev anset for fradragsberettigede i 1986, idet der samme dag var givet  \r\n\r\n den långivende bank ordre til at købe værdipapirer for lånet, og banken havde  \r\n\r\n købt værdipapirerne en af de første dage i 1987. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Forudbetalte renter. (* 1) </H1>  \r\n\r\n<P></P>  \r\n\r\n<P>A klagede for indkomståret 1986 over, at amtsligningsrådet ikke havde  \r\n\r\n godkendt hans fradrag for forudbetalte renter, 271.944 kr., på et lån. Det  \r\n\r\n pågældende lånearrangement var anset for uden reelt indhold i skattemæssig  \r\n\r\n henseende før januar måned 1987, hvorfor renteudgifterne skulle holdes  \r\n\r\n udenfor indkomstgrundlaget i 1986. </P>  \r\n\r\n<P>Det var oplyst, at klageren den 30. december 1986 havde optaget et  \r\n\r\n veksellån i B Bank A/S på 5 mio. kr. Han havde samtidig betalt 6 måneders  \r\n\r\n rente, 271.944 kr. forud, og havde givet ordre til B Bank A/S om køb af  \r\n\r\n værdipapirer for låneprovenuet. Fondshandleren hos B Bank A/S havde vurderet,  \r\n\r\n at kurserne formentlig ville falde umiddelbart efter årsskriftet, hvorfor  \r\n\r\n banken havde ventet med at effektuere ordren til henholdsvis 2. og 5. janauar  \r\n\r\n 1987. Der var da købt for henholdsvis nominelt 3,5 mio. kr. 8 % Danske  \r\n\r\n Statsgældsbeviser til en kursværdi af 3.386.250 kr. og nominelt 1.192.000 kr.  \r\n\r\n 12 % Forenede Kreditforening 12. serie 2004 til en kursværdi af 1.157.730 kr.  \r\n\r\n</P>  \r\n\r\n<P>I dagene fra den 30. december til indkøb af værdipapirerne var  \r\n\r\n låneprovenuet indsat på en konto, som lå til sikkerhed for lånet, ligesom  \r\n\r\n værdipapirerne blev indlagt i depot, de lå til sikkerhed for lånet. </P>  \r\n\r\n<P>Det var endvidere oplyst, at værdipapirerne siden var handlet nogle gange  \r\n\r\n efter ordre fra klageren, og arrangementet var endt med at give ca. 40.000  \r\n\r\n kr. i overskud til klageren. De sidste obligationer var solgt i begyndelsen  \r\n\r\n af juli måned 1987, og vekslerne var opgjort pr. 26. juni 1987. </P>  \r\n\r\n<P>Klagerens advokat nedlagde over for Landsskatteretten påstand om ret til  \r\n\r\n fradrag i 1986 for de forudbetalte renter. Til støtte herfor gjorde han  \r\n\r\n gældende, at klageren i medfør af ligningslovens § 5, stk. 1, var berettiget  \r\n\r\n til for indkomståret 1986 at fratrække forudbetalte renter vedrørende lånet.  \r\n\r\n Advokaten bestred, at låneforholdet først var etableret i 1987 og henviste  \r\n\r\n til, at der allerede den 30. december 1986 var disponeret over veksellånet,  \r\n\r\n idet klageren denne dag havde afgivet ordre til køb af værdipapirer. Dette  \r\n\r\n var bekræftet ved skrivelse af 30. marts 1988 af B Bank A/S. Han henviste  \r\n\r\n derudover til, at dispositionen havde givet et overskud på ca. 40.000 kr., og  \r\n\r\n til, at arrangementet havde været forbundet med risiko for såvel klageren som  \r\n\r\n banken. Klageren kunne have tabt på de pågældende værdipapirer, og banken  \r\n\r\n kunne have lidt et tab som følge af en stigende markedsrente, idet banken  \r\n\r\n havde udlånt beløbet til en fast rente. </P>  \r\n\r\n<P>De det måtte lægges til grund, at klageren umiddelbart ved låneoptagelsen  \r\n\r\n havde disponeret over provenuet til anskaffelse af værdipapirer, og dette  \r\n\r\n derefter var effektueret gennem banken i løbet af ganske få dage, fandt  \r\n\r\n Landsskatteretten i overensstemmelse med en af Statsskattedirektoratet  \r\n\r\n afgiven udtalelse, at det etablerede låneforhold måtte anses for at være  \r\n\r\n reelt fra starten. Der måtte derfor indrømmes fradrag for de forudbetalte  \r\n\r\n renter i 1986. Den påklagede ansættelse blev herefter nedsat med 271.944 kr.  \r\n\r\n</P>  \r\n\r\n<P>LV 1988, F 3.1.2. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1989, nr. 11, side 874."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891870825"
        },
        {
            "displayName": "Entydig dokumentidentifikation",
            "displayValue": "CA005098"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18708"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "07/09/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-5-535"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}