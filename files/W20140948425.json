{
    "id": 164227,
    "title": "SU - barn af EU-statsborger - ophold sammen med forældrene - boet hos forældrene",
    "documentTypeId": "240",
    "isSagsforlobPeriodValid": true,
    "shortName": "KEN nr 9484 af 02/07/2014",
    "documentHtml": "<div class=\"bjelke\">Den fulde tekst</div><p class=\"Titel2\">SU - barn af EU-statsborger - ophold sammen med forældrene - boet hos forældrene</p>\r\n<div class=\"Resume\">\r\n   <p class=\"TekstGenerel\">Et ophold sammen med forældrene på en måned var for kort til, at ansøgeren på den baggrund kunne have ret til SU som barn af en arbejdstager.</p>\r\n</div>\r\n<p>\r\n   <span class=\"Bold\">Din klage vedrørende afslag på ret til SU</span>\r\n</p>\r\n<p>I e-mail af 14. november 2013 har du klaget over Styrelsen for Videregående Uddannelsers (herefter: styrelsen) afgørelse af 11. november 2013 om, at [AS] ikke har ret til SU fra september 2013.</p>\r\n<p>Du repræsenterer [udeladt] (AS) under sagens behandling.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 11. november 2013 om, at [AS] ikke har ret til SU fra september 2013.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 2 a.</span> (. . .)</p>\r\n<p>\r\n   <span class=\"Italic\">Stk. 2.</span> Uddannelsessøgende, der er EU-statsborgere eller EØS-statsborgere, og deres familiemedlemmer kan få uddannelsesstøtte til uddannelse i Danmark og i udlandet efter de betingelser, der følger af EU-retten og EØS-aftalen. (. . .)</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nu bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 67.</span> (…)</p>\r\n<p>\r\n   <span class=\"Italic\">Stk. 3.</span> Et barn af en EU-statsborger, der er (. . .) arbejdstager (. . .) i Danmark (. . .) kan få støtte efter EU-retten til en uddannelse i Danmark (. . .), hvis barnet har taget ophold i Danmark med EU-statsborgeren og (. . .) har boet hos EU-statsborgeren i en periode, hvor denne (. . .) har været arbejdstager (. . .) i Danmark efter EU-rettens regler. Det er dog en forudsætning, at den uddannelsessøgende ikke har en sådan alder og selvstændig status, at der ikke med rimelighed kan lægges vægt på forældrenes forhold. (…)</p>\r\n<p>(. . .)</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Styrelsen har i sin udtalelse af 12. maj 2014 henvist til begrundelsen i ankenævnets afgørelse af 12. februar 2014. Ankenævnet lagde i denne afgørelse til grund, at AS indrejste til Danmark den 11. august 2011, og at hun som oplyst af dig boede hos sine forældre i [udeladt] i to uger. Nævnet bemærkede, at et ophold på to uger hos forældrene var for kort til at kunne udgøre en faktisk og reel \"bopæl hos forældrene\".</p>\r\n<p>Du har i din klage anført, at AS boede sammen med hendes forældre i længere tid. Det fremgår af udskrift af 9. november 2013 fra cpr, at AS først den 14. september 2011 skiftede bopæl til adressen i [udeladt].</p>\r\n<p>Ankenævnet finder herefter at kunne lægge til grund, at AS boede hos forældrene på adressen i [udeladt] indtil den 14. september 2011.</p>\r\n<p>Ankenævnet finder imidlertid, at tidsrummet, hvor AS boede hos forældrene i omkring 1 måned, er af så beskedent omfang, at AS ikke kan have opnået ret til SU på baggrund af at være barn af en EU-arbejdstager og have taget ophold sammen med og boet hos arbejdstageren.</p>\r\n<p>Bestemmelsen i SU-bekendtgørelsens § 67, stk. 3, bygger på dommen C-197/86 Brown, ifølge hvilken en studerende i en EU-stat, som var barn af en person, der kun havde været arbejdstager i staten før barnets fødsel, ikke havde ret til studiestøtte som barn af en arbejdstager. Det fremgår samtidig af dommen, at artikel 12 i forordning 1612/68 kun hjemler ret for en person, der har boet med en eller begge forældre i en medlemsstat, og i hvert fald én af forældrene i denne periode var bosat dér som arbejdstager.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgår af ansøgning om SU modtaget 17. august 2013 på Professionshøjskolen</p>\r\n<p>[udeladt], at AS søger SU fra september 2013, og at uddannelsen påbegyndes i juli 2013.</p>\r\n<p>Det fremgår af erklæring af 17. august 2013 fra [udeladt] og [udeladt], at AS kun er forsørget af dem, mens hun læser som serviceøkonom.</p>\r\n<p>Det fremgår af oplysningsskema til udenlandske statsborgere modtaget 4. maj 2013, at AS er rumænsk statsborger, at AS har haft ophold i Danmark siden 11. august 2011, at AS ikke har erhvervsarbejde i Danmark, og at AS er barn af en EU-statsborger, som er arbejdstager i Danmark, og som forsørger AS.</p>\r\n<p>Det fremgår af udskrift fra cpr, udtaget 9. november 2013, at AS har boet på adressen [udeladt] siden 14. september 2011.</p>\r\n<p>Styrelsen har ved brev af 11. november 2013 meddelt AS afslag på tildeling af SU.</p>\r\n<p>Du har i e-mail af 14. november 2013 klaget til Ankenævnet for Statens Uddannelsesstøtteordninger og bl.a. anført, at AS har boet sammen med sine forældre i længere tid, siden hun kom til Danmark.</p>\r\n<p>Ankenævnet traf den 12. februar 2014 afgørelse om afslag på ret til SU som svar på en tidligere ansøgning om SU. Ankenævnet bemærkede i afgørelsen, at et barn af en EU-statsborger kan opnå ret til SU, hvis barnet bor hos eller har boet hos EU-statsborgeren. Ankenævnet fandt, at et ophold på to uger hos forældrene var for kort til at kunne udgøre en faktisk og reel \"bopæl hos forældrene\".</p>\r\n<p>Styrelsen har i brev af 12. maj 2014 videresendt sagen til ankenævnet og henvist til begrundelsen i ankenævnets afgørelse af 12. februar 2014. Styrelsen finder ikke, at AS' forhold har ændret sig siden den tidligere afgørelse fra styrelsen, som var genstand for ankenævnets behandling den 12. februar 2014.</p>\r\n<p>Ankenævnet har ved brev af 13. maj 2014 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/07/2014"
        },
        {
            "displayName": "Accession",
            "displayValue": "W20140948425"
        },
        {
            "displayName": "Entydig dokumentidentifikation",
            "displayValue": "CE000126"
        },
        {
            "displayName": "Dato for indlæggelse",
            "displayValue": "04/07/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9484"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "02/07/2014"
        },
        {
            "displayName": "Administrerende myndighed",
            "displayValue": "Ankenævnet for Statens Uddannelsesstøtteordninger"
        },
        {
            "displayName": "Ressortministeriets journalnummer",
            "displayValue": "14/008556"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}