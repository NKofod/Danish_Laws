{
    "id": 121277,
    "title": "Lov om ændring af aktieavancebeskatningsloven, kursgevinstloven og forskellige andre love\\n(Fraflytterbeskatning af aktier og fradrag for tab på varekreditter til udenlandske koncernselskaber)",
    "documentTypeId": "20",
    "isSagsforlobPeriodValid": true,
    "shortName": "LOV nr 906 af 12/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Lov om ændring af aktieavancebeskatningsloven, kursgevinstloven og forskellige andre love</p>\r\n      <p class=\"UnderTitel2\">(Fraflytterbeskatning af aktier og fradrag for tab på varekreditter til udenlandske koncernselskaber)</p>\r\n      <p class=\"Hymne2\">VI MARGRETHE DEN ANDEN, af Guds Nåde Danmarks Dronning, gør vitterligt:</p>\r\n      <p class=\"Hymne2\">Folketinget har vedtaget og Vi ved Vort samtykke stadfæstet følgende lov:</p>\r\n      <p class=\"CentreretParagraf\">§ 1</p>\r\n      <p class=\"Tekst2\">I lov om den skattemæssige behandling af gevinst og tab ved afståelse af aktier m.v. (aktieavancebeskatningsloven), jf. lovbekendtgørelse nr. 1274 af 31. oktober 2007, som ændret ved § 2 i lov nr. 335 af 7. maj 2008, § 1 i lov nr. 530 af 17. juni 2008 og § 1 i lov nr. 532 af 17. juni 2008, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> I <span class=\"Italic\">§ 37, 1. pkt.,</span> udgår », jf. dog § 40«. </p>\r\n      <p class=\"AendringMedNummer\"><span class=\"AendringNr\">2.</span> <span class=\"Italic\">Overskriften</span> før § 38 <span class=\"Italic\">»Selskaber m.v. og personer«</span> affattes således: <span class=\"Italic\">»Personer«.</span></p>\r\n      <p class=\"AendringMedNummer\"><span class=\"AendringNr\">3.</span> <span class=\"Italic\">§§ 38-40</span> ophæves og i stedet indsættes: </p>\r\n      <p class=\"Stk2\"><span class=\"StkNr\"></span> <span class=\"Bold\">»§ 38.</span> Gevinst og tab på aktier omfattet af reglerne i denne lov betragtes som realiseret, hvis gevinsten eller tabet vedrører en aktie, der er omfattet af dansk beskatning, og den danske beskatningsret ophører af anden grund end den skattepligtiges død, jf. dog stk. 2 og 3. Gevinst og tab på aktier, som ved en afståelse 3 år eller mere efter erhvervelsen omfattes af § 44, men som på tidspunktet for skattepligtens ophør har været ejet i mindre end 3 år, betragtes dog ikke som realiseret efter 1. pkt. Når en person efter bestemmelserne i en dobbeltbeskatningsoverenskomst indgået mellem Danmark og en fremmed stat, Færøerne eller Grønland bliver hjemmehørende uden for Danmark, sidestilles dette ved anvendelse af reglerne i 1. pkt., stk. 2-5, og §§ 39-39 B med ophør af skattepligt.</p>\r\n      <p class=\"Stk2\"><span class=\"StkNr\">Stk. 2.</span> Reglerne i stk. 1 gælder kun for personer, der på tidspunktet for skattepligtens ophør har en beholdning af aktier med en samlet kursværdi på 100.000 kr. eller mere, medmindre der i beholdningen er aktier med en negativ anskaffelsessum.</p>\r\n      <p class=\"Stk2\"><span class=\"StkNr\">Stk. 3.</span> Reglerne i stk. 1 gælder kun for personer, der har været skattepligtige efter kildeskattelovens § 1 eller § 2 af aktiegevinster i en eller flere perioder på i alt mindst 7 år inden for de seneste 10 år før skattepligtsophøret. Reglerne i stk. 1 gælder dog også, hvis aktierne er erhvervet fra den skattepligtiges ægtefælle og denne opfylder betingelserne i 1. pkt. Endvidere gælder reglerne for personer, der ved erhvervelse af aktier efter §§ 34 og 35 er indtrådt i overdragerens skattemæssige stilling, og for aktier, der er erhvervet ved en skattefri virksomhedsomdannelse, hvor den personligt ejede virksomhed er erhvervet ved succession.</p>\r\n      <p class=\"Stk2\"><span class=\"StkNr\">Stk. 4.</span> Gevinst og tab, der anses for realiseret efter stk. 1, opgøres efter reglerne i §§ 23-29 og 47, dog træder værdien ved skattepligtens ophør i stedet for afståelsessummen. For tegningsretter til aktier kan den skattepligtige i stedet vælge at opgøre den skattepligtige gevinst som forskellen mellem udnyttelseskursen og markedskursen på den pågældende aktie på tidspunktet for skattepligtens ophør. Tab, der ved en afståelse kunne have været fradraget efter §§ 13, 14 og 17-22, kan dog kun fradrages i gevinst på aktier, der anses for realiseret efter stk. 1.</p>\r\n      <p class=\"Stk2\"><span class=\"StkNr\">Stk. 5.</span> Der beregnes skat af den samlede nettogevinst opgjort efter stk. 4, der anses for realiseret efter stk. 1. Der gives henstand med betaling af den samlede beregnede skat efter reglerne i § 39 og § 39 A, når gevinst eller tab ved skattepligtsophøret skal opgøres efter realisationsprincippet.</p>\r\n      <p class=\"Paragraf\"><span class=\"ParagrafNr\">§ 39.</span> Personer kan få henstand med betaling af den samlede beregnede skat, jf. § 38, stk. 5, når betalingen skyldes ophør af skattepligt efter kildeskattelovens § 1, eller at personen efter bestemmelserne i en dobbeltbeskatningsoverenskomst er blevet hjemmehørende uden for Danmark, jf. § 38, stk. 1, 2. pkt.</p>\r\n      <p class=\"Stk2\"><span class=\"StkNr\">Stk. 2.</span> Henstand efter stk. 1 er betinget af, at der ved fraflytning m.v. indgives selvangivelse til told- og skatteforvaltningen. Der skal indgives en beholdningsoversigt, jf. § 39 A, stk. 1, sammen med selvangivelsen. Gives der udsættelse med indgivelse af selvangivelsen efter skattekontrollovens § 4, stk. 4, skal selvangivelse og beholdningsoversigt være indgivet inden denne frist.</p>\r\n      <p class=\"Stk2\"><span class=\"StkNr\">Stk. 3.</span> Sker personens fraflytning m.v. til et land, der ikke er omfattet af overenskomst af 7. december 1989 mellem de nordiske lande om bistand i skattesager eller Rådets direktiv 76/308/EØF af 15. marts 1976, som ændret ved Rådets direktiv 79/1071/EØF af 6. december 1979, Rådets direktiv 92/108/EØF af 14. december 1992 og Rådets direktiv 2001/44/EF af 15. juni 2001, er henstand efter stk. 1 endvidere betinget af, at der stilles betryggende sikkerhed. Sikkerheden skal stå i passende forhold til henstandsbeløbet og kan stilles i form af aktier, obligationer, der er optaget til handel på et reguleret marked, bankgaranti eller anden betryggende sikkerhed efter skatteministerens bestemmelse.</p>\r\n      <p class=\"Stk2\"><span class=\"StkNr\">Stk. 4.</span> Indgives selvangivelse og beholdningsoversigt, jf. stk. 2, ikke rettidigt, bortfalder retten til henstand, og skatten anses for forfalden på det tidspunkt, hvor skatten ville være forfalden, hvis der ikke var givet henstand. Skatten forrentes med renten efter § 7, stk. 2, i lov om opkrævning af skatter og afgifter m.v. med tillæg af 0,4 procentpoint pr. påbegyndt måned fra dette tidspunkt.</p>\r\n      <p class=\"Stk2\"><span class=\"StkNr\">Stk. 5.</span> Told- og skatteforvaltningen kan se bort fra overskridelse af fristen for indgivelse af selvangivelse og beholdningsoversigt som nævnt i stk. 2, jf. stk. 4.</p>\r\n      <p class=\"Paragraf\"><span class=\"ParagrafNr\">§ 39 A.</span> Ved henstand skal der udarbejdes en beholdningsoversigt over de aktier, som personen er ejer af på fraflytningstidspunktet. Aktier, hvor den beregnede skat, jf. § 38, stk. 5, er betalt, skal dog ikke medtages i beholdningsoversigten. Ved en efterfølgende skattefri aktieombytning, fusion eller spaltning skal de aktier, der erhverves med succession, indgå på beholdningsoversigten. Endvidere etableres der en henstandssaldo, der udgøres af den samlede beregnede skat (henstandsbeløbet). Henstandsbeløbet forfalder til betaling efter reglerne i stk. 2-10.</p>\r\n      <p class=\"Stk2\"><span class=\"StkNr\">Stk. 2.</span> Ved afståelse af aktier, der indgår på beholdningsoversigten, foretages der en opgørelse af gevinst eller tab. Der skal ikke foretages en opgørelse ved afståelse af aktier, der på fraflytningstidspunktet var omfattet af § 44. Opgørelsen sker pr. afstået aktie og foretages på grundlag af aktiens anskaffelsessum og afståelsessummen. Ved aktiens anskaffelsessum forstås den anskaffelsessum, der indgik ved beregningen efter § 38, stk. 4, idet tab dog højst kan opgøres til forskellen mellem aktiens værdi på fraflytningstidspunktet og afståelsessummen. Ved afståelse anses de først erhvervede aktier for de først afståede. Ved afståelse med gevinst finder reglen i stk. 3 anvendelse, og ved afståelse med tab finder reglen i stk. 4 anvendelse.</p>\r\n      <p class=\"Stk2\"><span class=\"StkNr\">Stk. 3.</span> Der beregnes skat af den opgjorte gevinst efter reglerne i personskattelovens § 8 a. I den beregnede skat gives der fradrag for skat, der er betalt til fremmed stat, Færøerne eller Grønland efter reglerne i ligningslovens § 33, stk. 1. Overstiger den beregnede skat den skat, der er betalt i udlandet, forfalder det overskydende beløb til betaling. Henstandssaldoen nedskrives med beløbet, når det er betalt.</p>\r\n      <p class=\"Stk2\"><span class=\"StkNr\">Stk. 4.</span> Der beregnes en negativ skatteværdi af det opgjorte tab på grundlag af reglerne i personskattelovens § 8 a. Henstandssaldoen nedskrives med et beløb svarende til den beregnede negative skatteværdi. Kan der efter de udenlandske regler, som personen er omfattet af, opgøres et tab, som personen har fradrag for i det pågældende land, beregnes der en negativ skatteværdi heraf. Et beløb svarende til den beregnede negative skatteværdi forfalder til betaling. Henstandssaldoen nedskrives med beløbet, når det er betalt.</p>\r\n      <p class=\"Stk2\"><span class=\"StkNr\">Stk. 5.</span> Ved afståelse af aktier til det udstedende selskab, jf. ligningslovens § 16 B, og ved modtagelse af udbytte af aktier, jf. ligningslovens § 16 A, der indgår på beholdningsoversigten, beregnes der skat heraf efter reglerne i personskattelovens § 8 a. I den beregnede skat gives der fradrag for skat, der er betalt til Danmark, og fradrag efter reglerne i ligningslovens § 33, stk. 1, for skat, der er betalt til fremmed stat, Færøerne eller Grønland. Overstiger den beregnede skat summen af de danske og udenlandske betalte skatter, forfalder det overskydende beløb til betaling. Henstandssaldoen nedskrives med beløbet, når det er betalt. Endvidere nedskrives henstandssaldoen med skat, der er betalt til Danmark.</p>\r\n      <p class=\"Stk2\"><span class=\"StkNr\">Stk. 6.</span> Ved andre udlodninger og dispositioner foretaget af et selskab, hvor aktier i selskabet indgår på beholdningsoversigten, og hvor udlodningen eller dispositionen vil kunne påvirke aktiernes kursværdi i nedadgående retning, beregnes der skat heraf efter reglerne i personskattelovens § 8 a. Dette gælder både udlodninger til personen selv og andre udlodninger og dispositioner, der må antages at være i den pågældendes interesse. I den beregnede skat gives der fradrag for danske skatter og fradrag efter reglerne i ligningslovens § 33, stk. 1, for skat, der er betalt til fremmed stat, Færøerne eller Grønland. Overstiger den beregnede skat summen af de danske og de udenlandske skatter, forfalder det overskydende beløb til betaling. Henstandssaldoen nedskrives med beløbet, når det er betalt. Endvidere nedskrives henstandssaldoen med betalte danske skatter.</p>\r\n      <p class=\"Stk2\"><span class=\"StkNr\">Stk. 7.</span> Ved modtagelse af lån m.v. fra et selskab, hvor aktier i selskabet indgår på beholdningsoversigten, forfalder et beløb svarende til det udbetalte låneprovenu til betaling. Tilsvarende gælder, hvis lånet modtages fra et selskab, hvori førnævnte selskab er deltager, idet der da forfalder et beløb svarende til førnævnte selskabs ejerandel. Henstandssaldoen nedskrives med beløbet, når det er betalt. Bestemmelserne i 1.-3. pkt. gælder tilsvarende ved lån til den personkreds, der er nævnt i § 4, stk. 2, og til selskaber m.v., hvori personen selv eller den nævnte personkreds direkte eller indirekte ejer mindst 10 pct. af kapitalen. Bestemmelserne i 1.-4. pkt. gælder dog ikke ved lån til selskaber m.v., hvori det långivende selskab ejer hele kapitalen. Endvidere gælder bestemmelserne i 1.-4. pkt. ikke, hvor det långivende selskab er et pengeinstitut og personen ejer mindre end 5 pct. af aktiekapitalen.</p>\r\n      <p class=\"Stk2\"><span class=\"StkNr\">Stk. 8.</span> Ved nedskrivning af henstandssaldoen efter stk. 3-7 kan saldoen ikke nedskrives til mindre end 0 kr.</p>\r\n      <p class=\"Stk2\"><span class=\"StkNr\">Stk. 9.</span> Personens død sidestilles med en afståelse af alle de aktier, der indgår på beholdningsoversigten. Reglerne i stk. 2-4 og 10-12 finder tilsvarende anvendelse.</p>\r\n      <p class=\"Stk2\"><span class=\"StkNr\">Stk. 10.</span> Når alle de aktier, der indgår på beholdningsoversigten, er afstået, bortfalder den eventuelt resterende henstandssaldo. Henstandssaldoen bortfalder dog ikke, hvis personen har uudnyttede realiserede tab, som kan fremføres til fradrag i senere indkomstår.</p>\r\n      <p class=\"Stk2\"><span class=\"StkNr\">Stk. 11.</span> Der skal indgives selvangivelse for hvert indkomstår, hvor der er en positiv henstandssaldo. Selvangivelsesfristen er den 1. juli i året efter indkomstårets udløb. Udløber selvangivelsesfristen en fredag eller en lørdag, kan selvangivelse rettidigt foretages den følgende søndag. Indgives selvangivelse ikke rettidigt, bortfalder henstanden, og det beløb, der står på hen­stands­sal­doen, forfalder til betaling. Told- og skatteforvaltningen kan se bort fra overskridelse af fristen for indgivelse af selvangivelse.</p>\r\n      <p class=\"Stk2\"><span class=\"StkNr\">Stk. 12.</span> Fristen for betaling af beløb omfattet af stk. 3-7, 9 og 11 er den 1. oktober i året efter indkomståret henholdsvis dødsåret med sidste rettidige betalingsdag den 20. i forfaldsmåneden. Falder den sidste rettidige indbetalingsdag på en helligdag eller en lørdag, forlænges fristen til den følgende hverdag. Betales beløbet ikke rettidigt, forrentes det forfaldne beløb med renten efter § 7, stk. 2, i lov om opkrævning af skatter og afgifter m.v. med tillæg af 0,4 procentpoint pr. påbegyndt måned fra forfaldsdagen at regne.</p>\r\n      <p class=\"Paragraf\"><span class=\"ParagrafNr\">§ 39 B.</span> Får personen på ny skattemæssigt hjemsted i Danmark, finder reglen i § 37 anvendelse for aktier, der indgik på beholdningsoversigten, og som personen fortsat ejer. Er der på dette tidspunkt fortsat en henstandssaldo, skal der dog ske en nedsættelse af handelsværdien for de aktier, der på tilflytningstidspunktet fortsat indgår på beholdningsoversigten. Handelsværdien nedsættes med det laveste af følgende beløb:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Det resterende skattebeløb, der indgår på henstandssaldoen på tilflytningstidspunktet, omregnet til indkomstgrundlag baseret på reglerne i personskattelovens § 8 a.</p>\r\n          <p class=\"Liste1\"><span class=\"Liste1Nr\">2)</span> Den samlede nettogevinst på de aktier, som personen ejer på tilflytningstidspunktet, opgjort på grundlag af handelsværdien på tilflytningstidspunktet og den anskaffelsessum, der indgik ved beregningen efter § 38, stk. 4.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Den i stk. 1, nr. 2, nævnte samlede nettogevinst opgøres ved, at der for hver aktie, som fortsat indgår på beholdningsoversigten, foretages en opgørelse af gevinst eller tab, idet opgjorte tab fragår i opgjorte gevinster. Hvis nettoopgørelsen efter 1. pkt. fører til en samlet gevinst på 0 kr. eller et samlet nettotab, skal der ikke ske en regulering af handelsværdien.</p>\r\n      <p class=\"Stk2\"><span class=\"StkNr\">Stk. 3.</span> Det beløb, som handelsværdien efter stk. 1 og 2 skal nedsættes med, fradrages forholdsmæssigt på de pågældende aktier på grundlag af deres handelsværdi.</p>\r\n      <p class=\"Stk2\"><span class=\"StkNr\">Stk. 4.</span> Når der er foretaget en regulering af handelsværdien efter stk. 1-3, bortfalder den resterende henstandssaldo.</p>\r\n      <p class=\"ParagrafGruppeOverskrift\">Selskaber m.v.</p>\r\n      <p class=\"Paragraf\"><span class=\"ParagrafNr\">§ 40.</span> Gevinst og tab på aktier omfattet af § 17 betragtes som realiseret, hvis gevinsten eller tabet vedrører en aktie, der omfattes af skattepligt her til landet efter selskabsskattelovens § 2, stk. 1, litra a, og denne skattepligt ophører, jf. dog stk. 2. Reglerne i selskabsskattelovens § 7 finder tilsvarende anvendelse i den situation, hvor der indtræder skattepligt efter 1. pkt., fordi aktier, som indgår som en del af erhvervsvirksomheden med fast driftssted her i landet, ophører med at være en del af denne erhvervsvirksomhed, uden at erhvervsvirksomheden med fast driftssted i øvrigt ophører.</p>\r\n      <p class=\"Stk2\"><span class=\"StkNr\">Stk. 2.</span> Reglerne i stk. 1 gælder kun for selskaber m.v., der har været skattepligtige efter selskabsskatteloven af aktiegevinster i en eller flere perioder på i alt mindst 7 år inden for de seneste 10 år før skattepligtsophøret.</p>\r\n      <p class=\"Stk2\"><span class=\"StkNr\">Stk. 3.</span> Gevinst og tab, der anses for realiseret efter stk. 1, opgøres efter reglerne i §§ 23-29, dog træder værdien ved skattepligtens ophør i stedet for afståelsessummen. Tab, der ved en afståelse kunne have været fradraget efter § 17, kan dog kun fradrages i gevinst på aktier, der anses for realiseret efter stk. 1.</p>\r\n      <p class=\"Stk2\"><span class=\"StkNr\">Stk. 4.</span> Der beregnes skat af den samlede nettogevinst opgjort efter stk. 3, der anses for realiseret efter stk. 1.«</p>\r\n      <p class=\"CentreretParagraf\">§ 2</p>\r\n      <p class=\"Tekst2\">I lov om beskatning ved dødsfald (dødsboskatteloven), jf. lovbekendtgørelse nr. 908 af 28. august 2006, som ændret senest ved § 2 i lov nr. 532 af 17. juni 2008, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">§ 51</span> affattes således: </p>\r\n      <p class=\"Paragraf\"><span class=\"ParagrafNr\">»§ 51. </span> I tilfælde, hvor der efter aktieavancebeskatningslovens § 39 er ydet henstand med betaling af skatter beregnet efter aktieavancebeskatningslovens § 38, og i tilfælde, hvor der efter kildeskattelovens § 73 E er ydet henstand med betaling af skatter efter ejendomsavancebeskatningslovens § 6 B eller kursgevinstlovens § 37, kan den efterlevende ægtefælle indtræde i henstandsordningen på de vilkår, der gjaldt for afdøde.«</p>\r\n      <p class=\"AendringMedNummer\"><span class=\"AendringNr\">2.</span> <span class=\"Italic\">§ 65</span> affattes således: </p>\r\n      <p class=\"Paragraf\"><span class=\"ParagrafNr\">»§ 65.</span> I tilfælde, hvor der efter aktieavancebeskatningslovens § 39 er ydet henstand med betaling af skatter beregnet efter aktieavancebeskatningslovens § 38, og i tilfælde, hvor der efter kildeskattelovens § 73 E er ydet henstand med betaling af skatter efter ejendomsavancebeskatningslovens § 6 B eller kursgevinstlovens § 37, kan den efterlevende ægtefælle indtræde i henstandsordningen på de vilkår, der gjaldt for afdøde.«</p>\r\n      <p class=\"CentreretParagraf\">§ 3</p>\r\n      <p class=\"Tekst2\">I kildeskatteloven, jf. lovbekendtgørelse nr. 1086 af 14. november 2005, som ændret bl.a. ved § 7 i lov nr. 1414 af 21. december 2005, § 9 i lov nr. 515 af 7. juni 2006 og § 7 i lov nr. 335 af 7. maj 2008 og senest ved § 3 i lov nr. 532 af 17. juni 2008, foretages følgende ændringer:</p>\r\n      <p class=\"AendringMedNummer\"><span class=\"AendringNr\">1.</span> I <span class=\"Italic\">§ 73 E, stk. 1,</span> udgår »aktieavancebeskatningslovens § 38,«. </p>\r\n      <p class=\"AendringMedNummer\"><span class=\"AendringNr\">2.</span> I <span class=\"Italic\">§ 73 E, stk. 2, 4. pkt.,</span> og <span class=\"Italic\">stk. 6, 3. pkt</span><span class=\"Italic\"> ., </span> udgår »aktieavancebeskatningslovens § 39,«. </p>\r\n      <p class=\"CentreretParagraf\">§ 4</p>\r\n      <p class=\"Tekst2\">I lov om skattemæssig behandling af gevinst og tab på fordringer, gæld og finansielle kontrakter (kursgevinstloven), jf. lovbekendtgørelse nr. 140 af 5. februar 2008, som ændret senest ved § 8 i lov nr. 521 af 17. juni 2008, foretages følgende ændring:</p>\r\n      <p class=\"AendringMedNummer\"><span class=\"AendringNr\">1.</span> I <span class=\"Italic\">§ 4, stk. 3,</span> indsættes efter 1. pkt.: </p>\r\n      <p class=\"Stk2\"><span class=\"StkNr\"></span> »Dette gælder dog kun, hvis det godtgøres, at den tilsvarende gevinst på gælden er skattepligtig for debitor eller er omfattet af regler om nedsættelse af uudnyttede, fradragsberettigede underskud og tab. Afhænger skattepligten henholdsvis nedsættelsen af uudnyttede, fradragsberettigede underskud og tab for debitor af adgangen til fradrag for kreditor, anses gevinsten i medfør af denne bestemmelse for skattepligtig henholdsvis omfattet af regler om nedsættelse af uudnyttede, fradragsberettede underskud og tab.«</p>\r\n      <p class=\"CentreretParagraf\">§ 5</p>\r\n      <p class=\"Tekst2\">I lov om påligningen af indkomstskat til staten (ligningsloven), jf. lovbekendtgørelse nr. 1061 af 24. oktober 2006, som ændret senest ved § 2 i lov nr. 552 af 17. juni 2007, foretages følgende ændring:</p>\r\n      <p class=\"AendringMedNummer\"><span class=\"AendringNr\">1.</span> I <span class=\"Italic\">§ 7 A, stk. 1, nr. 1, 6. pkt.,</span> og <span class=\"Italic\">nr. 2, 6. pkt.,</span> ændres »kildeskattelovens § 73 E, stk. 3,« til: »aktieavancebeskatningslovens § 39, stk. 3,«. </p>\r\n      <p class=\"CentreretParagraf\">§ 6</p>\r\n      <p class=\"Tekst2\">I lov nr. 532 af 17. juni 2008 om ændring af aktieavancebeskatningsloven, dødsboskatteloven og kildeskatteloven. (Mere ensartet beskatning af generationsskifte i levende live og ved død), foretages følgende ændring:</p>\r\n      <p class=\"AendringMedNummer\"><span class=\"AendringNr\">1.</span> <span class=\"Italic\">§ 1, nr. 7,</span> affattes således: </p>\r\n      <p class=\"AendringMedNummer\"><span class=\"AendringNr\">»7.</span> I <span class=\"Italic\">§ 38, stk. 3, 3. pkt.,</span> ændres efter §§ 34 og 35 til: §§ 34, 35 og 35 A «</p>\r\n      <p class=\"CentreretParagraf\">§ 7</p>\r\n      <p class=\"Stk2\"><span class=\"StkNr\">Stk. 1.</span> Loven træder i kraft dagen efter bekendtgørelsen i Lovtidende.</p>\r\n      <p class=\"Stk2\"><span class=\"StkNr\">Stk. 2.</span> § 1 og § 3 har virkning fra den 30. maj 2008.</p>\r\n      <p class=\"Stk2\"><span class=\"StkNr\">Stk. 3.</span> § 4 har virkning for tab, der realiseres den 30. maj 2008 eller senere.</p>\r\n      <p class=\"Stk2\"><span class=\"StkNr\">Stk. 4.</span> Personer, hvis skattepligt er ophørt eller skattemæssige hjemsted er flyttet før den 30. maj 2008, og som har eller vil få henstand med betaling af den skat, der blev beregnet ved skattepligtens ophør henholdsvis flytning af det skattemæssige hjemsted, skal udarbejde en beholdningsoversigt efter aktieavancebeskatningslovens § 39 A, stk. 1, som affattet ved denne lovs § 1, nr. 3. Beholdningsoversigten skal omfatte de aktier, som personen ejede på fraflytningstidspunktet og fortsat ejer pr. 30. maj 2008, og den skal indgives til told- og skatteforvaltningen senest den 1. juli 2009. Den henstandssaldo, der er nævnt i aktieavancebeskatningslovens § 39 A, stk. 1, som affattet ved denne lovs § 1, nr. 3, udgøres af det henstandsbeløb, der resterer pr. 30. maj 2008. Indgives beholdningsoversigten ikke rettidigt, bortfalder henstanden, og det beløb, der står på henstandssaldoen, forfalder til betaling, idet aktieavancebeskatningslovens § 39 A, stk. 12, som affattet ved denne lovs § 1, nr. 3, finder tilsvarende anvendelse. Told- og skatteforvaltningen kan se bort fra overskridelse af fristen for indgivelse af beholdningsoversigten som nævnt i 2. pkt., jf. 4. pkt. Hvis personen kan dokumentere, at vedkommende på tidspunktet for skattepligtens ophør henholdsvis flytning af skattemæssigt hjemsted opfyldte betingelsen i aktieavancebeskatningslovens § 38, stk. 2, som affattet ved denne lovs § 1, nr. 3, bortfalder den resterende henstandssaldo.</p>\r\n      <p class=\"Stk2\"><span class=\"StkNr\">Stk. 5.</span> Personer, hvis skattepligt er ophørt eller skattemæssige hjemsted er flyttet før den 30. maj 2008, og som har betalt den skat, der blev beregnet ved skattepligtens ophør henholdsvis flytning af det skattemæssige hjemsted, og som pr. 30. maj 2008 fortsat ejer aktier, der var ejet på fraflytningstidspunktet, kan vælge i stedet at blive omfattet af reglerne i aktieavancebeskatningslovens §§ 38-39 B som affattet ved denne lovs § 1, nr. 3, forudsat at der senest den 30. maj 2009 gives told- og skatteforvaltningen meddelelse herom. Såfremt personen efter 1. pkt. vælger at blive omfattet af reglerne i aktieavancebeskatningslovens §§ 38-39 B som affattet ved denne lovs § 1, nr. 3, skal personen udarbejde en beholdningsoversigt efter aktieavancebeskatningslovens § 39 A, stk. 1, som affattet ved denne lovs § 1, nr. 3. Beholdningsoversigten skal omfatte de aktier, som personen ejede på fraflytningstidspunktet og fortsat ejer pr. 30. maj 2008, og den skal indgives til told- og skatteforvaltningen senest den 1. juli 2009. Den henstandssaldo, der er nævnt i aktieavancebeskatningslovens § 39 A, stk. 1, som affattet ved denne lovs § 1, nr. 3, udgøres af et beløb svarende til den skat, der blev betalt ved fraflytningen for aktier, som personen fortsat ejer pr. 30. maj 2008. Indgives beholdningsoversigten ikke rettidigt, anses valget efter 1. pkt. for bortfaldet. Told- og skatteforvaltningen kan se bort fra overskridelse af fristen for indgivelse af beholdningsoversigten som nævnt i 3. pkt., jf. 5. pkt. Hvis personen kan dokumentere, at vedkommende på tidspunktet for skattepligtens ophør henholdsvis flytning af det skattemæssige hjemsted opfyldte betingelsen i aktieavancebeskatningslovens § 38, stk. 2, som affattet ved denne lovs § 1, stk. 3, bortfalder kravet vedrørende den skat, der blev betalt ved fraflytningen. Tilbagebetaling af den resterende skat, der blev indbetalt ved fraflytningen, som følge af, at personen i stedet omfattes af reglerne i aktieavancebeskatningslovens §§ 38-39 B som affattet ved denne lovs § 1, nr. 3, jf. 1.-6. pkt., eller har dokumenteret, at betingelsen i aktieavancebeskatningslovens § 38, stk. 2, som affattet ved denne lovs § 1, stk. 3, er opfyldt, jf. 7. pkt., skal ske senest den 1. oktober 2009. Der tilkommer personen en rente svarende til renten i henhold til § 7, stk. 2, i lov om opkrævning af skatter og afgifter m.v. med tillæg på 0,4 procentpoint pr. påbegyndt måned fra den 1. oktober 2009 at regne, hvis tilbagebetalingen sker efter denne dato.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Givet på Fredensborg Slot, den 12. september 2008</I></P><P CLASS=SIGN1 ALIGN=\"CENTER\">MARGRETHE R.</P><P CLASS=SIGN2 ALIGN=\"RIGHT\">/ Kristian Jensen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb 2007/2 LF 187",
            "stateLabel": "Vedtaget",
            "references": [
                {
                    "shortName": "2007/2 SF.L L 187",
                    "title": "Skriftlig fremsættelse (30. maj 2008) - L 187",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 117490,
                    "eliUri": "/eli/ft/20072XX00333",
                    "externalLink": ""
                },
                {
                    "shortName": "2007/2 LSF 187",
                    "title": "Forslag til Lov om ændring af aktieavancebeskatningsloven, kildeskatteloven og kursgevinstloven\\n(Fraflytterbeskatning af aktier og fradrag for tab på varekreditter til udenlandske koncernselskaber)",
                    "presentationName": "Lovforslag som fremsat",
                    "documentTypeId": 400,
                    "documentId": 117494,
                    "eliUri": "/eli/ft/200722L00187",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/lovforslag/l187/index.htm"
                },
                {
                    "shortName": "2007/2 BTL 187",
                    "title": "Betænkning over Forslag til lov om ændring af aktieavancebeskatningsloven,\u000b kildeskatteloven og kursgevinstloven\\n(Fraflytterbeskatning af aktier og fradrag for tab på varekreditter til udenlandske koncernselskaber)",
                    "presentationName": "Betænkning  over lovforslag",
                    "documentTypeId": 420,
                    "documentId": 121217,
                    "eliUri": "/eli/ft/200724L00415",
                    "externalLink": ""
                },
                {
                    "shortName": "2007/2 LSV 187",
                    "title": "Forslag til Lov om ændring af aktieavancebeskatningsloven, kursgevinstloven og forskellige andre love\\n(Fraflytterbeskatning af aktier og fradrag for tab på varekreditter til udenlandske koncernselskaber)",
                    "presentationName": "Lovforslag som vedtaget",
                    "documentTypeId": 410,
                    "documentId": 121256,
                    "eliUri": "/eli/ft/200723L00187",
                    "externalLink": ""
                },
                {
                    "shortName": "LOV nr 906 af 12/09/2008",
                    "title": "Lov om ændring af aktieavancebeskatningsloven, kursgevinstloven og forskellige andre love\\n(Fraflytterbeskatning af aktier og fradrag for tab på varekreditter til udenlandske koncernselskaber)",
                    "presentationName": "Ændringslov",
                    "documentTypeId": 20,
                    "documentId": 121277,
                    "eliUri": "/eli/lta/2008/906",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "16/09/2008"
        },
        {
            "displayName": "Accession",
            "displayValue": "A20080090630"
        },
        {
            "displayName": "Entydig dokumentidentifikation",
            "displayValue": "AN009339"
        },
        {
            "displayName": "Dato for førstegangsindlæggelse",
            "displayValue": "16/09/2008"
        },
        {
            "displayName": "Dato for indlæggelse",
            "displayValue": "16/09/2008"
        },
        {
            "displayName": "Dokumenttype",
            "displayValue": "Ændringslov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "906"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "12/09/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2008-511-0030"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}