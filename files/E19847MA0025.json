{
    "id": 119500,
    "title": "MOMSVEJL., AFGØRELSER 1984   0872 DEP. FRIMÆRKEKLUBBER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20076 af 01/01/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0872 Dep. Frimærkeklubber </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>En frimærkeforening forespurgte, hvorvidt den omsætning (dubletcirkulation  \r\n\r\n og auktioner), der finder sted i frimærkeklubber, omfattes af afgiftspligten,  \r\n\r\n når klubbens omsætning overstiger 10.000 kr. årlig. <BR>  \r\n\r\n</P>  \r\n\r\n<P>Foreningen rejste endvidere spørgsmål om lovligheden af at påbyde  \r\n\r\n klubberne at opkræve afgift ved salg af postfriske danske frimærker, når de  \r\n\r\n samme frimærker kan købes på landets posthuse uden afgift. <BR>  \r\n\r\n</P>  \r\n\r\n<P>Endelig ønskede foreningen oplyst, hvilke bestemmelser der bringes i  \r\n\r\n anvendelse, når frimærkeklubber pålægges at opkræve afgift ved køb og salg af  \r\n\r\n privat indbo (frimærker) mellem private ikkemomsregistrerede personer. Det  \r\n\r\n blev i denne forbindelse anført, at foreningen på intet tidspunkt ejer eller  \r\n\r\n har rådighed over de cirkulerende eller til auktion indleverede frimærker,  \r\n\r\n men kun formidler salget. <BR>  \r\n\r\n</P>  \r\n\r\n<P>Ministeriet for Skatter og Afgifter meddelte, at foreningens omsætning -  \r\n\r\n modsat den enkelte private sælger af frimærker anses som erhvervsmæssig, jf.  \r\n\r\n merværdiafgiftslovens §§ 1 og 3, og at foreningen derfor skal svare afgift.  \r\n\r\n<BR>  \r\n\r\n</P>  \r\n\r\n<P>I medfør af disse bestemmelser skal også foreninger, som ikke i almindelig  \r\n\r\n forstand anses som erhvervsmæssige, svare afgift. <BR>  \r\n\r\n</P>  \r\n\r\n<P>Det oplystes samtidig, at der er en mulighed for, at erhvervsvirksomheder  \r\n\r\n - efter aftale med toldvæsenet - kan medvirke ved handel med brugte varer  \r\n\r\n mellem 2 privatpersoner, uden at der skal svares afgift af hele salgsprisen.  \r\n\r\n<BR>  \r\n\r\n</P>  \r\n\r\n<P>Denne handelsform (anvisningssalg) indebærer, at forhandleren alene skal  \r\n\r\n svare afgift af den provision, som den pågældende beregner sig for at  \r\n\r\n formidle salget mellem sælger og køber. <BR>  \r\n\r\n</P>  \r\n\r\n<P>Om opkrævning af afgift af postfriske danske frimærker, som omsættes inden  \r\n\r\n for foreningens regie, bemærkes følgende: <BR>  \r\n\r\n</P>  \r\n\r\n<P>Frimærker, som sælges af postvæsenet eller fra detailforretninger, som  \r\n\r\n videresælger dem med rabat på indkøbet hos postvæsenet, jf. postlovens §§ 40  \r\n\r\n og 41, er i merværdiafgiftsmæssig henseende at betragte som køberens  \r\n\r\n erhvervelse af en ret til senere og uden yderligere vederlag at modtage en af  \r\n\r\n postvæsenet præsteret tjenesteydelse. <BR>  \r\n\r\n</P>  \r\n\r\n<P>Hvorvidt det ved købet af frimærket betalte beløb senere bliver belastet  \r\n\r\n med merværdiafgift afhænger af arten af den senere for kunden præsterede  \r\n\r\n tjenesteydelse. Således vil f eks beløb til dækning af brevforsendelser ikke  \r\n\r\n blive belagt med afgift, jf. merværdiafgiftslovens § 2, stk. 3, punkt g,  \r\n\r\n hvorimod beløb til dækning af pakkeforsendelser vil blive belagt med afgift.  \r\n\r\n<BR>  \r\n\r\n</P>  \r\n\r\n<P>Såfremt postfriske danske frimærker sælges af andre end postvæsenet eller  \r\n\r\n fra detailforretninger, som ikke i henhold til postloven kan godkendes til på  \r\n\r\n lige fod med postvæsenet at sælge frimærker, kan afsætningen derimod ikke  \r\n\r\n anses som værende sket med det formål senere at skulle dække et krav på en af  \r\n\r\n postvæsenet præsteret tjenesteydelse. <BR>  \r\n\r\n</P>  \r\n\r\n<P>Frimærkerne må i disse tilfælde betragtes som nye varer (samlerobjekter),  \r\n\r\n der er omfattet af afgiftspligten i medfør af lovens § 2, stk. 1. <BR>  \r\n\r\n</P>  \r\n\r\n<P>Afgørelsen supplerer Mn.54. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19847MA0025"
        },
        {
            "displayName": "Entydig dokumentidentifikation",
            "displayValue": "AN008458"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1984"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}