{
    "id": 39035,
    "title": "Dansk Arbejdsgiverforening for Danske Dagblades Forenings Forhandlingsorganisation for Dagbladet, Holstebro-Struer (advokat Helge Werner) mod Landsorganisationen i Danmark for Specialarbejderforbundet i Danmark (konsulent Niels Chr. Daugaard)    Dommere: Brink, Bæhring, Arnold Hansen, Otto Hansen, Riis (retsformand), Sløk og Westergaard.  Kollektiv arbejdsret, generelt. Konfliktvarsel. Lovligt fagligt formål. (* 1) (* 2) ",
    "documentTypeId": "260",
    "isSagsforlobPeriodValid": false,
    "shortName": "DOM nr 3230 af 30/03/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Konfliktvarsel på overenskomst for bladbude ikke lovligt, da det ikke  \r\n\r\n var dokumenteret, at et flertal af bladbudene med forældrenes tiltrædelse  \r\n\r\n havde været indmeldt i vedkommende fagforbund. </I> </P>  \r\n\r\n<P> <I>Ved Arbejdsrettens dom i sag nr. 87.418 (Arbejdsretligt Tidsskrift  \r\n\r\n 1988, s. 89) var det fastslået, at der i princippet intet er til hinder for,  \r\n\r\n at unge mennesker med deres forældres samtykke indmelder sig i en  \r\n\r\n fagforening, og at denne indgår overenskomst med arbejdsgiveren, men at det i  \r\n\r\n hvert fald kræves, at der fra forældrene foreligger et udbredt ønske om  \r\n\r\n overenskomst. SiD havde nu varslet konflikt over for et dagblad på opnåelse  \r\n\r\n af overenskomst for bude om deres løn- og arbejdsvilkår. Allerede fordi det  \r\n\r\n ikke var dokumenteret, at et flertal af bladbudene med forældrenes  \r\n\r\n tiltrædelse nogensinde havde været indmeldt i SiD, blev strejkevarslet af  \r\n\r\n Arbejdsretten kendt ulovligt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Dansk Arbejdsgiverforening for Danske Dagblades  \r\n\r\n Forenings Forhandlingsorganisation for Dagbladet, Holstebro-Struer (advokat  \r\n\r\n Helge Werner) mod Landsorganisationen i Danmark for Specialarbejderforbundet  \r\n\r\n i Danmark (konsulent Niels Chr. Daugaard) Dommere: Brink, Bæhring, Arnold  \r\n\r\n Hansen, Otto Hansen, Riis (retsformand), Sløk og Westergaard.  <B>Kollektiv  \r\n\r\n arbejdsret, generelt. Konfliktvarsel. Lovligt fagligt formål.</B> (* 1) (* 2)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Dansk Arbejdsgiverforening for Danske Dagblades  \r\n\r\n Forenings Forhandlingsorganisation for Dagbladet, Holstebro-Struer, indklaget  \r\n\r\n Landsorganisationen i Danmark for Specialarbejderforbundet i Danmark for  \r\n\r\n Arbejdsretten og nedlagt følgende påstande: </P>  \r\n\r\n<P>1. Det af Specialarbejderforbundet i Danmark ved anbefalet skrivelse af  \r\n\r\n 27. september 1990 til Dansk Arbejdsgiverforenings forretningsudvalg  \r\n\r\n fremsatte 1. strejkevarsel over for Dagbladet, Holstebro-Struer, er ulovligt.  \r\n\r\n</P>  \r\n\r\n<P>2. Specialarbejderforbundet i Danmark tilpligtes at tilbagetrække det  \r\n\r\n fremsatte 1. strejkevarsel. </P>  \r\n\r\n<P>Indklagede har påstået frifindelse. </P>  \r\n\r\n<P>Specialarbejderforbundet i Danmark tilskrev den 27. september 1990 Danske  \r\n\r\n Dagblades Forenings Forhandlingsorganisation således: </P>  \r\n\r\n<P>&#187;Vedrørende oprettelse af overenskomst for bude beskæftiget hos  \r\n\r\n Dagbladet, Holstebro-Struer. </P>  \r\n\r\n<P>Da det indtil dato ikke er lykkedes at få oprettet en aftale vedrørende  \r\n\r\n budenes løn- og arbejdsvilkår trods flere forgæves møder og korrespondance  \r\n\r\n herom, skal vi meddele, at vort forbunds kompetente forsamling har givet  \r\n\r\n tilladelse til fremsendelse af strejkevarsler. </P>  \r\n\r\n<P>Vi skal derfor meddele, at Specialarbejderforbundet i Danmark med  \r\n\r\n nærværende skrivelse afgiver 1. strejkevarsel. </P>  \r\n\r\n<P>Såfremt foreningen er interesseret i et møde vedrørende budenes løn- og  \r\n\r\n arbejdsvilkår for at få afklaret problematikken, deltager vi gerne i et  \r\n\r\n sådant møde. </P>  \r\n\r\n<P>I modsat fald beklager vi at måtte meddele, at der i henhold til de  \r\n\r\n fagretlige regler vil blive fremsendt de fornødne varsler, således at der kan  \r\n\r\n etableres konflikt over for virksomheden.&#171; </P>  \r\n\r\n<P>Specialarbejderforbundet i Danmark fremsendte kopi af skrivelsen af 27.  \r\n\r\n september 1990 til Dansk Arbejdsgiverforening og Dagbladet, Holstebro-Struer.  \r\n\r\n</P>  \r\n\r\n<P>Dansk Arbejdsgiverforening tilskrev den 28. september 1990  \r\n\r\n Landsorganisationen i Danmark således: </P>  \r\n\r\n<P>&#187;Fra Specialarbejderforbundet i Danmark har vi modtaget kopi af 1.  \r\n\r\n strejkevarsel, som ved anbefalet skrivelse af 27. september 1990 er afgivet  \r\n\r\n over for Danske Dagblades Forenings Forhandlingsorganisation. Varslet er  \r\n\r\n afgivet med henblik på oprettelse af overenskomst for bude beskæftiget hos  \r\n\r\n Dagbladet, Holstebro-Struer. </P>  \r\n\r\n<P>Vi skal protestere mod det afgivne varsel, idet der efter det for os  \r\n\r\n oplyste ikke er grundlag for at fremsætte strejkevarsel, da situationen hos  \r\n\r\n Dagbladet, Holstebro- Struer ikke adskiller sig fra lignende sag hos Aalborg  \r\n\r\n Stifttidende A/S, jf. Arbejdsrettens sag nr. 87.418. </P>  \r\n\r\n<P>I den anledning skal vi anmode om, at der snarest og inden afgivelse af 2.  \r\n\r\n strejkevarsel må blive afholdt fællesmøde i sagen. Tidspunktet kan aftales  \r\n\r\n telefonisk vore organisationer imellem.&#171; </P>  \r\n\r\n<P>Landsorganisationen i Danmark, Specialarbejderforbundet i Danmark, Dansk  \r\n\r\n Arbejdsgiverforening og Danske Dagblades Forenings Forhandlingsorganisation  \r\n\r\n afholdt fællesmøde den 4. oktober 1990. Mødereferatet herfra er sålydende:  \r\n\r\n</P>  \r\n\r\n<P>&#187;Ved et fællesmøde d.d. i Dansk Arbejdsgiverforening behandledes en  \r\n\r\n af Dansk Arbejdsgiverforening rejst protest mod 1. strejkevarsel afgivet af  \r\n\r\n Specialarbejderforbundet i Danmark med henblik på oprettelse af overenskomst  \r\n\r\n for bude beskæftiget hos Dagbladet Holstebro-Struer. </P>  \r\n\r\n<P>Sagen forhandledes. </P>  \r\n\r\n<P>Fra arbejdsgiverside blev protesten mod det afgivne varsel opretholdt og  \r\n\r\n henvist til manglende fornøden faglig interesse i en konflikt til støtte for  \r\n\r\n krav om overenskomst om arbejde, som bladbude hos Dagbladet Holstebro-Struer.  \r\n\r\n Der blev i den forbindelse henvist til Arbejdsrettens dom af 18. januar 1988  \r\n\r\n i sag nr. 87418, som efter arbejdsgivers opfattelse ikke adskiller sig  \r\n\r\n væsentligt fra den nuværende situation på Dagbladet Holstebro-Struer. Fra  \r\n\r\n arbejdsgiverside ønsker man at få spørgsmålet afklaret via Arbejdsretten.  \r\n\r\n</P>  \r\n\r\n<P>Der var mellem parterne enighed om, at udskyde eventuel afgivelse af 2.  \r\n\r\n strejkevarsel til senest 3 dage efter Arbejdsrettens afgørelse foreligger.  \r\n\r\n Der var endvidere enighed om, at sagen fremmes for Arbejdsretten som hastesag  \r\n\r\n ved førstkommende torsdag. </P>  \r\n\r\n<P>Fra arbejdstagerside fastholdt man, at betingelserne i henhold til  \r\n\r\n ovennævnte dom er opfyldt.&#171; </P>  \r\n\r\n<P>Arbejdsrettens dom i sag nr. 87.418 har sålydende præmisser: </P>  \r\n\r\n<P>&#187;Arbejdet som bladbud har igennem længere tid været udført af ganske  \r\n\r\n unge mennesker. Der foreligger ikke overenskomster om dette arbejde. Der er  \r\n\r\n derfor i det foreliggende tilfælde hverken tale om at søge opnået  \r\n\r\n overenskomst for et nyt arbejde eller at søge opnået overenskomst med en  \r\n\r\n arbejdsgiver, som ikke har overenskomst for et arbejde, som normalt er dækket  \r\n\r\n ved overenskomst. </P>  \r\n\r\n<P>Det omhandlede arbejde, der udføres i de unge menneskers fritid, er af så  \r\n\r\n begrænset omfang, at det vanskeligt kan anses for erhvervsarbejde i  \r\n\r\n traditionel forstand. Arbejdsaftaler med så unge mennesker kan kun indgås med  \r\n\r\n samtykke fra forældrene. Der er principielt intet til hinder for, at de unge  \r\n\r\n mennesker med forældrenes samtykke indmelder sig i en fagforening, og at  \r\n\r\n denne indgår overenskomst med arbejdsgiveren. Selv om de helt unges  \r\n\r\n arbejdsforhold delvis er reguleret, kan indgåelse af en overenskomst vel have  \r\n\r\n visse fordele, men betyder samtidig, at de unge bliver omfattet af det  \r\n\r\n arbejdsretlige system, som kun i ringe omfang passer på deres arbejdsretlige  \r\n\r\n status og kan føre til, at de bliver indblandet i arbejdskampe, hvilket ikke  \r\n\r\n kan antages at være i overensstemmelse med så unge menneskers tarv. Det må  \r\n\r\n derfor i hvert fald kræves, at der fra børnenes forældre foreligger et  \r\n\r\n udbredt ønske herom. I det foreliggende tilfælde er der varslet strejke for  \r\n\r\n at opnå overenskomst for Aalborg Stiftstidendes bladbude begrænset til  \r\n\r\n Aalborg kommune, og kun en mindre del af disse er organiseret i  \r\n\r\n fagforeningen. Arbejdsretten finder det derfor ikke godtgjort, at der er den  \r\n\r\n fornødne faglige interesse i konflikten. </P>  \r\n\r\n<P>Herefter tages klagernes påstande til følge.&#171; </P>  \r\n\r\n<P>Forretningsfører Per Corfitz, Specialarbejderforbundet i Danmark, er den  \r\n\r\n 19. januar 1988 i Jyllands-Posten citeret for følgende udtalelse: </P>  \r\n\r\n<P>&#187;Arbejdsretten siger bl.a., at hvis de unge skal organiseres, må det  \r\n\r\n forudsætte et udbredt ønske herom blandt deres forældre. Jeg vil tippe den  \r\n\r\n praksis betyder, at op til 75 pct. af forældrene skal stå bag kravet. </P>  \r\n\r\n<P>Dermed er der efter min opfattelse skabt et skærpet princip vedrørende  \r\n\r\n overenskomstdækning af unge, der ikke er helt inde på arbejdsmarkedet. Jeg  \r\n\r\n synes, at der er tale om en umyndiggørelse af forældre.&#171; </P>  \r\n\r\n<P>88 bude var ved afsendelsen af 1. strejkevarsel indmeldt i  \r\n\r\n Specialarbejderforbundet i Danmark med forældrenes underskrift på, at  \r\n\r\n formålet med indmeldelsen var ønsket om overenskomstdækning. </P>  \r\n\r\n<P>Der er under domsforhandlingen afgivet vidneforklaring af chefredaktør  \r\n\r\n Erik Møller og afdelingsleder Ole Lauritzen, begge Dagbladet,  \r\n\r\n Holstebro-Struer, samt forretningsfører Per Corfitz, Specialarbejderforbundet  \r\n\r\n i Danmark. </P>  \r\n\r\n<P>Chefredaktør Erik Møller har forklaret, at han siden 1977 har været  \r\n\r\n chefredaktør ved Dagbladet, Holstebro-Struer, som har et oplag på knapt  \r\n\r\n 14.000 og omkring 100 medarbejdere. Der har siden 1989 været ansat mindst 180  \r\n\r\n bladbude ved avisen. Omkring halvdelen af bladbudene fratræder hvert år. Af  \r\n\r\n de 88 bladbude, der havde indmeldt sig i Specialarbejderforbundet i Danmark,  \r\n\r\n er kun 13 fortsat bladbude ved avisen. Det at være bladbud er et fritidsjob  \r\n\r\n for skoleelever. Det udføres mandag-fredag mellem kl. 14 og kl. 16 og lørdag  \r\n\r\n mellem kl. 6 og 8. Bladbudene er 1-1 1/2 time om ruten. Hovedparten af budene  \r\n\r\n er mellem 10 og 15 år. Gennemsnitsalderen er 13,9 år. Løngennemsnittet er 25  \r\n\r\n kr. pr. time. Budene er ikke utilfreds med deres ansættelsesforhold. De  \r\n\r\n bliver omtalt i avisen, når de har fødselsdag. De får en gave til jul og et  \r\n\r\n gratis besøg i cirkus. Forældre har henvendt sig, fordi der efter  \r\n\r\n indmeldelsen i Specialarbejderforbundet i Danmark ikke er modtaget nogen  \r\n\r\n tilbagemelding. </P>  \r\n\r\n<P>Afdelingsleder Ole Lauritzen har forklaret, at han har været  \r\n\r\n afdelingsleder i 3 år. Som sådan taler han hver dag med bladbudene. De har  \r\n\r\n ikke siden 1989 omtalt Specialarbejderforbundet i Danmark. Forældre har sagt,  \r\n\r\n at deres børn ikke skulle være bladbude, hvis de skulle være medlem af en  \r\n\r\n fagforening. Bladbudene udfører deres arbejde på cykel. </P>  \r\n\r\n<P>Forretningsfører Per Corfitz har forklaret, at han siden 1970 har  \r\n\r\n beskæftiget sig med bladbudenes ansættelsesforhold. Han er i Jyllands-Posten  \r\n\r\n blevet fejlciteret for at have sagt 75%, idet han sagde 50%. I 1989 troede  \r\n\r\n han, at der kun var 162 bladbude ved Dagbladet, Holstebro-Struer, således at  \r\n\r\n der med 88 indmeldelser i Specialarbejderforbundet i Danmark var et flertal.  \r\n\r\n Specialarbejderforbundets formål med en overenskomst var, at forældre var  \r\n\r\n kede af dagbladets straffebestemmelser for forkert udbringning og budenes  \r\n\r\n lave løn. Lønnen var mellem 10 og 12 kroner i timen. Fagforeningskontingentet  \r\n\r\n vil ikke overstige 10 kr. om måneden, idet der vil blive oprettet en  \r\n\r\n ungdomssektion. </P>  \r\n\r\n<P>Klagerne har anført, at bladbudenes ansættelsesforhold ikke hører til  \r\n\r\n Specialarbejderforbundets faglige område. Som anført i Arbejdsrettens dom i  \r\n\r\n sag nr. 87.418 er bladbudsarbejdet ikke erhvervsarbejde i sædvanlig forstand,  \r\n\r\n men arbejde, der udenfor skoletid udføres af børn mellem 10 og 15 år. Et  \r\n\r\n flertal af bladbudene har aldrig, med forældrenes tilladelse været indmeldt i  \r\n\r\n Specialarbejderforbundet i Danmark, idet der ikke siden 1989 har været ansat  \r\n\r\n under 180 bladbude ved avisen. Hertil kommer, at bladbudene udskiftes  \r\n\r\n løbende. Børn bliver som medlem af Specialarbejderforbundet i Danmark også  \r\n\r\n pålagt pligter, for eksempel til at strejke. Dette viser, at  \r\n\r\n Specialarbejderforbundet i Danmark ikke har dokumenteret nogen interesse i en  \r\n\r\n S.I.D.-overenskomst. En sådan overenskomst med de budene pålagte pligter kan  \r\n\r\n ikke være til budenes tarv. </P>  \r\n\r\n<P>Indklagede har gjort gældende, at Specialarbejderforbundet i Danmark ikke  \r\n\r\n er fjernt fra at være i besiddelse af den tilstrækkelige lovlige faglige  \r\n\r\n interesse i en overenskomst for bladbudene, når der foreligger et udbredt  \r\n\r\n ønske hos børnenes forældre. Specialarbejderforbundet i Danmark ønsker alene  \r\n\r\n at sikre ordnede arbejdsforhold for børnene. </P>  \r\n\r\n<P>Arbejdsretten skal udtale: </P>  \r\n\r\n<P>Det er ikke dokumenteret, at et flertal af bladbudene med forældrenes  \r\n\r\n tiltrædelse nogensinde har været indmeldt i Specialarbejderforbundet i  \r\n\r\n Danmark. Allerede derfor må der afsiges dom efter de af klagerne nedlagte  \r\n\r\n påstande. </P>  \r\n\r\n<P>T h i k e n d e s f o r r e t : </P>  \r\n\r\n<P>Det af Specialarbejderforbundet i Danmark ved skrivelse af 27. september  \r\n\r\n 1990 fremsendte 1. strejkevarsel over for Dagbladet, Holstebro-Struer, er  \r\n\r\n ulovligt. </P>  \r\n\r\n<P>Specialarbejderforbundet i Danmark skal tilbagekalde det fremsatte 1.  \r\n\r\n strejkevarsel. </P>  \r\n\r\n<P>I sagsomkostninger skal Landsorganisationen i Danmark for  \r\n\r\n Specialarbejderforbundet i Danmark betale 2.000 kr. til Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: K. 87.418 (A 1988, s.89). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1992, side 15"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19920323013"
        },
        {
            "displayName": "Entydig dokumentidentifikation",
            "displayValue": "CA006970"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3230"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "30/03/1992"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "90.354"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}