{
    "id": 132806,
    "title": "Bekendtgørelse om den statslige fleksjobordning for tilskudsmodtagere",
    "documentTypeId": "60",
    "isSagsforlobPeriodValid": true,
    "shortName": "BEK nr 973 af 11/08/2010",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om den statslige fleksjobordning for tilskudsmodtagere</p>\r\n<p class=\"Indledning2\">I medfør af tekstanmærkning nr. 105 til § 7 i Finansloven for finansåret 2010 fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Anvendelsesområde</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Den statslige refusionsordning (fleksjobordningen) omfatter institutioner (tilskudsmodtagere), når de modtager driftstilskud fra staten, der falder ind under stk. 2 eller stk. 3.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Tilskud fra staten, der dækker mindst 50 pct. af de ordinære driftsudgifter.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Driftstilskud fra staten, uanset hvor stort driftstilskuddet er, hvis det er bevilget i henhold til særskilt lovgivning. Særskilt lovgivning er fx tilskud efter lov om Kulturministeriets kulturaftaler med kommuner mv. og om regionernes opgaver på kulturområdet, teaterlovens kapitel 7, samt lov om visse spil, lotterier og væddemål, dog ikke denne lovs § 6 B, stk. 1, nr. 1-6 (Kulturministeriets midler til andet end kulturelle formål), § 6 C, stk. 1, nr. 1 og 2 (Undervisningsministeriets midler til andet end undervisning og folkeoplysning) og § 6 D (Miljøministeriets midler til støtte af friluftslivet)</p>\r\n<p class=\"Stk2\">\r\n   <span class=\"StkNr\" id=\"Par1_Stk4\">Stk. 4.</span> Den statslige fleksjobordning for tilskudsmodtagere omfatter ikke tilskudsmodtagere, som er omfattet af cirkulære om fleksjob i staten.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Den myndighed (tilskudsyder), som yder driftstilskud, jf. § 1, stk. 2 eller 3, træffer samtidig med bevilling af driftstilskud afgørelse om, hvorvidt tilskudsmodtager er omfattet af fleksjobordningen.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Tilskudsyder skal til Økonomistyrelsen indberette hvilke institutioner, der er omfattet af fleksjobordningen. Indberetningen skal ske i umiddelbar forbindelse med, at tilskudsyder træffer afgørelse efter § 2, stk.1.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Hvis tilskudsyder efterfølgende ændrer afgørelser om driftstilskud efter § 2, stk. 1, som betyder, at en institution enten bliver omfattet eller udtræder af fleksjobordningen, skal tilskudsyder indberette ændringerne til Økonomistyrelsen i umiddelbar forbindelse med ændringen af afgørelsen.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Økonomistyrelsen meddeler tilskudsmodtager, at institutionen er omfattet eller udtrådt af fleksjobordningen, når Økonomistyrelsen har modtaget indberetning fra tilskudsyder efter § 2, stk. 2 eller 3.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Tilskudsmodtager bliver omfattet af fleksjobordningen fra begyndelsen af det kvartal, hvor Økonomistyrelsen giver tilskudsyder meddelelse herom.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Tilskudsmodtager er omfattet af fleksjobordningen i en periode af samme længde, som den periode driftstilskuddet jf. § 1, stk. 2 eller 3, vedrører. Hvis driftstilskuddet efter § 1, stk. 2 eller 3, er ydet for et finansår, vil tilskudsmodtager blive omfattet af fleksjobordningen i 4 på hinanden følgende kvartaler, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Perioden, hvor tilskudsmodtageren er omfattet af fleksjobordningen, kan højest forskydes med et kvartal i forhold til tidspunktet for bevillingen af driftstilskuddet. Hvis meddelelsen fra Økonomistyrelsen om, at tilskudsyder er omfattet af fleksjobordningen, bliver givet senere end kvartalet efter, at afgørelsen om driftstilskuddet jf. § 2, stk. 1, er truffet, bliver den samlede periode, hvor institutionen er omfattet af fleksjobordningen, forkortet tilsvarende.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Tilskudsmodtager udtræder af fleksjobordningen ved udløbet af det sidste kvartal i perioden jf. stk. 2 eller 3. Det gælder dog ikke, hvis tilskudsmodtager i umiddelbar tilknytning til periodens udløb modtager et eller flere af de i § 1, stk. 2 eller stk. 3 nævnte tilskud.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Bidrag</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Tilskudsmodtager er forpligtet til at betale bidrag til fleksjobordningen for de kvartaler, hvor institutionen efter § 4 er omfattet af fleksjobordningen. Bidragspligten indtræder ved begyndelsen af det første kvartal, hvor institutionen er omfattet, og bortfalder ved udgangen af det sidste kvartal, institutionen er omfattet af fleksjobordningen.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Tilskudsmodtageren skal indbetale bidrag til fleksjobordningen hvert kvartal. Betalingen skal ske til Økonomistyrelsen senest 2 måneder efter udløbet af det kvartal, som bidraget vedrører.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Økonomistyrelsen modregner bidrag i tilskudsmodtagers eventuelle krav på refusion vedrørende samme kvartal.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Bidraget til finansiering af fleksjobordningen er fastsat på Finansloven som et beløb pr. årsværk pr. måned. Økonomistyrelsen offentliggør bidragssatsen på sin hjemmeside, www.oes.dk.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Bidraget for tilskudsmodtagerne bliver nedsat i løbet af finansåret, hvis Finansministeriet beslutter at nedsætte bidraget for statsinstitutioner mv., der er omfattet af cirkulære om fleksjob i staten. Nedsættelsen af bidraget skal forholdsmæssigt være lige stor for institutioner omfattet af denne bekendtgørelse og for institutioner omfattet af cirkulære om fleksjob i staten.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Økonomistyrelsen informerer om ændringer i bidraget på Økonomistyrelsens hjemmeside www.oes.dk og udsender nyhedsmail til de omfattede tilskudsmodtagere</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Økonomistyrelsen beregner og opkræver bidrag hos de omfattede tilskudsmodtagere hvert kvartal på baggrund af oplysninger om tilskudsmodtagers registrerede årsværksforbrug. Regler om beregning af bidrag for tilskudsmodtagere, der anvender Statens Løn System fremgår af § 8, mens regler om beregning af bidrag for øvrige tilskudsmodtagere fremgår af § 9.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Økonomistyrelsen beregner bidrag for tilskudsmodtagere, der anvender Statens Løn System (SLS), på grundlag af det årsværksforbrug, som tilskudsmodtager har registreret i SLS i det foregående kvartal. Bidrag for 1. kvartal i året bliver beregnet på grundlag af registreringer for 4. kvartal året før, jf. dog stk.2.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> For det første kvartal en tilskudsmodtager anvender SLS til anvisning af løn, bliver bidraget beregnet på grundlag af årsværksforbruget i det pågældende kvartal. Herefter bliver bidraget beregnet efter stk. 1.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Hvis årsværksforbruget i et kvartal er under 5 årsværk, er tilskudsmodtager fritaget for betaling af bidrag i det efterfølgende kvartal.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Tilskudsmodtagere, der anvender SLS til anvisning af løn, skal ikke indberette årsværksforbrug for foregående kvartal, med mindre Økonomistyrelsen særskilt anmoder tilskudsmodtageren om kvartalsvis indberetning.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Økonomistyrelsen beregner bidrag for tilskudsmodtagere, der ikke er omfattet af § 8 på grundlag af tilskudsmodtagers indberetning af det gennemsnitlige årsværk i året forud for finansåret, jf. dog stk. 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Bidrag for nyoprettede tilskudsmodtagere bliver i det år, institutionen er oprettet, beregnet på grundlag af det faktiske årsværksforbrug i de enkelte kvartaler.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Hvis det gennemsnitlige antal årsværk for finansåret forud er under 5 årsværk, er tilskudsmodtageren fritaget for bidragsbetaling i det indeværende finansår.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Der sker ikke regulering af bidragsbetalingen ved afvigelser mellem det gennemsnitlige årsværksforbrug i året forud for finansåret og det faktiske årsværksforbrug i samme periode.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Tilskudsmodtagere, der er omfattet af stk. 3, skal indberette gennemsnitligt årsværksforbrug for foregående finansår inden 1. marts.</p>\r\n<p class=\"Stk2\">\r\n   <span class=\"StkNr\" id=\"Par9_Stk6\">Stk. 6.</span> Hvis tilskudsmodtageren ikke indberetter det gennemsnitlige årsværk for året forud inden den fastsatte frist, kan Økonomistyrelsen opkræve bidrag til fleksjobordningen på grundlag af et skønnet antal årsværk. Økonomistyrelsens skøn tager udgangspunkt i det interval af antal ansatte, som institutionen er registreret med i CVR-registeret.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Refusion</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Tilskudsmodtager har ret til at søge refusion efter reglerne i denne bekendtgørelse for de kvartaler, hvor institutionen efter § 4 er omfattet af fleksjobordningen.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> En tilskudsmodtager, der udtræder helt af fleksjobordningen har yderligere ret til at søge refusion for det første kvartal efter at bidragspligten efter § 5 er ophørt.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Refusionen udgør halvdelen af den lønudgift, som ikke dækkes af tilskuddet fra kommunen, jf. § 71, stk. 2-4, i lov om en aktiv beskæftigelsesindsats eller af refusion efter anden lovgivning, herunder dagpenge ved sygdom. Hvis tilskudsmodtagerens forhold medfører, at tilskud eller refusion fra anden side, jf. 1. pkt., ikke kommer til udbetaling, fratrækkes det beløb, som tilskudsmodtager ville have været berettiget til inden beregning af refusion fra fleksjobordningen.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Bidrag til fleksjobordningen indgår ikke i lønudgiften.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Lønudgiften for et kvartal kan maksimalt udgøre ¼ af det årlige maksimumsbeløb fastsat i § 71, stk. 3, 3. pkt., i lov om en aktiv beskæftigelsesindsats. Ved deltidsansættelse nedsættes det maksimale beløb forholdsmæssigt i forhold til arbejdstidsbrøken.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Tilskudsmodtageren skal anmode Økonomistyrelsen om refusion senest 5 måneder efter udgangen af det kvartal, som refusionen vedrører.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Kan det endelige krav på refusion for en fleksjobansat ikke opgøres, skal anmodning om et skønnet beløb indberettes inden for fristen i stk. 1. Krav på regulering af tidligere søgt refusion for en fleksjobansat skal indberettes senest 14 måneder efter udløbet af det kvartal, reguleringen vedrører.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Anmodning om refusion skal indberettes elektronisk på www.fleksbarsel.dk ved anvendelse af digital signatur (medarbejdercertifikat). Tilskudsmodtager har ansvaret for, at de indberettede oplysninger er korrekte.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Økonomistyrelsen kan forlænge fristen for indberetning for et kvartal med op til 1 måned, hvis fristoverskridelsen skyldes problemer med institutionens it-udstyr eller den digitale signatur, og institutionen så tidligt som muligt og senest 2 hverdage efter fristens udløb meddeler Økonomistyrelsen dette.</p>\r\n<p class=\"Stk2\">\r\n   <span class=\"StkNr\" id=\"Par12_Stk5\">Stk. 5.</span> Overskrides fristerne efter stk. 1, 2 og 4, bortfalder retten til refusion eller regulering af refusionsbeløbet.</p>\r\n<p class=\"Stk2\">\r\n   <span class=\"StkNr\" id=\"Par12_Stk6\">Stk. 6.</span> Økonomistyrelsen kan dispensere fra indberetningsfristerne, hvis fristoverskridelsen skyldes ganske særlige forhold.</p>\r\n<p class=\"Stk2\">\r\n   <span class=\"StkNr\" id=\"Par12_Stk7\">Stk. 7.</span> Økonomistyrelsen kan i ganske særlige tilfælde dispensere fra den elektroniske indberetning, hvis tilskudsmodtager er en lille institution uden adgang til it-udstyr, eller hvor tilskudsmodtagers it-udstyr ikke opfylder de tekniske krav til anvendelse af digital signatur.</p>\r\n<p class=\"Stk2\">\r\n   <span class=\"StkNr\" id=\"Par12_Stk8\">Stk. 8.</span> Ansøgning om fristforlængelse efter stk. 5 og dispensation efter stk. 6 og 7 skal sendes til Økonomistyrelsen.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Revision</span>\r\n</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Revision skal udføres efter stk. 2-4 af en sagkyndig revision, medmindre tilskudsmodtager revideres af Rigsrevisionen i henhold til § 2 i lov om revision af statens regnskaber m.m.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Revisionen skal som minimum omfatte:</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num1\">1)</span> beregning af bidrag til ordningen, herunder opgørelse af årsværksforbrug, og</p>\r\n<p class=\"Liste1\">\r\n   <span class=\"Liste1Nr\" id=\"Par13_Stk2_Num2\">2)</span> beregning af lønrefusionsbeløb fra staten, herunder at ansættelsesforholdet vedrører et godkendt fleksjob samt beregning af løn og kommunal refusion.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Revisor skal i revisionsprotokollen oplyse, at ordningen om fleksjob er revideret i henhold til gældende regler og retningslinjer.</p>\r\n<p class=\"Stk2\">\r\n   <span class=\"StkNr\" id=\"Par13_Stk4\">Stk. 4.</span> Giver revisionen anledning til kritiske bemærkninger i forhold til det i stk. 2 anførte, skal institutionen skriftligt meddele dette til Økonomistyrelsen og foretage de nødvendige korrektioner uden unødig forsinkelse.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Administration af ordningen</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Fleksjobordningen administreres af Økonomistyrelsen, der kan fastsætte nærmere retningslinjer for ordningen. Retningslinjerne fremgår af Økonomistyrelsens hjemmesider (www.oes.dk og www.fleksbarsel.dk).</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Klageadgang</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Tilskudsmodtager kan klage over afgørelser truffet af tilskudsyder efter § 2, stk.1 eller 3, efter samme regler, som gælder for klager over selve afgørelsen om driftstilskud.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Økonomistyrelsens afgørelser om udbetaling af refusion og om dispensation fra indberetningsfristerne kan indbringes for Finansministeriets departement. Klagen skal være modtaget af Økonomistyrelsen senest 4 uger efter, at afgørelsen er meddelt institutionen. Økonomistyrelsen videresender herefter, medmindre styrelsen giver klageren medhold, klagen til Finansministeriets departement med styrelsens udtalelse i sagen.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Ikrafttrædelses- og overgangsbestemmelser mv.</span>\r\n</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Bekendtgørelsen træder i kraft den 18. august 2010 og har virkning for refusioner og bidrag, der vedrører 1. kvartal 2010 eller senere.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Bekendtgørelse nr. 474 af 25. maj 2007 om fleksjobordning for ikke-statslige tilskudsmodtagere ophæves.</p>\r\n<p class=\"Stk2\">\r\n   <span class=\"StkNr\" id=\"Par16_Stk3\">Stk. 3.</span> Afgørelser om refusionsanmodning eller bidragsopkrævning for perioder før 1. kvartal 2010 træffes efter den bekendtgørelse, der var gældende på henholdsvis indberetningstidspunktet for refusionsanmodningen og på udsendelsestidspunktet for bidragsopkrævningen.</p>\r\n<p class=\"Stk2\">\r\n   <span class=\"StkNr\" id=\"Par16_Stk4\">Stk. 4.</span> Øvrige afgørelser træffes efter den bekendtgørelse, der var gældende på ansøgningstidspunktet.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> For personer ansat i fleksjob før 1. april 2002 refunderes 100 pct. af beregningsgrundlaget, jf. § 11. Dette gælder også, hvis den pågældende skifter stilling som følge af organisatoriske omlægninger eller lignende. Opnormering og forfremmelse mv. betragtes ikke som stillingsskifte. Stillingsskifte af anden årsag betragtes som en nyansættelse.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Bestemmelsen i § 11, stk. 3, gælder ikke for personer, der den 4. juli 2006 var ansat i fleksjob eller personer, der denne dato havde indgået aftale om fleksjob til påbegyndelse efter 5. juli 2006.</p><div class=\"Givet\" id=\"Givet\"><p class=\"Givet\" align=\"center\">Finansministeriet, den 11. august 2010</p><p class=\"Sign1\" align=\"center\">Claus Hjort Frederiksen</p><p class=\"Sign2\" align=\"right\">/ Charlotte Münster</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/08/2010"
        },
        {
            "displayName": "Accession",
            "displayValue": "B20100097305"
        },
        {
            "displayName": "Entydig dokumentidentifikation",
            "displayValue": "AE001639"
        },
        {
            "displayName": "Dato for førstegangsindlæggelse",
            "displayValue": "17/08/2010"
        },
        {
            "displayName": "Dato for indlæggelse",
            "displayValue": "23/01/2014"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "973"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "11/08/2010"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Finansmin., <br />Økonomistyrelsen, j.nr. 2009-8511-005"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}