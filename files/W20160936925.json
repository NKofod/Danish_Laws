{
    "id": 179953,
    "title": "Kendelse i sag 68.2015",
    "documentTypeId": "240",
    "isSagsforlobPeriodValid": true,
    "shortName": "KEN nr 9369 af 26/04/2016",
    "documentHtml": "<div class=\"bjelke\">Den fulde tekst</div><p class=\"Titel2\">Kendelse i sag 68.2015</p>\r\n<p style=\"text-align: center;\">\r\n   <span class=\"Italic\">Afsagt af Tvistighedsnævnet den 26. april 2016</span>\r\n</p>\r\n<p>\r\n</p>\r\n<p>A</p>\r\n<p>v/ Bo Christensen, 3F Privat Service</p>\r\n<p>\r\n</p>\r\n<p>mod</p>\r\n<p>\r\n</p>\r\n<p>B</p>\r\n<p>\r\n</p>\r\n<p>\r\n</p>\r\n<p class=\"NormalInd\">I sagens behandling har som faste medlemmer af Tvistighedsnævnet deltaget landsdommer Ida Skouvig (formand), advokat Tine Benedikte Skyum (DA) og advokat Pernille Leidersdorff-Ernst (LO). Endvidere har som sagkyndige medlemmer deltaget direktør Niels-Jørgen Larsen, udpeget af Horesta, og konsulent Ilse Irene Werrenrath, udpeget af 3F.</p>\r\n<p class=\"NormalInd\">\r\n</p>\r\n<p class=\"NormalInd\">Mellem klageren, A, og indklagede, B, blev der den 16. december 2013 indgået en uddannelsesaftale, hvorefter A skulle uddannes som kok på X Kro med uddannelsesperiode fra den 2. januar 2014 til den 1. april 2017.</p>\r\n<p class=\"NormalInd\">\r\n</p>\r\n<p class=\"NormalInd\">Denne sag drejer sig om B’s ophævelse af uddannelsesaftalen. Sagen er behandlet sammen med sag nummer 69.2015, C mod B, der ligeledes drejer sig om B’s ophævelse af en uddannelsesaftale som kok på X Kro.</p>\r\n<p class=\"NormalInd\">\r\n</p>\r\n<p class=\"NormalInd\">A har ved sin faglige organisation, 3F Privat Service, ved klageskrift modtaget den 23. december 2015, indbragt sagen for Tvistighedsnævnet med påstand om, at indklagede, B, skal betale en godtgørelse på 30.000 kr. for mistet uddannelsesgode og en godtgørelse på 10.000 kr. for misvisende uddannelsesaftale.</p>\r\n<p class=\"NormalInd\">\r\n</p>\r\n<p class=\"NormalInd\">B har ikke afgivet svarskrift.</p>\r\n<p class=\"NormalInd\">\r\n</p>\r\n<p class=\"NormalInd\">Sagen har været mundtligt forhandlet i Tvistighedsnævnet den 8. marts 2016. B har ikke givet møde.</p>\r\n<p class=\"NormalInd\">\r\n</p>\r\n<p style=\"text-align: center;\">\r\n   <span class=\"Italic\">Sagsfremstilling</span>\r\n</p>\r\n<p class=\"NormalInd\">A var kokkeelev på X Kro, som ejes af B.</p>\r\n<p class=\"NormalInd\">\r\n</p>\r\n<p class=\"NormalInd\">Af uddannelsesaftalens punkt 8 fremgik, at den normale arbejdstid var 37 timer pr. uge, og at lønudbetalingsdag var den sidste bankdag i måneden. Herudover var punkt 8 i uddannelsesaftalen om løn og andre vilkår ikke udfyldt. Det fremgik således ikke af uddannelsesaftalen, hvilken kollektiv overenskomst der var gældende inden for uddannelsesområdet.</p>\r\n<p class=\"NormalInd\">\r\n</p>\r\n<p class=\"NormalInd\">Den 2. april 2015 skrev direktøren for B, N1, der havde bopæl i Singapore, en mail til A, hvoraf fremgik, at uddannelsesaftalen blev opsagt med virkning fra den 30. juni 2015. Som begrundelse herfor henviste N1 til, at kroen havde tabt penge gennem de sidste 18 måneder.</p>\r\n<p class=\"NormalInd\">\r\n</p>\r\n<p class=\"NormalInd\">På vegne af A protesterede 3F ved N2 ved brev af 17. april 2015 over opsigelsen under henvisning til, at uddannelsesaftalen var uopsigelig. Af brevet fremgik desuden, at indklagede skulle medbringe vagtplaner og timesedler/stempelkort, og at der derefter ville blive udregnet et efterbetalingskrav. Den 21. april 2015 blev der afholdt et mæglingsmøde, hvori N3 deltog fra arbejdsgiverside, og hvor N2 fra 3F sammen med A deltog fra arbejdstagerside. På mødet kunne parterne ikke nå til enighed, idet N3 ikke havde beføjelse til at handle på indklagedes vegne. 3F har i klageskriftet oplyst, at efterbetalingskravet efterfølgende er løst lokalt.</p>\r\n<p>\r\n</p>\r\n<p style=\"text-align: center;\">\r\n   <span class=\"Italic\">Forklaringer</span>\r\n</p>\r\n<p>\r\n</p>\r\n<p class=\"NormalInd\">\r\n   <span class=\"Underline\">A</span> har forklaret, at han fik lærepladsen gennem kokken N3. Der var ikke andre kokke end N3, og når N3 havde fri, måtte han og C stå alene i køkkenet. Det første halve år tjente kroen godt. Derefter gik det ifølge N1 ned ad bakke, og til jul truede N1 med at lukke kroen. På et tidspunkt beskyldte N1 helt ubegrundet de ansatte for at have stjålet fra kroen.</p>\r\n<p class=\"NormalInd\">Der var en del selskaber i perioden fra december til februar, og selv om han var på skole i den periode, måtte han hjælpe til i weekenderne. I april 2015 fik han at vide, at uddannelsesaftalen var opsagt. Han kontaktede 3F, som kørte en sag om overarbejdsbetaling for ham. Han fik på den baggrund 103.000 kr. fra virksomheden. Han blev først efter opsigelsen bekendt med, hvilken overenskomst der gjaldt for ham. I juli 2015 fik han en læreplads på Hotel Y. N1, der bor i Singapore, hjalp ham ikke med at finde en ny læreplads.</p>\r\n<p class=\"NormalInd\">\r\n</p>\r\n<p class=\"NormalInd\">\r\n   <span class=\"Underline\">C</span> har forklaret, at han startede som kokkeelev på X Kro sammen med A den 2. januar 2014. Han fik lærepladsen gennem et aktiveringsforløb. I begyndelsen gik det fint, men da A kom på skole i januar 2015, stod han typisk alene i køkkenet onsdag til lørdag, mens kokken N3 fungerede som tjener. Da han fik opsigelsen, kontaktede han straks 3F. Han fik ikke hjælp af N1 til at finde en ny læreplads, og da kroen lukkede den 30. juni 2015, startede han i skole. Med hjælp fra sin lærer fik han i august 2015 en ny uddannelsesaftale med Z.</p>\r\n<p class=\"NormalInd\">\r\n</p>\r\n<p style=\"text-align: center;\">\r\n   <span class=\"Italic\">Procedure</span>\r\n</p>\r\n<p>\r\n</p>\r\n<p class=\"NormalInd\">\r\n   <span class=\"Underline\">A</span> har til støtte for påstanden om godtgørelse for mistet uddannelsesgode anført, at det var uberettiget at opsige uddannelsesaftalen, idet det ikke er eleven, der skal bære risikoen for virksomhedens økonomi. Virksomheden havde brugt ham som en billig arbejdskraft og hjalp ham ikke med at finde en ny uddannelsesplads. Godtgørelsen bør derfor fastsættes til 30.000 kr.</p>\r\n<p class=\"NormalInd\">\r\n</p>\r\n<p class=\"NormalInd\">Til støtte for påstanden om godtgørelse for mangelfuldt ansættelsesbevis har A anført, at uddannelsesaftalen var mangelfuld, fordi den ikke henviste til overenskomsten. Det mangelfulde ansættelsesbevis har givet anledning til tvist, som ført til, at A fik en meget stor efterbetaling på 103.000 kr. Godtgørelsen bør derfor fastsættes til 10.000 kr.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Italic\">Tvistighedsnævnets begrundelse og resultat</span>\r\n</p>\r\n<p>\r\n</p>\r\n<p class=\"NormalInd\">\r\n   <span class=\"Underline\">Godtgørelse for mistet uddannelsesgode</span>:</p>\r\n<p class=\"NormalInd\">Virksomheden har opsagt uddannelsesaftalen med tre måneders varsel. Opsigelsen af uddannelsesaftalen var uberettiget, og virksomheden skal derfor betale en godtgørelse for mistet uddannelsesgode.</p>\r\n<p class=\"NormalInd\">\r\n</p>\r\n<p class=\"NormalInd\">3 voterende udtaler:</p>\r\n<p class=\"NormalInd\">\r\n</p>\r\n<p class=\"NormalInd\">Vi finder, at godtgørelsen skal fastsættes til 15.000 kr. Vi har herved lagt vægt på, at uddannelsesaftalen blev opsagt med et varsel på knap 3 måneder, hvorunder eleven modtog løn, og at eleven, der fandt en anden uddannelsesplads, ikke har fået forsinket sin uddannelse væsentligt.</p>\r\n<p class=\"NormalInd\">\r\n</p>\r\n<p class=\"NormalInd\">2 voterende udtaler:</p>\r\n<p class=\"NormalInd\">\r\n</p>\r\n<p class=\"NormalInd\">Vi finder, at godtgørelsen for tab af uddannelsesgode i overensstemmelse med sædvanlig praksis ved ophævelse af en uddannelsesaftale skal fastsættes til 30.000 kr.</p>\r\n<p class=\"NormalInd\">\r\n</p>\r\n<p class=\"NormalInd\">\r\n   <span class=\"Underline\">Godtgørelse efter ansættelsesbevisloven</span>:</p>\r\n<p class=\"NormalInd\">\r\n</p>\r\n<p class=\"NormalInd\">Uddannelsesaftalen indeholdt ikke oplysninger om, hvilken overenskomst der dækkede ansættelsesforholdet, og eleven har derfor krav på en godtgørelse efter ansættelsesbevisloven.</p>\r\n<p class=\"NormalInd\">\r\n</p>\r\n<p class=\"NormalInd\">3 voterende udtaler:</p>\r\n<p class=\"NormalInd\">\r\n</p>\r\n<p class=\"NormalInd\">Eleven arbejdede under skoleophold og blev ikke aflønnet for overarbejde. Betaling herfor blev først opnået efter uddannelsesaftalens ophør og ved den faglige organisations mellemkomst. Den manglende oplysning om overenskomsten medførte således, at eleven ikke havde klarhed over sine rettigheder med risiko for tab af et meget betydeligt lønbeløb til følge. Vi finder derfor, at godtgørelsen skal fastsættes til 10.000 kr.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p class=\"NormalInd\">2 voterende udtaler:</p>\r\n<p class=\"NormalInd\">\r\n</p>\r\n<p class=\"NormalInd\">Vi finder ikke, at manglen ved uddannelsesaftalen har haft en så væsentlig betydning for eleven, at der er grundlag for at fastsætte en godtgørelse på 10.000 kr. Vi stemmer derfor for at fastsætte godtgørelsen til 7.500 kr.</p>\r\n<p class=\"NormalInd\">\r\n</p>\r\n<p class=\"NormalInd\">Der afsiges kendelse efter stemmeflertallet, således at godtgørelsen for tab af uddannelsesgode fastsættes til 15.000 kr., og således at godtgørelsen efter ansættelsesbevisloven fastsættes til 10.000 kr.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">T h i  b e s t e m m e s:</span>\r\n</p>\r\n<p style=\"text-align: center;\">\r\n</p>\r\n<p class=\"NormalInd\">B skal inden 14 dage betale 25.000 kr. til A.</p>\r\n<p class=\"NormalInd\">\r\n</p>\r\n<p class=\"NormalInd\">Hver part bærer sine egne omkostninger.</p>\r\n<p class=\"NormalInd\">\r\n</p>\r\n<p class=\"NormalInd\">Denne kendelse kan inden 8 uger efter nævnets afgørelse indbringes for domstolene. Såfremt sagen indbringes for domstolene, anmoder Tvistighedsnævnet om at blive underrettet herom, ligesom nævnet gerne vil underrettes om rettens afgørelse.</p>\r\n<p class=\"NormalInd\">\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/04/2016"
        },
        {
            "displayName": "Accession",
            "displayValue": "W20160936925"
        },
        {
            "displayName": "Entydig dokumentidentifikation",
            "displayValue": "CP000176"
        },
        {
            "displayName": "Dato for indlæggelse",
            "displayValue": "27/04/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9369"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "26/04/2016"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "15/03598"
        },
        {
            "displayName": "Stikord",
            "displayValue": "68.2015, Erhvervsuddannelse, Tvistighedsnævnet"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}