{
    "id": 209332,
    "title": "Ligebehandlingsnævnets afgørelse om etnisk oprindelse - hudfarve og race - adgangsbegrænsning - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9439 af 24/04/2019",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnisk oprindelse - hudfarve og race - adgangsbegrænsning - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 18-63144</span>\r\n   </p>\r\n   <p class=\"TekstGenerel\">En mand med udenlandsk klingende navn blev afvist af dørmanden ved indgangen til et diskotek. Manden anførte, at han blev nægtet adgang til diskoteket på grund af sin hudfarve. Diskoteket afviste, at baggrunden for afvisningen skulle være mandens hudfarve. Nævnet vurderede, at manden ikke havde fremlagt oplysninger, der i tilstrækkelig grad gav anledning til at formode, at afvisningen ved døren til diskoteket var begrundet i hans hudfarve. Manden fik derfor ikke medhold i klagen.</p>\r\n</div>\r\n<p>Klagen angår påstået forskelsbehandling på grund af hudfarve i forbindelse med, at klager blev afvist fra indgangen til et diskotek<span class=\"Italic\">.</span></p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med lov om etnisk ligebehandling, at klager blev nægtet adgang til det indklagede diskotek.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager, der har et udenlandsk klingende navn, blev den 20. oktober 2018 afvist ved døren til det indklagede diskotek.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 23. oktober 2018.</p>\r\n<p>\r\n</p>\r\n<p>Indklagede har fremlagt billeder fra åbningsaftenerne på diskoteket.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager </span>gør gældende, at han blev nægtet adgang ved døren til det indklagede diskotek på grund af sin hudfarve. Han ønsker sig tilkendt en godtgørelse.</p>\r\n<p>\r\n</p>\r\n<p>Dørmanden afviste klager med ordene: ”Det bliver ikke i aften”. Da klager spurgte dørmanden om en forklaring, svarede dørmanden ikke og bad klager om at forlade køen. Klager følte sig diskrimineret over hændelsen.</p>\r\n<p>\r\n</p>\r\n<p>Da klager derfor oplyste dørmanden om, at han ville klage til Ligebehandlingsnævnet, sukkede dørmanden bare af ham.</p>\r\n<p>\r\n</p>\r\n<p>Klager har kendskab til, at flere personer er blevet afvist på diskoteket, fordi de mener, at man ikke passer ind, hvis man er sorthåret.</p>\r\n<p>\r\n</p>\r\n<p>Det er korrekt, at også andre personer blev afvist den pågældende aften, men de var også af anden etnisk oprindelse end dansk.</p>\r\n<p>\r\n</p>\r\n<p>Klager besøgte også diskoteket den 26. oktober 2018, hvor han fik besked på, at kun gæster, som var på gæstelisten, havde adgang til diskoteket. Folk af dansk herkomst blev dog lukket ind.</p>\r\n<p>\r\n</p>\r\n<p>Godtgørelsen bør fastsættes til 10.000 kr.</p>\r\n<p>\r\n</p>\r\n<p>\r\n   <span class=\"Bold\">Indklagede </span>bestrider at have udsat klager for forskelsbehandling på grund af race eller etnisk oprindelse.</p>\r\n<p>\r\n</p>\r\n<p>Indklagede er en natklub i privat regi, og på åbningsaftenerne er formålet at danne de bedste rammer for en fest. Indklagede håndplukker i forbindelse hermed sit klientel ud fra, hvem der passer bedst ind på den givne aften. De gæster, der lukkes ind, er nøje udvalgt, da dette har betydning for omsætningen hos indklagede. Gæsternes etnicitet, køn, seksualitet, religion og lignende er således uden betydning.</p>\r\n<p>\r\n</p>\r\n<p>Det er som udgangspunkt et krav, at personer skal være på gæstelisten for at få adgang til diskoteket, hvilket dog ikke garanterer adgang. Dog kan der i enkeltstående tilfælde gives adgang for gæster, som ikke er på gæstelisten, såfremt de passer ind i klientellet på den givne aften. Dette gælder både for gæster af dansk etnicitet samt anden etnicitet end dansk.</p>\r\n<p>\r\n</p>\r\n<p>Foruden klager afviste diskoteket adskillige personer i døren den 20. oktober 2018.</p>\r\n<p>\r\n</p>\r\n<p>Klager har oplyst, at han blev afvist i døren med begrundelsen: \"Det bliver ikke i aften\". Intet ved denne begrundelse antyder, at der skulle være tale om en afvisning af klager på grund af hans hudfarve.</p>\r\n<p>\r\n</p>\r\n<p>At dørmanden ikke svarede, da klager oplyste, at han ville klage over hans opførsel, kan heller ikke på nogen måde indikere, at der skulle være tale om forskelsbehandling på grund af hudfarve.</p>\r\n<p>\r\n</p>\r\n<p>Klager påstår, at indklagede generelt afviser sorthårede. Dette er direkte i strid med sandheden, og klager har intet belæg for sin påstand. Det skal i denne forbindelse nævnes, at medejerne af indklagede begge er af anden etnisk herkomst end dansk.</p>\r\n<p>\r\n</p>\r\n<p>De personer, der bliver nægtet adgang til diskoteket, er ikke alene personer af anden etnisk oprindelse end dansk, men ligeledes personer af etnisk dansk oprindelse.</p>\r\n<p>\r\n</p>\r\n<p>Indklagede har henvist til de fremsendte billeder i sagen, der er taget i løbet af åbningsaftenerne på diskoteket. Billeder er således illustrerende for de gæster, der besøger natklubben. Det ses tydeligt, at gæsterne også er af anden etnicitet end dansk, hvilket igen underbygger, at klager ikke er blevet nægtet adgang på grund af sin etniske oprindelse.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af race efter lov om etnisk ligebehandling.</p>\r\n<p>\r\n</p>\r\n<p>Det fremgår af lov om etnisk ligebehandling, at ingen må udsætte en anden person for direkte eller indirekte forskelsbehandling på grund af vedkommendes race, herunder hudfarve.</p>\r\n<p>\r\n</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at princippet om ligebehandling ikke er tilsidesat.</p>\r\n<p>\r\n</p>\r\n<p>Klager blev den 20. oktober 2018 nægtet adgang til det indklagede diskotek.</p>\r\n<p>\r\n</p>\r\n<p>Klager har oplyst, at han blev afvist med ordene: ”Det bliver ikke i aften. ” Han fik ikke en nærmere forklaring på, hvorfor han ikke måtte komme ind. Ifølge klagers oplysninger blev også andre personer af anden etnisk baggrund afvist den pågældende aften.</p>\r\n<p>\r\n</p>\r\n<p>Indklagede har heroverfor afvist, at baggrunden for afvisningen af klager skulle være hans hudfarve. Også andre personer udover klager blev ifølge indklagede afvist den pågældende aften, herunder personer af etnisk dansk oprindelse.</p>\r\n<p>\r\n</p>\r\n<p>Nævnet vurderer, at klager ikke har fremlagt oplysninger, der i tilstrækkelig grad giver anledning til at formode, at afvisningen ved døren til diskoteket var begrundet i hans hudfarve.</p>\r\n<p>\r\n</p>\r\n<p>Klager får derfor ikke medhold i klagen.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 4, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 8, nævnets afvisning af klagen</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p>Lov om etnisk ligebehandling</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 2, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 3, stk. 1, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 7, om delt bevisbyrde</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">&lt;18-63144&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/05/2019"
        },
        {
            "displayName": "Accession",
            "displayValue": "W20190943925"
        },
        {
            "displayName": "Entydig dokumentidentifikation",
            "displayValue": "CR001232"
        },
        {
            "displayName": "Dato for indlæggelse",
            "displayValue": "24/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9439"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "24/04/2019"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "18-63144"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}