{
    "id": 235104,
    "title": "Arbejdsmiljøklagenævnet fastholdt påbud om straks at sikre, at der i projekt om armeringsarbejdet til \"pier head\" skulle tages hensyn til sikkerhed og sundhed ved arbejdets udførelse. Som projekterende skulle virksomheden med deres angivelser i projektet sikre, at reglerne i arbejdsmiljølovgivningen kunne overholdes i forbindelse med projektets gennemførelse (arbejdsmiljøarbejde - projekterendes pligter - sikkerhed og sundhed)",
    "documentTypeId": "240",
    "isSagsforlobPeriodValid": true,
    "shortName": "KEN nr 9156 af 03/03/2023",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt påbud om straks at sikre, at der i projekt om armeringsarbejdet til \"pier head\" skulle tages hensyn til sikkerhed og sundhed ved arbejdets udførelse. Som projekterende skulle virksomheden med deres angivelser i projektet sikre, at reglerne i arbejdsmiljølovgivningen kunne overholdes i forbindelse med projektets gennemførelse (arbejdsmiljøarbejde - projekterendes pligter - sikkerhed og sundhed)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at projektmaterialet om armeringsarbejdet til \"pier head\" 15N manglede at forholde sig til sikkerhed og sundhed ved arbejdet med armering på ”pier head” 15N i forbindelse med projektets gennemførelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede endvidere, at den fremviste oversigt for armeringsarbejdet ikke beskrev, hvordan arbejdet kunne udføres sikkerheds- og sundhedsmæssigt fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 10. august 2022 om projekterendes pligter.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 31. januar 2023.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 10. august 2022 med påbud til jer om straks at sikre, at der i projektet om armeringsarbejdet til \"pier head\" 15N tages hensyn til sikkerhed og sundhed ved arbejdets udførelse. Som projekterende af 15N skal I med jeres angivelser i projektet sikre, at reglerne i arbejdsmiljølovgivningen kan overholdes i forbindelse med projektets gennemførelse.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at projektmaterialet om armeringsarbejdet til \"pier head\" 15N manglede at forholde sig til sikkerhed og sundhed ved arbejdet med armering på ”pier head” 15N i forbindelse med projektets gennemførelse.</p>\r\n<p>\r\n</p>\r\n<p>Nævnet vurderer endvidere, at den fremviste oversigt for armeringsarbejdet ikke beskrev, hvordan arbejdet kunne udføres sikkerheds- og sundhedsmæssigt fuldt forsvarligt.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger til grund, at I er projekterende af ”pier head” 15N.</p>\r\n<p>\r\n</p>\r\n<p>Nævnet lægger også til grund, at der var større åbninger i armeringen, hvor den udførende virksomheds ansatte befandt sig i betydelig fare for gennemstyrtning ned i armeringen.</p>\r\n<p>\r\n</p>\r\n<p>Nævnet lægger vægt på, at projekteringsmaterialet ikke forholdt sig til sikkerhed og sundhed ved arbejdet med armering på \"pier head\" 15N i forbindelse med projektets gennemførelse.</p>\r\n<p>\r\n</p>\r\n<p>Den fremviste oversigt for armeringsarbejdet beskrev ikke, hvordan arbejdet kunne udføres sikkerheds- og sundhedsmæssigt fuldt forsvarligt.</p>\r\n<p>\r\n</p>\r\n<p>Nævnet lægger endvidere vægt på, at der ikke kunne fremvises anden dokumentation under tilsynsbesøget, der beskrev arbejdet på \"pier head\" 15N.</p>\r\n<p>\r\n</p>\r\n<p>Nævnet lægger desuden vægt på, at den udførende virksomhed ikke kunne angive, hvordan faren for nedstyrtning i de større åbninger i armeringen undgås.</p>\r\n<p>\r\n</p>\r\n<p>I har anført, at I overtog projekteringen i 2020 af armeringen i pier head 15N, og at de fysiske rammer var fastlagt af bygherren i samarbejde med arkitekter fra [navn udeladt], inden I blev involveret i projektet. I har ansvar for de statiske beregninger i armeringsprojektet, og en ansat på pladsen udfører stikprøvetilsyn med den tekniske udførelse af armeringsarbejdet. I har også produceret armeringstegninger og stået til rådighed under udarbejdelse af metodebeskrivelse og givet input til Plan for sikkerhed og sundhed.</p>\r\n<p>\r\n</p>\r\n<p>I finder, at påbuddet er baseret på forkerte oplysninger fra den udførende underentreprenør [navn udeladt]. Når [navn udeladt] ikke kan angive, hvordan faren for nedstyrtning i de større åbninger i armeringen undgås, skyldes det, at de ikke har sat sig ordentligt ind i tegningsmaterialet. Det er totalentreprise [navn udeladt], der har ansvaret for metodebeskrivelsen, og [navn udeladt] forelå for et tilsvarende tidligere arbejde, hvor udlægning af plader indgik.</p>\r\n<p>\r\n</p>\r\n<p>I henviser desuden til, at jeres angivelser i projektet ikke kun består af tegninger, men suppleres med angivelser under deltagelse i toolbox-talks, arbejdsmiljøworkshops, hurtig respons på tekniske forespørgsler og site query changes, mailkorrespondance mv. Herudover foregår arbejdsmiljøarbejdet i tæt samarbejde med den udførende virksomhed, men i sidste ende har den udførende virksomhed metodefrihed.</p>\r\n<p>\r\n</p>\r\n<p>Jeres indsigelser i klagen kan ikke føre til et andet resultat, da det ikke ændrer ved det forhold, at I som projekterende af armeringen i pier head 15N skal sikre, at der i projektet om armeringsarbejdet til ”pier head” 15N er taget hensyn til sikkerhed og sundhed ved arbejdets udførelse.</p>\r\n<p>\r\n</p>\r\n<p>Formålet med bekendtgørelse om projekterende og rådgivere er at forebygge, så udførende entreprenør kan træffe sine forholdsregler, inden arbejdet påbegyndes. Det er forebyggelsesregler, hvor man skal sørge for, at alle de forhold, der kan medføre sikkerheds og sundhedsrisiko er oplistet i projektmaterialet.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at den, der leverer et projekt til et bygge- eller anlægsarbejde, skal i projektet tage hensyn til sikkerhed og sundhed ved arbejdets udførelse og driften af det færdige byggeri eller anlæg m.v. Det samme gælder den, der på lignende måde rådgiver om arbejdsmiljømæssige forhold.</p>\r\n<p>\r\n</p>\r\n<p>Det følger af reglerne om projekterendes og rådgiveres pligter m.v. efter lov om arbejdsmiljø, at den projekterende af et bygge- og anlægsarbejde skal med sine angivelser i projektet sikre, at reglerne i arbejdsmiljølovgivningen kan overholdes i forbindelse med projektets gennemførelse og det gennemførte projekts vedligeholdelse</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø.</p>\r\n<p>\r\n</p>\r\n<p>Om projekterendes pligter</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 33, i lov om arbejdsmiljø</p>\r\n<p class=\"Liste1\">\r\n   <span class=\"Liste1Nr\">•</span> § 6, stk. 1, i bekendtgørelse nr. 110 af 5. februar 2013 om projekterendes og rådgiveres pligter m.v. efter lov om arbejdsmiljø</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20220078987/3</p>\r\n<p>[Adressat udeladt] , Att: Arbejdsmiljørepræsentanten/De ansatte</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø med senere ændringer</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 4</span>\r\n</p>\r\n<p style=\"text-align: center;\">\r\n   <span class=\"Bold\">Almindelige pligter</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">Leverandører, installatører, reparatører og planlæggere m.fl.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 33.</span> Den, der leverer et projekt til et teknisk hjælpemiddel, et produktionsanlæg eller et bygge- eller anlægsarbejde, skal i projektet tage hensyn til sikkerhed og sundhed ved arbejdets udførelse og driften af det færdige byggeri eller anlæg m.v. Det samme gælder den, der på lignende måde rådgiver om arbejdsmiljømæssige forhold.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 110 af 5. februar 2013 om projekterendes og rådgiveres pligter m.v. efter lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Den projekterendes pligter</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 6.</span> Den projekterende af et bygge- og anlægsarbejde skal med sine angivelser i projektet sikre, at reglerne i arbejdsmiljølovgivningen kan overholdes i forbindelse med projektets gennemførelse og det gennemførte projekts vedligeholdelse.</p>\r\n<p>Stk. 2. Den projekterende skal i forbindelse med undersøgelse og udarbejdelse af et projekt til et bygge- og anlægsarbejde tage hensyn til de generelle principper for forebyggelse på området sikkerhed og sundhed, som er omhandlet i bilag 2 herunder navnlig:</p>\r\n<p>1.\ti forbindelse med arkitektoniske, tekniske og/eller organisatoriske valg med henblik på planlægningen af de forskellige arbejder eller arbejdsfaser, som skal udføres samtidigt eller efter hinanden og</p>\r\n<p>2.\ti forbindelse med vurderingen af den periode, som skal afsættes til udførelsen af de forskellige arbejder eller arbejdsfaser.</p>\r\n<p>Stk. 3. På baggrund af vurderingen i stk. 1 skal den projekterende af et bygge- eller anlægsarbejde angive i projektet, af hensyn til det sikkerheds- og sundhedsmæssige ved de arbejdsprocesser, arbejdsmetoder, materialer, konstruktioner m.v., som foreskrives, eller som forudsættes anvendt, hvorledes de enkelte arbejder eller arbejdsfaser skal tilrettelægges i forhold til hinanden, så arbejdet kan foregå sikkerheds- og sundhedsmæssigt fuldt forsvarligt.</p>\r\n<p>Stk. 4. Den projekterende af et bygge- eller anlægsarbejde skal sørge for, at bygherrens koordinatorer for sikkerhed og sundhed under udarbejdelsen af byggeprojektet, jf. bekendtgørelsen om bygherrens pligter, inddrages i den projekterendes overvejelser og får adgang til de relevante dele af projektmaterialet vedrørende stk. 1 - 3. Koordinator skal inddrages, når projekteringen efter aftale med bygherren igangsættes samt herefter i nødvendigt omfang under projekteringen.</p>\r\n<p>Stk. 5. Den projekterende af et teknisk hjælpemiddel eller et produktionsanlæg, skal med sine angivelser i projektet sikre, at reglerne i arbejdsmiljølovgivningen kan overholdes i forbindelse med projektets gennemførelse, det færdige produkt samt tage højde for forudseelige risici i forbindelse med driften heraf.</p>\r\n<p>Stk. 6. Den projekterende skal ved projekteringen tage hensyn til de anvisninger, der kommer fra bygherrens koordinator.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/03/2023"
        },
        {
            "displayName": "Accession",
            "displayValue": "W20230915625"
        },
        {
            "displayName": "Entydig dokumentidentifikation",
            "displayValue": "DH001213"
        },
        {
            "displayName": "Dato for indlæggelse",
            "displayValue": "04/03/2023"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9156"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Dato for underskrift",
            "displayValue": "03/03/2023"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "22-44232"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}