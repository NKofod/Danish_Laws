{
    "id": 83549,
    "title": "Cirkulæreskrivelse vedrørende adoptionsansøgere der lider af sygdommen arvelig trombofili (Til samtlige adoptionssamråd og socialforvaltninger.) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11155 af 08/10/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende adoptionsansøgere  \r\n\r\n der lider af sygdommen arvelig trombofili </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige adoptionssamråd og  \r\n\r\n socialforvaltninger.) </P>  \r\n\r\n<BR>  \r\n\r\n<P>I anledning af en konkret henvendelse har Civilretsdirektoratet anmodet  \r\n\r\n Adoptionsnævnet om udtalelse vedrørende sygdommen arvelig trombofili. </P>  \r\n\r\n<P>Overlæge Bo Jacobsen, speciallæge i intern medicin og medlem af  \r\n\r\n Adoptionsnævnet, har i anledning heraf den 18. august 1993 afgivet en  \r\n\r\n udtalelse, som nævnet har tilsluttet sig. </P>  \r\n\r\n<P>Udtalelsen udsendes hermed til orientering. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Jens K. A. Dinesen </P>  \r\n\r\n<P>Høring fra Civilretsdirektoratet vedrørende arvelig trombofili. j.nr  \r\n\r\n 1993-690-9. </P>  \r\n\r\n<P>Trombolifi er i dag nationalt og internationalt ikke noget velafgrænset  \r\n\r\n begreb. Det står for en konstitutionel blodpropstendens modsat hæmofili, der  \r\n\r\n er en konstitutionel blødningstendens. I snævrere forstand drejer det sig om  \r\n\r\n familiær (det vil sige mere eller mindre arvelig) nedsat mængde eller  \r\n\r\n funktion i blodet af naturlig hæmmere af blodets størkningsmekanisme  \r\n\r\n (endogene antikoagulatia), nemlig antitrombin-III, protein-C og protein-S.  \r\n\r\n</P>  \r\n\r\n<P>Mange koagulationseksperter vil give begrebet trombofili en udvidet  \r\n\r\n afgrænsning, idet det udover ovennævnte også omfatter øget mængde af  \r\n\r\n fibrinolyse-inhibitorer (hæmmere af blodets oprensningssystem), først og  \r\n\r\n fremmest plasminogen-aktivator-I (PAI-I), abnormiteter i trombocytfinktion  \r\n\r\n (øget sammenklumpningstendens af blodplader) eller fibrinogen samt endelig  \r\n\r\n visse antistofsyndromer (tilstedeværelse af fosfolipidantistoffer af typen  \r\n\r\n antikardiolipin antistof, lupus antikoagulans, antinukleære antistoffer,  \r\n\r\n makroglobulin og kryoglobulin). Lupus antikoagulans er et antistof, som in  \r\n\r\n vitro (i laboratorieanalyser) synes at have hæmmende indflydelse på visse  \r\n\r\n koagulationsprocesser, men som i organismen manifesterer sig ved øget  \r\n\r\n blodpropstendens på såvel vene- som arterieside. </P>  \r\n\r\n<P>Ved vurdering af en adoptionsansøger med trombofili må to forhold tages i  \r\n\r\n betragtning: </P>  \r\n\r\n<P CLASS=PUNKT> <B>1.</B> Hvorledes har den pågældende blodpropsdisposition  \r\n\r\n manifesteret sig hidtil og hvilke følgetilstande er at påvise. </P>  \r\n\r\n<P CLASS=PUNKT> <B>2.</B> Hvilken form for forebyggelse er etableret og hvor  \r\n\r\n effektiv kan denne formenes at være. </P>  \r\n\r\n<P>Ad 1: For flertallet af patienter med trombofili gælder, at der har været  \r\n\r\n tilfælde af tromboemboliske sygdomme (blodpropstilfælde), i de fleste  \r\n\r\n tilfælde venopulmonal tromboemboli (blodpropper i vener med udbredning til  \r\n\r\n lungerne, såkaldt lungeemboli), men arterielle tromboser (pulsåreblodpropper)  \r\n\r\n kan også forekomme. I hvert enkelt tilfælde må man vurdere udbredningen og  \r\n\r\n sværhedsgraden af disse blodpropsygdomme og følgetilstande derefter. </P>  \r\n\r\n<P>Ad 2: Ved påvist trombofili kan det i det meget store flertal af  \r\n\r\n tilfældene gennemføres en forebyggelse, som vil hindre nye tilfælde. Ved  \r\n\r\n nedsat antitrombin III, protein-C og protein-S samt antistofsyndromer med  \r\n\r\n antikardiolipin og lupus antikoagulans vil forebyggelsen bestå i såkaldt  \r\n\r\n antikoagulansbehandling, behandling med vitamin-K-antagonist. Hvis denne  \r\n\r\n gennemføres regelret, må den tillæges en meget høj grad af effektivitet og  \r\n\r\n med en meget lav forekomst af alvorlige bivirkninger/komplikationer. Ved de  \r\n\r\n andre nævnte former for trombofili benyttes andres former for forebyggelse,  \r\n\r\n dog i visse tilfælde kombineret med antikoagulansbehandling. I disse tilfælde  \r\n\r\n er effektiviteten ikke helt så sikker og mulighederne for komplikationer og  \r\n\r\n bivirkninger noget højere. </P>  \r\n\r\n<P>Såfremt en ansøgers trombofili er vel klarlagt og i en forebyggelse, der  \r\n\r\n må anses for effektiv og med meget lav grad af risiko for  \r\n\r\n komplikationer/bivirkninger, giver den i sig selv efter mit skøn ikke  \r\n\r\n betænkelighed ved godkendelse som adoptant. </P>  \r\n\r\n<P>Ved vurderingen af sager, hvor en ansøger lider af trombofili er det meget  \r\n\r\n vigtigt at få oplyst, hvilke tromboemboliske sygdomme vedkommende reelt har  \r\n\r\n lidt af og hvilke senfølger, der kan være efter disse, specielt kronisk venøs  \r\n\r\n insufficiens og følger efter lungeembolier med nedsat gennemblødning af dele  \r\n\r\n af lungen og dermed mulighed for udvikling af hjertebelastning (cor  \r\n\r\n pulmonale). </P>  \r\n\r\n<P>Med venlig hilsen </P>  \r\n\r\n<P>Bo Jacobsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19931115510"
        },
        {
            "displayName": "Entydig dokumentidentifikation",
            "displayValue": "CM042949"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "14/10/2004"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11155"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "08/10/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "1993-3006-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}