{
    "id": 153543,
    "title": "Ankestyrelsens principafgørelse 210-11 om social pension - opsat pension - bopæl - udlandet - diplomat - stedlig kompetence",
    "documentTypeId": "240",
    "isSagsforlobPeriodValid": true,
    "shortName": "KEN nr 10243 af 01/12/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 210-11 om social pension - opsat pension - bopæl - udlandet - diplomat - stedlig kompetence</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Pensionsstyrelsen havde kompetence til at træffe afgørelse om retten til opsat pension med tilbagevirkende kraft, da ansøger boede i udlandet på det tidspunkt, hvor han nåede folkepensionsalderen.</p>\r\n   <p class=\"TekstGenerel\">Pensionsstyrelsen kunne ikke afvise at behandle sagen med den begrundelse, at ansøger først havde rettet henvendelse til Pensionsstyrelsen 10 måneder efter tilbagekomsten til Danmark.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 1005 af 19. august 2010 - § 15a, § 57 og § 62</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse i sagen om, hvorvidt Pensionsstyrelsen havde kompetence til at træffe afgørelse om opsat pension med tilbagevirkende kraft.</p>\r\n<p>Resultatet er</p>\r\n<p>• Pensionsstyrelsen kunne ikke afvise at behandle ansøgningen om opsættelse af pension med tilbagevirkende kraft</p>\r\n<p>• Vi hjemviser sagen</p>\r\n<p>Det betyder, at afgørelsen fra Pensionsstyrelsen ikke gælder.</p>\r\n<p>Pensionsstyrelsen skal træffe afgørelse om din ret til at opsætte pension med tilbagevirkende kraft under din bopæl i udlandet.</p>\r\n<p>Pensionsstyrelsen vil kontakte dig.</p>\r\n<p>\r\n   <span class=\"Bold\">Begrundelsen for afgørelsen om Pensionsstyrelsens kompetence</span>\r\n</p>\r\n<p>Ankestyrelsen vurderer, at Pensionsstyrelsen har kompetence til at træffe afgørelse i din sag om opsættelse af pensionen i de perioder, hvor du havde bopæl i udlandet.</p>\r\n<p>Vi har lagt vægt på, at din ansøgning har tilbagevirkende kraft og vedrører retten til at opsætte pension i de perioder, hvor du ikke havde bopæl i din nuværende opholdskommune, men havde bopæl i udlandet.</p>\r\n<p>Som hovedregel varetager kommunalbestyrelsen i opholdskommunen administrationen af pensionsloven. En person har opholdskommune, hvor personen har sin bopæl eller sædvanligvis opholder sig.</p>\r\n<p>De beføjelser, som kommunerne har efter loven er dog overført til Pensionsstyrelsen for personer, der bor i udlandet.</p>\r\n<p>Vi finder, at det som udgangspunkt er den aktuelle opholdskommune, der skal træffe afgørelse om ansøgninger efter pensionsloven, uanset at ansøgningen vedrører ydelser med tilbagevirkende kraft.</p>\r\n<p>Hvis ansøgningen om tilbagevirkende kraft vedrører problemstillinger, der forudsætter selvstændig stillingtagen til forhold på et tidligere tidspunkt, må det dog være den kompetente myndighed på det daværende relevante tidspunkt, der skal træffe afgørelse.</p>\r\n<p>Vi har lagt vægt på, at din ansøgning tager sigte på opsættelse af pension, der vedrører den periode, hvor du havde bopæl i udlandet.</p>\r\n<p>Det forhold, at du var udsendt af Udenrigsministeriet og var registreret i dansk cpr-register medfører ikke, at du har haft bopæl i Danmark i pensionslovens forstand, når dit faste opholdssted var i udlandet.</p>\r\n<p>\r\n   <span class=\"Bold\">Begrundelsen for afgørelsen om hjemvisning</span>\r\n</p>\r\n<p>Pensionsstyrelsen skal behandle sagen om, hvorvidt du har ret til opsat pension med tilbagevirkende kraft.</p>\r\n<p>Vi har lagt vægt på, at sagen endnu ikke er behandlet, idet såvel kommunen som Pensionsstyrelsen har afvist at have kompetence til at behandle sagen.</p>\r\n<p>Oplysningerne fremgår særligt af dit brev af 29. juni 2009 til B kommune, dit brev af 2. december 2009 til B kommune, brev af 22. december 2009 fra A kommune samt dit brev af 27. maj 2011.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Pensionsstyrelsen traf afgørelse i sagen</p>\r\n<p>• Pensionsstyrelsens afgørelse af 28. juni 2011</p>\r\n<p>• Klagen til Ankestyrelsen af 14. juli 2011</p>\r\n<p>• Pensionsstyrelsens genvurdering af 2. august 2011</p>\r\n<p>Sagsfremstilling</p>\r\n<p>Du var, da du nåede folkepensionsalderen, udstationeret for Udenrigsministeriet. Du havde formelt adresse i A kommune.</p>\r\n<p>Du søgte pension, herunder opsat pension, da du kom tilbage til Danmark. Du boede ved hjemkomsten midlertidigt i B kommune, idet dit hus i A kommune var udlejet. Du søgte derfor om pension, herunder opsat pension, hos B kommune.</p>\r\n<p>Såvel B kommune som A kommune har afvist at behandle din ansøgning om opsat pension. B kommune og A kommune finder begge, at kompetencen til at behandle din ansøgning om opsat pension er hos Pensionsstyrelsen.</p>\r\n<p>Pensionsstyrelsen har truffet afgørelse om, at den ikke har kompetence til at behandle spørgsmålet om din pension. Pensionsstyrelsen har lagt vægt på, at den første gang modtog henvendelse i sagen 10 måneder efter, at du var flyttet til Danmark. Pensionsstyrelsen finder, at kompetencen til at træffe afgørelse i din sag på dette tidspunkt lå hos opholdskommunen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111024325"
        },
        {
            "displayName": "Entydig dokumentidentifikation",
            "displayValue": "BS006345"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10243"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "01/12/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6700188-11"
        },
        {
            "displayName": "Stikord",
            "displayValue": "210-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}