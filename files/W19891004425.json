{
    "id": 38114,
    "title": "Direktør for forsikringsselskab nægtet tilladelse til at drive advokatvirksomhed. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10044 af 15/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Direktør for forsikringsselskab nægtet tilladelse til at drive  \r\n\r\n advokatvirksomhed. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Direktør for forsikringsselskab nægtet  \r\n\r\n tilladelse til at drive advokatvirksomhed. </H1>  \r\n\r\n<P></P>  \r\n\r\n<BR>  \r\n\r\n<P>Efter lov om forsikringsvirksomhed § 90, stk. 4, må direktører i  \r\n\r\n forsikringsselskaber ikke drive selvstændig erhvervsvirksomhed uden  \r\n\r\n Finanstilsynets tilladelse. Klageren K, der var ansat i et  \r\n\r\n forsikringsselskab, havde advokatbestalling og drev i et vist, begrænset  \r\n\r\n omfang virksomhed som advokat ved siden af sin ansættelse i  \r\n\r\n forsikringsselskabet. I forbindelse med udnævnelse af K til direktør i  \r\n\r\n selskabet henvendte K sig til Finanstilsynet om mulighederne for at fortsætte  \r\n\r\n advokatvirksomheden. K gjorde principalt gældende, at det begrænsede  \r\n\r\n advokatarbejde, han udførte, ikke kunne anses for selvstændig  \r\n\r\n erhvervsvirksomhed i relation til den nævnte bestemmelse og derfor ikke  \r\n\r\n krævede tilladelse fra Finanstilsynet. Subsidiært søgte han om tilladelse til  \r\n\r\n at fortsætte virksomheden. </P>  \r\n\r\n<P>Om arten og omfanget af K.s advokatforretninger oplyste han, at de faldt i  \r\n\r\n to grupper. Den ene gruppe bestod af sager, der havde tilknytning til  \r\n\r\n selskabets forsikringsvirksomhed, navnlig tilfælde, hvor der var rejst sag  \r\n\r\n mod personer eller virksomheder, der har ansvarsforsikring i selskabet, og  \r\n\r\n hvor selskabet således er den reelle part. Antallet af sådanne sager havde på  \r\n\r\n 5 år været ialt ca. 30. K modtog intet honorar for disse sager ud over sin  \r\n\r\n faste løn i selskabet. Den anden gruppe sager bestod af advokatopgaver uden  \r\n\r\n tilknytning til selskabets forsikringsvirksomhed for nogle af selskabets  \r\n\r\n samarbejdspartnere. Antallet af disse sager havde i løbet af 5 år været ialt  \r\n\r\n ca. 5 med et samlet honorar på ca. 20.000 kr. </P>  \r\n\r\n<P>Finanstilsynet meddelte, at udførelse af den førstnævnte gruppe sager ikke  \r\n\r\n kunne betegnes som selvstændig erhvervsvirksomhed. Tilsynets tilladelse var  \r\n\r\n derfor ikke nødvendig, for at K fortsat kunne påtage sig disse sager. Derimod  \r\n\r\n måtte udførelse af den sidstnævnte gruppe sager betragtes som selvstændig  \r\n\r\n erhvervsvirksomhed. Da der var en fare for interessekonflikter, ville  \r\n\r\n Finanstilsynet ikke give dispensation til disse sager. </P>  \r\n\r\n<P>For Erhvervsankenævnet vedrørte klagesagen alene den sidstnævnte  \r\n\r\n sagsgruppe. K fastholdt sit principale synspunkt, at tilladelse ikke er  \r\n\r\n nødvendig. Subsidiært gjorde han gældende, at risikoen for  \r\n\r\n interessekonflikter i sager, hvor forsikringsselskabet ikke er indblandet, er  \r\n\r\n helt teoretisk. </P>  \r\n\r\n<P>Finanstilsynet fastholdt, at tilladelse er nødvendig, og at der er en reel  \r\n\r\n risiko for interessekonflikter. Herom udtalte tilsynet: </P>  \r\n\r\n<P>&#187;Finanstilsynet finder, at risikoen for interessekonflikter vil være  \r\n\r\n større ved en advokatvirksomhed på grund af sagernes mangeartethed end i de  \r\n\r\n tilfælde, hvor en direktør er tilknyttet en virksomhed med et bestemt formål.  \r\n\r\n Ved advokatvirksomhed vil der kunne opstå interessekonflikter, hvis klienten  \r\n\r\n har interesser stridende mod forsikringsselskabets. Derudover vil der f.eks.  \r\n\r\n kunne være tale om låne- eller forsikringsforhold for klienter, hvor  \r\n\r\n forsikringsselskabet er låne- eller forsikringsgiver. Specielt ved  \r\n\r\n advokatopgaver for andre af et forsikringsselskabs samarbejdspartnere vil der  \r\n\r\n kunne foreligge konflikter ved overvejelser om f.eks. fortsættelse af  \r\n\r\n samarbejdet.&#171; </P>  \r\n\r\n<P>Ankenævnet henviste til, at det af forarbejderne til den pågældende  \r\n\r\n lovbestemmelse fremgår, at tilladelse ikke bør gives, hvis der er fare for  \r\n\r\n interessekonflikter. </P>  \r\n\r\n<P>Derefter udtalte ankenævnet: </P>  \r\n\r\n<P>Som sagen foreligger til bedømmelse for ankenævnet, vedrører den alene de  \r\n\r\n advokatopgaver, der ikke har tilknytning til forsikringsvirksomheden.  \r\n\r\n Ankenævnet finder, at den beskrevne virksomhed som advokat - der udløser  \r\n\r\n særlige forpligtelser efter retsplejeloven - må betragtes som udøvelse af  \r\n\r\n selvstændig erhvervsvirksomhed, uanset virksomhedens begrænsede omfang og  \r\n\r\n noget lejlighedsprægede karakter. Ankenævnet kan derfor tiltræde, at  \r\n\r\n Finanstilsynet har anset denne del af advokatvirksomheden for omfattet af lov  \r\n\r\n om forsikringsvirksomhed § 90, stk. 4. </P>  \r\n\r\n<P>Ankenævnet må endvidere være enig med Finanstilsynet i, at der ved  \r\n\r\n udøvelsen af denne virksomhed er en sådan risiko for interessekonflikter, at  \r\n\r\n tilladelse efter den nævnte bestemmelse ikke bør gives. </P>  \r\n\r\n<P>Ankenævnet stadfæster derfor den påklagede afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891004425"
        },
        {
            "displayName": "Entydig dokumentidentifikation",
            "displayValue": "CA006049"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10044"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/06/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "88-25.289"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}