{
    "id": 28565,
    "title": "Partshøring i sager vedrørende tvangsfjernelse af børn.",
    "documentTypeId": "300",
    "isSagsforlobPeriodValid": true,
    "shortName": "FOU nr 1990.260",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n I anledning af avisomtale og efter udlån af akter i en typisk  \r\n\r\n børnefjernelsessag fra Københavns Kommune foretog ombudsmanden af egen drift  \r\n\r\n en  \r\n\r\n generel undersøgelse af, hvordan partshøring gennemføres i  \r\n\r\n børnefjernelsessager i de tilfælde, hvor forældrene ikke tager imod tilbuddet  \r\n\r\n om advokatbistand. Undersøgelsen vedrørte praksis ved Børne- og Ungdomsnævnet  \r\n\r\n i  \r\n\r\n Københavns Kommune og i Den Sociale Ankestyrelse. Efter udformningen af en  \r\n\r\n standardblanket,  \r\n\r\n som kommunen anvendte i disse sager, tydede noget på, at forældre uden  \r\n\r\n advokatbistand ikke automatisk fik tilsendt sagens akter i forbindelse med  \r\n\r\n partshøring, men alene blev orienteret om muligheden for selv at tage  \r\n\r\n initiativ  \r\n\r\n til at få aktindsigt. I den forbindelse udtalte ombudsmanden, at det efter  \r\n\r\n hans  \r\n\r\n opfattelse følger af forvaltningslovens § 19, at socialforvaltningen i disse  \r\n\r\n tilfælde har pligt til at sørge for, at forældrene eller deres repræsentant  \r\n\r\n bliver bekendt med de relevante oplysninger og får lejlighed til at fremkomme  \r\n\r\n med en udtalelse. Ombudsmanden fandt, at reglen om partshøring i  \r\n\r\n bistandslovens  \r\n\r\n § 125, stk. 1, ikke fuldt ud kunne fortrænge forvaltningslovens § 19, jf.  \r\n\r\n forvaltningslovens § 19, stk. 2, nr. 6.  \r\n\r\n</P>  \r\n\r\n<P class=\"Resume\">  \r\n\r\n Københavns Kommune undersøgte herefter 154 sager, hvoraf  \r\n\r\n forældrene i 33 sager ikke havde benyttet advokatbistand. I 20 af disse sager  \r\n\r\n var forældrene ikke blevet partshørt forud for afgørelsen. Det samme gjaldt i  \r\n\r\n 3  \r\n\r\n ud af 302 undersøgte sager i Den Sociale Ankestyrelse. Ombudsmanden fandt  \r\n\r\n ikke  \r\n\r\n tilstrækkelig anledning til konkret at undersøge, om den undladte partshøring  \r\n\r\n i  \r\n\r\n disse sager var berettiget.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden orienterede socialministeren og Folketingets  \r\n\r\n Retsudvalg om sagen under hensyn til de igangværende overvejelser om revision  \r\n\r\n af bistandslovens bestemmelser om børn og unge. (J. nr. 1990-1150-062).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Partshøring i sager vedrørende tvangsfjernelse af børn.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse af 9. oktober  \r\n\r\n 1990 skrev jeg således til Den Sociale Ankestyrelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I anledning af en  \r\n\r\n avisartikel har jeg fra bistandsafdelingen i Københavns Kommune modtaget kopi  \r\n\r\n af akterne i en typisk børnefjernelsessag. Endvidere har jeg telefonisk  \r\n\r\n indhentet  \r\n\r\n supplerende oplysninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved min gennemgang af  \r\n\r\n materialet har jeg hæftet mig ved, at social-og sundhedsforvaltningens  \r\n\r\n fremgangsmåde ved partshøring i tvangsfjernelsessager næppe er i fuld  \r\n\r\n overensstemmelse  \r\n\r\n med bestemmelserne i forvaltningslovens § 19.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I forbindelse med  \r\n\r\n forelæggelse af en sag for Københavns Børne- og Ungdomsnævn anvendes følgende  \r\n\r\n fremgangsmåde:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Når social- og  \r\n\r\n sundhedsforvaltningen har besluttet at forelægge en sag for nævnet, bliver  \r\n\r\n forældrene orienteret herom ved anvendelse af en standardblanket, der  \r\n\r\n afsendes  \r\n\r\n af vedkommende lokalkontor (socialcenter). Blanketten indeholder bl.a.  \r\n\r\n følgende tekst:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Børne- og Ungdomsnævnet  \r\n\r\n vil behandle sagen i et møde, som afholdes i løbet af ca. 1 måned.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De vil senere modtage  \r\n\r\n underretning om tidspunktet for mødets afholdelse og blive anmodet om at  \r\n\r\n komme tilstede.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Social- og  \r\n\r\n Sundhedsforvaltningen skal i denne anledning orientere Dem om følgende:  \r\n\r\n</P>  \r\n\r\n<P class=\"Litra\">  \r\n\r\n 1.  \r\n\r\n Der kan af  \r\n\r\n forvaltningen tilbydes Dem vederlagsfri advokatbistand såvel under eventuelle  \r\n\r\n forudgående drøftelser om sagen her på kontoret som i det kommende nævnsmøde.  \r\n\r\n</P>  \r\n\r\n<P class=\"Litra\">  \r\n\r\n 2.  \r\n\r\n De er berettiget til  \r\n\r\n at blive gjort bekendt med de oplysninger, som foreligger i sagen, i  \r\n\r\n overensstemmelse med bestemmelserne i lov om offentlighed i forvaltningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De bedes venligst snarest  \r\n\r\n rette henvendelse til:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n socialrådgiver ... /  \r\n\r\n fuldmægtig ...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n såfremt De ønsker at modtage  \r\n\r\n tilbudet om vederlagsfri advokatbistand eller benytte Dem af Deres ret til at  \r\n\r\n blive gjort bekendt med de skriftlige oplysninger i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De er i øvrigt velkommen til  \r\n\r\n at rette henvendelse til kontoret om alle spørgsmål vedrørende sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Vedlagte liste over medlemmer  \r\n\r\n af Foreningen af beskikkede advokater i København indeholder navnene på de  \r\n\r\n advokater, som har erklæret sig villige til at bistå forældre i Børne- og  \r\n\r\n Ungdomsnævnet. Adgangen til at benytte advokatbistand er ikke begrænset til  \r\n\r\n de  \r\n\r\n på listen opførte advokater, men De bør være opmærksom på, at Social- og  \r\n\r\n Sundhedsforvaltningens  \r\n\r\n tilbud om vederlagsfri advokatbistand forudsætter, at advokatens honorarkrav  \r\n\r\n er i overensstemmelse med den af Foreningen af beskikkede advokater i  \r\n\r\n København  \r\n\r\n herfor accepterede timetakst.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såfremt forældrene herefter  \r\n\r\n tager imod tilbudet om advokatbistand, jf. bistandslovens § 125, stk. 1, får  \r\n\r\n advokaten på forvaltningens initiativ tilsendt samtlige sagens akter forud  \r\n\r\n for sagens behandling i nævnet, jf. forvaltningslovens § 19, stk. 1,  \r\n\r\n sammenholdt  \r\n\r\n med § 8, stk. 1. I disse tilfælde foretages således partshøring i fuld  \r\n\r\n overensstemmelse  \r\n\r\n med forvaltningslovens bestemmelser.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis forældrene ikke benytter  \r\n\r\n tilbudet om advokatbistand, er de henvist til selv eller eventuelt sammen med  \r\n\r\n en anden partsrepræsentant at varetage deres interesser under sagen. I disse  \r\n\r\n tilfælde får hverken forældrene eller den eventuelle (alternative)  \r\n\r\n partsrepræsentant  \r\n\r\n på forvaltningens initiativ tilsendt kopi af sagens akter. Hvis forældrene  \r\n\r\n eller den alternative partsrepræsentant ønsker indsigt i sagens akter,  \r\n\r\n forudsætter det et initiativ fra forældrene eller partsrepræsentanten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bistandsafdelingen har  \r\n\r\n telefonisk oplyst, at social- og sundhedsforvaltningen forud for en afgørelse  \r\n\r\n i nævnet lægger megen vægt på at orientere forældrene om deres ret til  \r\n\r\n advokatbistand,  \r\n\r\n og at forvaltningen går meget langt i bestræbelserne på at tilskynde  \r\n\r\n forældrene til at tage imod tilbudet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere har  \r\n\r\n bistandsafdelingen gjort opmærksom på, at det kan være menneskeligt  \r\n\r\n belastende  \r\n\r\n for ofte ressourcefattige forældre at få tilsendt et sæt sagsakter, ofte  \r\n\r\n indeholdende negative vurderinger af deres evner som opdragere, og at  \r\n\r\n forvaltningen derfor i videst muligt omfang tilbyder forældrene at gennemgå  \r\n\r\n (dele af) sagsakterne sammen med dem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Uanset disse bestræbelser kan  \r\n\r\n det ikke helt undgås, at der i enkelte tilfælde vil blive tale om at træffe  \r\n\r\n afgørelse i nævnet, uden at forældrene er repræsenteret af en advokat, og  \r\n\r\n uden  \r\n\r\n at forældrene eller en (alternativ) partsrepræsentant forinden har haft  \r\n\r\n indsigt i sagens akter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min umiddelbare  \r\n\r\n opfattelse følger det af bestemmelserne i forvaltningslovens § 19, stk. 1, at  \r\n\r\n social- og sundhedsforvaltningen også i disse tilfælde har pligt til på eget  \r\n\r\n initiativ at sørge for, at forældrene eller deres (alternative)  \r\n\r\n partsrepræsentant bliver gjort bekendt med de relevante oplysninger og får  \r\n\r\n lejlighed til at fremkomme med en udtalelse, inden nævnet træffer afgørelse i  \r\n\r\n sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg er opmærksom på, at  \r\n\r\n forvaltningen efter bistandslovens § 125, stk. 1, alene har pligt til at gøre  \r\n\r\n forældremyndighedens indehaver &quot;bekendt med retten til indsigt i sagens  \r\n\r\n akter efter lov om offentlighed i forvaltningen&quot; (nu forvaltningslovens  \r\n\r\n kapitel 4), og at partshøring efter forvaltningslovens § 19, stk. 1, kan  \r\n\r\n undlades, &quot;hvis der ved lov er fastsat særlige bestemmelser, der sikrer  \r\n\r\n parten adgang til at gøre sig bekendt med grundlaget for den påtænkte  \r\n\r\n afgørelse  \r\n\r\n og til at afgive en udtalelse til sagen, inden afgørelsen træffes&quot;, jf.  \r\n\r\n forvaltningslovens § 19, stk. 2, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter forvaltningslovens  \r\n\r\n forarbejder er der med undtagelsesbestemmelsen i § 19, stk. 2, nr. 6, især  \r\n\r\n tænkt på forvaltningsområder, inden for hvilke retssikkerhedsformålet med  \r\n\r\n reglerne om aktindsigt og partshøring bedre tilgodeses ved særligt udformede  \r\n\r\n sagsbehandlingsregler, der sikrer, at parten inddrages i sagsforberedelsen på  \r\n\r\n netop den måde, der er mest hensigtsmæssig inden for det omhandlede  \r\n\r\n forvaltningsområde, jf. Folketingstidende, tillæg A, 1985-86, spalte 76-78 og  \r\n\r\n 156.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter min opfattelse kan ikke  \r\n\r\n enhver særlig partshøringsregel fortrænge hovedreglen i forvaltningslovens §  \r\n\r\n 19, stk. 1. En fortrængning må som udgangspunkt forudsætte, at den særlige  \r\n\r\n regel om partshøring sikrer parten i mindst samme omfang som bestemmelsen i  \r\n\r\n forvaltningslovens § 19, stk. 1. Bestemmelsen i bistandslovens § 125, stk. 1,  \r\n\r\n kan derfor næppe antages fuldt ud at fortrænge forvaltningslovens § 19, stk.  \r\n\r\n 1, jf. § 19, stk. 2, nr. 6.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Idet jeg henviser til  \r\n\r\n ombudsmandslovens § 6, stk. 5, beder jeg om, at ankestyrelsen efter forud  \r\n\r\n indhentet erklæring fra Københavns Kommune udtaler sig om de rejste  \r\n\r\n spørgsmål.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den Sociale Ankestyrelse  \r\n\r\n besvarede min skrivelse med en udtalelse af 27. marts 1991 vedlagt en  \r\n\r\n udtalelse af 12. december 1990 fra bistandsafdelingen. I udtalelsen anførte  \r\n\r\n bistandsafdelingen bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Med henblik på at kunne  \r\n\r\n opnå et veldokumenteret grundlag for at beskrive den københavnske praksis på  \r\n\r\n det område, der har vakt Ombudsmandens  \r\n\r\n interesse, har bistandsafdelingen foretaget en undersøgelse af omfanget  \r\n\r\n og arten af samtlige de af Børne- og ungdomsnævnet trufne  \r\n\r\n &quot;afgørelser&quot; i dettes i alt 54 møder i perioden 1. januar - 30.  \r\n\r\n september 1990. Under &quot;afgørelser&quot; er alene medtaget beslutninger,  \r\n\r\n hvorefter bistandslovens paragraffer 127, 123, stk. 1, 123, stk. 2 og/eller  \r\n\r\n 67  \r\n\r\n er bragt i anvendelse, ikke &quot;henvisninger til magistraten&quot;, f.eks.  \r\n\r\n på  \r\n\r\n grund af et forældresamtykke afgivet under nævnsmødet eller manglende  \r\n\r\n fornødent  \r\n\r\n flertal blandt nævnsmedlemmerne. I en del tilfælde omfattede  \r\n\r\n &quot;afgørelsen&quot; mere end et barn/en ung.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Undersøgelsens primære formål  \r\n\r\n har været at konstatere omfanget og arten af de afgørelser, der er truffet,  \r\n\r\n uden at forældrene var repræsenteret af en advokat. Inden for disse er der  \r\n\r\n foretaget en belysning af  \r\n\r\n</P>  \r\n\r\n<P class=\"Litra\">  \r\n\r\n 1)  \r\n\r\n i hvilket omfang  \r\n\r\n forældrene har opnået aktindsigt,  \r\n\r\n</P>  \r\n\r\n<P class=\"Litra\">  \r\n\r\n samt  \r\n\r\n</P>  \r\n\r\n<P class=\"Litra\">  \r\n\r\n 2)  \r\n\r\n de forhold, der har  \r\n\r\n ligget bag, at forvaltningen i enkelte tilfælde ikke har givet forældrene  \r\n\r\n aktindsigt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forud for hovedparten af  \r\n\r\n afgørelserne modtog forældrene forvaltningens tilbud om vederlagsfri  \r\n\r\n advokatbistand - 121 afgørelser svarende til 79 pct. at samtlige -, hvorfor  \r\n\r\n disse er uden interesse i nærværende sammenhæng.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er således alene 33  \r\n\r\n afgørelser - 21 pct. at samtlige, der kan henføres under Ombudsmandens  \r\n\r\n interesseområde. Blandt disse udgjorde afgørelserne om forlængelse af den  \r\n\r\n tvangsmæssige anbringelse ud over 1 år i henhold til § 123, stk. 2 så mange  \r\n\r\n som  \r\n\r\n 23 eller 70 pct. og var dermed den mest dominerende gruppe.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af undersøgelsen,  \r\n\r\n at forvaltningens anvendelse af den af Ombudsmanden omtalte standardblanket,  \r\n\r\n BI-22-015, ikke kan tages som udtryk for en sagsprocedure, hvorefter  \r\n\r\n forældrenes manglende respons på/afvisning af tilbudet om vederlagsfri  \r\n\r\n advokatbistand har til følge, at forvaltningen dermed undlader at udfolde  \r\n\r\n yderligere bestræbelser på at gøre forældrene bekendt med det foreliggende  \r\n\r\n aktmateriale.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I 13 af disse 33 tilfælde,  \r\n\r\n var forældrene således blevet gjort bekendt med det fulde aktmateriale, heraf  \r\n\r\n i  \r\n\r\n 8 efter forvaltningens gentagne, forudgående henvendelser til forældrene med  \r\n\r\n opfordring til at deltage i en drøftelse af barnets aktuelle situation på  \r\n\r\n grundlag af aktmaterialet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forældrenes manglende  \r\n\r\n kendskab til i hvert fald det senest foreliggende aktmateriale i 17 af de  \r\n\r\n resterende 20 tilfælde lader sig opdele i følgende 3 grupper, som forekommer  \r\n\r\n årsagsmæssigt velbegrundede:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 1. forvaltningen var uden kendskab til forældrenes aktuelle  \r\n\r\n opholdssted: 6 tilfælde.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I 3 af disse tilfælde var  \r\n\r\n anbringelserne ganske &quot;nye&quot;, idet barnet var anbragt få dage  \r\n\r\n tidligere ifølge foreløbig beslutning i henhold til § 127, stk. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 2. Forældrene havde afvist alle henvendelser fra forvaltningen og  \r\n\r\n afbrudt kontakten med børnene: 6 tilfælde.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Heraf 1 tilfælde, hvor  \r\n\r\n forældrene ønskede &quot;garanti for &quot;børnenes hjemgivelse som  \r\n\r\n forudsætning for at genoptage kontakten med dem.&quot; (Indstilling om  \r\n\r\n &quot;tvangsadoption&quot; af det ene af børnene var allerede under  \r\n\r\n behandling  \r\n\r\n af Ankestyrelsen).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1 tilfælde, hvor  \r\n\r\n forældremyndighedsindehaveren havde frabedt sig aktindsigt  \r\n\r\n<U>  \r\n\r\n denne</U>  \r\n\r\n gang,  \r\n\r\n men havde fået dette ved tidligere lejligheder.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n 1 tilfælde, hvor  \r\n\r\n forældremyndighedsindehaveren - narkoman - havde frabedt sig aktindsigt i  \r\n\r\n forvaltningen, men holdtes løbende orienteret om sagen af  \r\n\r\n &quot;Familiecentret&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<I>  \r\n\r\n 3. Forældremyndighedsindehaverens alvorlige psykiske sygdom sandsynliggjort,  \r\n\r\n at vedkommende ville være helt ude af stand til at vurdere aktmaterialet: 5  \r\n\r\n tilfælde.  \r\n\r\n</I>  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Heraf 3 tilfælde af  \r\n\r\n skizofreni hos enlig mor. Den ene hospitalsindlagt gennem flere år. I 2 af  \r\n\r\n disse tilfælde slet ingen kontakt til barnet i henholdsvis 15 år og 11 år.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I 3 tilfælde - 2 pct. at  \r\n\r\n samtlige 154 afgørelser og 9 pct. af de 33 afgørelser uden advokatbistand -  \r\n\r\n ses  \r\n\r\n der derimod ikke at have foreligget tilstrækkeligt tungtvejende, individuelle  \r\n\r\n årsager til en undladelse af yderligere bestræbelser på at gøre forældrene  \r\n\r\n bekendt med  \r\n\r\n aktmaterialet, f.eks. ved  \r\n\r\n dettes fremsendelse til dem.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Undersøgelsen synes i det  \r\n\r\n hele at bekræfte, at den københavnske lokalforvaltning anser det for at være  \r\n\r\n af væsentlig retsikkerhedsmæssig betydning, at forældrene tager imod tilbudet  \r\n\r\n om advokatbistand, hvorfor der også, om fornødent, rettes gentagne  \r\n\r\n henvendelser  \r\n\r\n til dem herom inden nævnsforelæggelsen. Lokalforvaltningens bestræbelser i  \r\n\r\n denne henseende ses endvidere at føre til, at forældrene benytter deres ret  \r\n\r\n til vederlagsfri advokatbistand i langt hovedparten af tilfældene, næsten  \r\n\r\n fire  \r\n\r\n femtedel af samtlige.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I næsten alle de tilfælde,  \r\n\r\n hvor lokalforvaltningen forelægger en sag for nævnet, uden at forældrene  \r\n\r\n bistås  \r\n\r\n af en advokat, ses der at være gjort overvejelser over, om der konkret bedømt  \r\n\r\n bør udfoldes særlige bestræbelser for at gøre dem bekendt med det  \r\n\r\n foreliggende  \r\n\r\n aktmateriale inden nævnsforelæggelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bistandsafdelingen kan for  \r\n\r\n sit vedkommende tilslutte sig, at der i praksis kan forekomme enkelte  \r\n\r\n tilfælde  \r\n\r\n - således enkelte af de under gruppe 2 og især gruppe 3 ovenfor anførte -  \r\n\r\n hvor  \r\n\r\n blot en bar fremsendelse af aktmaterialet til forældrene bør undlades på  \r\n\r\n grund  \r\n\r\n af den yderligere psykiske belastning, dette vil kunne påføre i forvejen  \r\n\r\n meget  \r\n\r\n psykisk svage forældre.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Man afventer Ombudsmandens  \r\n\r\n stillingtagen hertil, men agter allerede nu at henstille til  \r\n\r\n lokalforvaltningen, at der i alle tilfælde gøres overvejelser om det  \r\n\r\n forsvarlige i at fremsende aktmaterialet til forældrene. I de sjældne  \r\n\r\n tilfælde,  \r\n\r\n hvor lokalforvaltningen ikke finder en sådan fremsendelse forsvarlig af rent  \r\n\r\n individuelle grunde, bør dette klart fremgå af den til Børne- og  \r\n\r\n ungdomsnævnet  \r\n\r\n afgivne indstilling.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den Sociale Ankestyrelse  \r\n\r\n kommenterede i sin udtalelse bistandsafdelingens udtalelse således:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Ankestyrelsen har  \r\n\r\n noteret sig, at Social- og sundhedsforvaltningen i København,  \r\n\r\n bistandsafdelingen,  \r\n\r\n vil henstille til lokalforvaltningen, at der i alle tilfælde, hvor forældrene  \r\n\r\n ikke har advokat eller har bedt om - og fået - aktindsigt efter  \r\n\r\n bistandslovens  \r\n\r\n § 125, stk. 1, jf. forvaltningslovens kapitel 4, dels gøres overvejelser om  \r\n\r\n det  \r\n\r\n forsvarlige i at fremsende sagsakter til forældrene, og dels lader det fremgå  \r\n\r\n klart af indstillingen til Børne- og Ungdomsnævnet, når lokalforvaltningen i  \r\n\r\n sjældne tilfælde ikke anser fremsendelse forsvarlig af rent individuelle  \r\n\r\n grunde.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den Sociale Ankestyrelse  \r\n\r\n anførte i sin udtalelse følgende om ankestyrelsens partshøringspraksis i  \r\n\r\n fjernelsessager:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Om ankestyrelsens  \r\n\r\n praksis om partshøring på dette område kan det generelt oplyses, at i den  \r\n\r\n overvejende del af Ankestyrelsens sager efter bistandslovens § 123  \r\n\r\n<I>  \r\n\r\n har forældremyndighedens indehaver(e)  \r\n\r\n advokat, som indgiver klagen  \r\n\r\n</I>  \r\n\r\n til Ankestyrelsen over afsnit VIII-udvalgets  \r\n\r\n afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I disse tilfælde får  \r\n\r\n advokaten ved Ankestyrelsens bekræftelse på modtagelsen af anken meddelelse  \r\n\r\n om,  \r\n\r\n at advokaten og forældremyndighedens indehaver har mulighed for at udtale sig  \r\n\r\n på det møde, hvor sagen afgøres. Endvidere får advokaten altid inden  \r\n\r\n mødebehandlingen af sagen sendt sagsekstrakten, dvs. de sagsakter, der indgår  \r\n\r\n i  \r\n\r\n sagen og som - sammen med advokatens og forældremyndighedsindehaverens  \r\n\r\n mundtlige udtalelser på ankemødet - danner grundlag for mødebeslutningen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I de tilfælde, hvor  \r\n\r\n<I>  \r\n\r\n forældremyndighedens indehaver(e) selv anker  \r\n\r\n</I>  \r\n\r\n over afsnit VIII-udvalgets afgørelse, gøres klageren ved den skriftlige  \r\n\r\n bekræftelse for modtagelsen af klagen opmærksom på retten til gratis  \r\n\r\n advokatbistand under behandlingen af sagen i Ankestyrelsen, retten til  \r\n\r\n aktindsigt og retten til at udtale sig under behandlingen af sagen og på det  \r\n\r\n møde i Ankestyrelsen, hvor mødebeslutningen træffes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis det i sager, som  \r\n\r\n forældremyndighedens indehaver(e) selv påklager til Ankestyrelsen, fremgår af  \r\n\r\n sagsakterne, at forældremyndighedens indehaver(e) har haft advokatbistand  \r\n\r\n under behandlingen af sagen i afsnit VIII-udvalget, orienterer Ankestyrelsen  \r\n\r\n -  \r\n\r\n samtidig med afsendelsen af ankebekræftelsen til forældremyndighedens  \r\n\r\n indehaver(e)  \r\n\r\n - den pågældende advokat som klagen, og tilføjer, at man går ud fra, at  \r\n\r\n advokaten også repræsenterer forældremyndighedens indehaver(e) under  \r\n\r\n behandlingen af sagen i Ankestyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis forældremyndighedens  \r\n\r\n indehaver(e) i sager, hvor vedkommende ikke har eller har haft advokat, ikke  \r\n\r\n har reageret på Ankestyrelsens henvendelse, inden tidspunktet for  \r\n\r\n fastlæggelse  \r\n\r\n af mødebehandlingen, bliver forældremyndighedens indehaver(e) på ny gjort  \r\n\r\n opmærksom  \r\n\r\n på retten til gratis advokatbistand og opfordret til at søge advokatbistand,  \r\n\r\n eventuelt gennem social- og sundhedsforvaltningen i kommunen, som kan vejlede  \r\n\r\n yderligere- herunder om hvilke af retskredsens advokater, der påtager sig  \r\n\r\n sager for afsnit VIII-udvalget.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvis forældremyndighedens  \r\n\r\n indehaver(e) anmoder om aktindsigt under behandlingen af sagen, giver  \r\n\r\n Ankestyrelsen aktindsigt i overensstemmelse med reglerne i bistandslovens §  \r\n\r\n 125, stk. 1, jf. forvaltningslovens kapitel 4. Det er dog rent undtagelsesvis  \r\n\r\n forekommet i ganske særlige tilfælde, at Ankestyrelsen efter en helt konkret  \r\n\r\n vurdering har givet en part aktindsigt ved at sende akterne til den  \r\n\r\n pågældende  \r\n\r\n læge eller eventuelt social- og sundhedsforvaltningen i kommunen for på den  \r\n\r\n måde at undgå, at parten er alene ved gennemgangen af sagsakterne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Hvor forældremyndighedens  \r\n\r\n indehaver hverken har bedt om aktindsigt eller møder med advokat ved  \r\n\r\n Ankestyrelsens mødebehandling af sagen, er det Ankestyrelsens praksis, at der  \r\n\r\n inden mødebehandlingen - hvor den pågældende har ret til at udtale sig - i  \r\n\r\n overensstemmelse med forvaltningslovens § 19, stk. 1, som hovedregel sendes  \r\n\r\n den  \r\n\r\n pågældende kopi af de sagsakter, der er modtaget efter afsnit VIII-udvalgets  \r\n\r\n afgørelse, forudsat de skønnes at være af væsentlig betydning for afgørelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Når denne procedure i enkelte  \r\n\r\n tilfælde ikke er fulgt, skyldes det hensynet til klageren, der typisk har  \r\n\r\n lidt  \r\n\r\n af en alvorlig psykisk lidelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I lighed med Københavns  \r\n\r\n Kommune har Ankestyrelsen gennemgået de sager, der i 1989 og 1990 er  \r\n\r\n mødebehandlet i Ankestyrelsen og har vedrørt anvendelsen af bistandslovens §  \r\n\r\n 123.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I 1989 og 1990 har  \r\n\r\n forældremyndighedens indehaver(e) i henholdsvis 146 ud af 148 og 151 ud af  \r\n\r\n 154  \r\n\r\n mødebehandlede sager haft advokat ved indankningen eller taget imod tilbuddet  \r\n\r\n om gratis advokatbistand under ankesagens behandling. I så fald har  \r\n\r\n vedkommendes advokater - som nævnt foran - fået tilsendt sagsekstrakten inden  \r\n\r\n mødebehandlingen i Ankestyrelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I 2 af sagerne i 1989 og i 3  \r\n\r\n af sagerne i 1990 benyttede forældremyndighedens indehaver sig ikke af  \r\n\r\n tilbuddet om advokatbistand.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den ene 1989-sag drejede sig  \r\n\r\n om flytning af et barn fra institution til familiepleje efter bistandslovens  \r\n\r\n §  \r\n\r\n 123, stk. 1, nr. 3. Moderen, der var psykisk syg, var repræsenteret af  \r\n\r\n advokat,  \r\n\r\n da sagen blev berammet i Ankestyrelsen, men advokaten udtrådte inden  \r\n\r\n mødebehandlingen,  \r\n\r\n da moderen ikke ønskede hans bistand; og moderen ønskede ikke anden advokat,  \r\n\r\n &quot;da hun som barnets moder bedst kunne føre sagen selv&quot;. Ved  \r\n\r\n Ankestyrelsens mødebehandling, hvor moderen mødte med en bisidder, forelå der  \r\n\r\n ikke nye sagsakter af væsentlig betydning for afgørelsen,  \r\n\r\n i forhold til hvad der forelå for afsnit  \r\n\r\n VIII-udvalgets - og for landsretten, der havde afsagt dom i en tidligere  \r\n\r\n afsnit  \r\n\r\n VIII-udvalgs sag 1 måned tidligere. Ankestyrelsen gav ikke  \r\n\r\n forældremyndighedens  \r\n\r\n indehaver aktindsigt af egen drift. - Det skal i øvrigt oplyses, at moderens  \r\n\r\n tidligere sag - som nævnt - havde været behandlet i Østre Landsret en måned  \r\n\r\n inden Ankestyrelsens afgørelse, hvor moderen havde beskikket en advokat.  \r\n\r\n Under  \r\n\r\n landsrettens efterfølgende prøvelse af Ankestyrelsens aktuelle afgørelse fik  \r\n\r\n moderen beskikket advokat.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den anden 1989-sag drejede  \r\n\r\n sig om anke fra moderen over anbringelse af 2 børn uden for hjemmet efter  \r\n\r\n bistandslovens § 123, stk. 1, nr. 1. forældrene havde hverken advokat i  \r\n\r\n nævnet  \r\n\r\n eller i Ankestyrelsen, til trods for at sagsbehandleren i kommunen havde søgt  \r\n\r\n at overtale moderen til at søge advokatbistand, og ingen af forældrene gav  \r\n\r\n møde  \r\n\r\n for afsnit VIII-udvalget eller Ankestyrelsen. Moderen, der led af en psykisk  \r\n\r\n lidelse, reagerede ikke på henvendelsen fra Ankestyrelsen. Faderen  \r\n\r\n tilkendegav  \r\n\r\n på konkret forespørgsel fra Ankestyrelsen, at han overlod til moderen at  \r\n\r\n bestemme, om hun ønskede at møde i Ankestyrelsen, herunder eventuelt med  \r\n\r\n advokat,  \r\n\r\n og at han i øvrigt ikke ønskede at blive underrettet om mødetidspunktet for  \r\n\r\n behandlingen af sagen i Ankestyrelsen. Efter afsnit VIII-udvalgets afgørelse  \r\n\r\n forelå der ikke nye sagsakter af væsentlig betydning for afgørelsen, og  \r\n\r\n Ankestyrelsen gav ikke forældrene aktindsigt af egen drift.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den ene 1990-sag drejede sig  \r\n\r\n om anke fra moderen over fortsat anbringelse af 1 barn i familiepleje efter  \r\n\r\n bistandslovens § 123, stk. 1, nr. 3. Moderen var psykisk syg og havde trods 2  \r\n\r\n skriftlige opfordringer fra Ankestyrelsen ikke ønsket advokatbistand. Ved  \r\n\r\n tidligere behandling af sagen i Ankestyrelsen havde hun haft advokatbistand.  \r\n\r\n Moderen, der ikke havde bedt om aktindsigt, mødte ved behandlingen af sagen i  \r\n\r\n Ankestyrelsen, hvor der ikke forelå nye sagsakter af væsentlig betydning for  \r\n\r\n afgørelsen. Ankestyrelsen gav ikke aktindsigt af egen drift.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den anden 1990-sag drejede  \r\n\r\n sig om anke fra moderen over fortsat anbringelse af et barn uden for hjemmet  \r\n\r\n efter bistandslovens § 123, stk. 1, nr. 3. Ved behandlingen i afsnit  \r\n\r\n VIII-udvalgets  \r\n\r\n havde moderen advokat, hvad hun ikke havde ønsket ved behandlingen i  \r\n\r\n Ankestyrelsen, hvor hun mødte sammen med sin ven. Efter moderens anmodning  \r\n\r\n gav  \r\n\r\n Ankestyrelsens moderen aktindsigt i overensstemmelse med bistandslovens §  \r\n\r\n 125,  \r\n\r\n jf. forvaltningslovens kapitel 4, forud for mødebehandlingen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den tredje 1990-sag drejede  \r\n\r\n sig om anke fra en moder over anbringelsen uden for hjemmet af en datter  \r\n\r\n efter  \r\n\r\n bistandslovens § 123, stk. 1, nr. 1. Moderen, der havde en psykisk lidelse,  \r\n\r\n havde ikke ønsket advokat, men mødte alene ved behandlingen af sagen i  \r\n\r\n Ankestyrelsen. Da der ikke var anmodet om aktindsigt, og da der efter afsnit  \r\n\r\n VIII-udvalgets afgørelse ikke forelå nye sagsakter af væsentlig betydning for  \r\n\r\n afgørelsen, gav Ankestyrelsen ikke aktindsigt af egen drift.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Sammenfattende kan det  \r\n\r\n således om Ankestyrelsens praksis siges, at i de tilfælde, hvor forældrene  \r\n\r\n ikke  \r\n\r\n har udnyttet tilbuddet om advokatbistand, giver Ankestyrelsen af egen drift  \r\n\r\n aktindsigt i akter vedrørende tiden efter afsnit VIII-udvalgets møde,  \r\n\r\n forudsat  \r\n\r\n akterne må anses for at være af væsentlig betydning for afgørelsen, jf.  \r\n\r\n forvaltningslovens § 19, stk. 1, med mindre der efter en konkret afvejning er  \r\n\r\n ganske særlige personlige forhold hos forældremyndighedens indehaver(e), der  \r\n\r\n tilsiger, at der - rent undtagelsesvis -ikke bør gives aktindsigt.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Herefter udtalte jeg følgende  \r\n\r\n i en skrivelse til Børne- og Ungdomsnævnet i Københavns Kommune:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Indledningsvis bemærker  \r\n\r\n jeg, at jeg finder at kunne fastholde - som endelige opfattelser - de  \r\n\r\n umiddelbare opfattelser vedrørende partshøringsbestemmelsernes anvendelse i  \r\n\r\n tvangsfjernelsessager, som jeg tilkendegav i høringsskrivelsen af 9. oktober  \r\n\r\n 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Om partshøringspraksis forud  \r\n\r\n for afgørelser af sager i Københavns Børne- og Ungdomsnævn skal jeg udtale  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af  \r\n\r\n bistandsafdelingens udtalelse, at forældre i tvangsfjernelsessager i et  \r\n\r\n forholdsvis stort antal tilfælde, uanset forvaltningens tilskyndelse, var  \r\n\r\n uden  \r\n\r\n advokatrepræsentation under fjernelsessagen. Dette var tilfældet i 33 ud af  \r\n\r\n de  \r\n\r\n 154 undersøgte sager, svarende til 21 %. Lokalforvaltningernes bestræbelser  \r\n\r\n førte imidlertid i en del (13) af sagerne til, at forældrene blev gjort  \r\n\r\n bekendt  \r\n\r\n med sagsmaterialet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bistandsafdelingen har i sin  \r\n\r\n udtalelse givet forskellige forklaringer på den manglende partshøring i 17 af  \r\n\r\n de 20 resterende sager. I 3 sager erkender forvaltningen, at der ikke forelå  \r\n\r\n tilstrækkelig grund til at undlade partshøring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg går ud fra, at  \r\n\r\n bistandsafdelingen er enig i, at det er beklageligt, at der ikke blev  \r\n\r\n foretaget videre med henblik på partshøring i disse 3 sager. Om forvaltningen  \r\n\r\n har været berettiget til at undlade partshøring i de øvrige 17 sager,  \r\n\r\n forudsætter en nærmere undersøgelse af de enkelte sager. På det foreliggende  \r\n\r\n grundlag har jeg ikke fundet tilstrækkelig anledning til at foretage en sådan  \r\n\r\n undersøgelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Generelt har jeg noteret mig  \r\n\r\n oplysningerne om, at de københavnske lokalforvaltninger er meget opmærksomme  \r\n\r\n på  \r\n\r\n de retssikkerhedsmæssige aspekter af bestemmelsen i bistandslovens § 125 om  \r\n\r\n advokatbeskikkelse, og forvaltningerne udfolder store bestræbelser på, at  \r\n\r\n forældre i en mulig tvangsfjernelsessituation sikres deres ret til at modtage  \r\n\r\n advokatbistand. Endelig har jeg noteret mig bistandsafdelingens henstilling  \r\n\r\n til lokalforvaltningerne om, at det i de særlige tilfælde, hvor  \r\n\r\n lokalforvaltningerne  \r\n\r\n har fundet fremsendelse af akterne til forældrene uforsvarlig, skal fremgå  \r\n\r\n klart af indstillingen til børne- og ungdomsnævnet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den forbindelse bemærker  \r\n\r\n jeg, at forpligtelsen til at påse at partshørings bestemmelserne  \r\n\r\n administreres  \r\n\r\n korrekt, påhviler børne-og ungdomsnævnet. Er dette ikke tilfældet, har nævnet  \r\n\r\n ansvaret for, at manglende partshøring gennemføres, forinden der træffes  \r\n\r\n afgørelse.  \r\n\r\n På samme måde påhviler det nævnet selvstændigt at tage stilling til, om  \r\n\r\n partshøring  \r\n\r\n bør søges gennemført i de tilfælde, hvor lokalforvaltningen i indstillingen  \r\n\r\n har bemærket, at partshøring er undladt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under hensyn til de  \r\n\r\n igangværende overvejelser om at revidere bistandslovens bestemmelser om børn  \r\n\r\n og unge, jf. betænkning 1212/1990, har jeg samtidig hermed orienteret  \r\n\r\n socialministeren og Folketingets Retsudvalg om sagen.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en samtidig skrivelse til  \r\n\r\n Den Sociale Ankestyrelse bemærkede jeg særligt følgende i anledning af  \r\n\r\n ankestyrelsen udtalelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;I lighed med, hvad jeg  \r\n\r\n har meddelt Børne- og Ungdomsnævnet i Københavns Kommune, har jeg heller ikke  \r\n\r\n i forhold til Den Sociale Ankestyrelse fundet grundlag for at indhente akter  \r\n\r\n i de konkrete sager, der er særligt omtalt i ankestyrelsens udtalelse. Mine  \r\n\r\n bemærkninger  \r\n\r\n til Den Sociale Ankestyrelses partshøringspraksis har derfor alene generel  \r\n\r\n karakter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af Den Sociale  \r\n\r\n Ankestyrelses udtalelse, at styrelsen i de tilfælde, hvor forældrene ikke -  \r\n\r\n ved  \r\n\r\n enten at benytte sig af tilbuddet om advokatbistand eller ved selv at begære  \r\n\r\n aktindsigt - har haft lejlighed til at gøre sig bekendt med sagsakterne, som  \r\n\r\n hovedregel giver forældrene aktindsigt i akterne vedrørende tiden efter  \r\n\r\n afsnit  \r\n\r\n VIII-udvalgets møde.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Denne udtalelse kan efterlade  \r\n\r\n det indtryk, at ankestyrelsen ved sin behandling af sagen alene bedømmer  \r\n\r\n spørgsmålet om partshøring på grundlag af de oplysninger, som er indkommet i  \r\n\r\n sagen efter 1. instansens afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Såfremt 1. instansen  \r\n\r\n uberettiget har undladt at foretage partshøring med hensyn til bestemte  \r\n\r\n oplysninger, påhviler det efter min opfattelse ankestyrelsen at foretage  \r\n\r\n partshøringen i overensstemmelse med bestemmelserne i forvaltningslovens §  \r\n\r\n 19,  \r\n\r\n stk. 1. Det følger heraf, at ankestyrelsen alene kan undlade partshøring med  \r\n\r\n hensyn til sådanne &quot;1. instans-oplysninger&quot;, såfremt oplysningen  \r\n\r\n ikke  \r\n\r\n (længere) er til ugunst for parten eller ikke (længere) kan anses af  \r\n\r\n væsentlig  \r\n\r\n betydning for ankestyrelsens afgørelse i sagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsens udtalelse  \r\n\r\n giver mig ikke i øvrigt anledning til bemærkninger.&quot;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2003"
        },
        {
            "displayName": "Accession",
            "displayValue": "O19900026070"
        },
        {
            "displayName": "Entydig dokumentidentifikation",
            "displayValue": "AX005495"
        },
        {
            "displayName": "Dato for førstegangsindlæggelse",
            "displayValue": "03/11/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "260"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1990"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Partsmedvirken",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål"
            ]
        },
        {
            "tag": "Social bistand",
            "parents": [
                "Forvaltningsret",
                "Enkelte forvaltningsområder",
                "Socialvæsen"
            ]
        }
    ],
    "hasFobTags": true
}