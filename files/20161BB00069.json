{
    "id": 186679,
    "title": "Forslag til folketingsbeslutning om nedsat momssats og forhøjet skattefradrag for reparationer og vedligehold",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 69",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 10. februar 2017 af René Gade (ALT), Josephine Fock (ALT), Rasmus Nordqvist (ALT) og Christian Poll (ALT)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om nedsat momssats og forhøjet skattefradrag for reparationer og vedligehold</p>\r\n<p class=\"Tekst1Sp\">Folketinget pålægger regeringen inden den 1. januar 2018 at sænke momssatsen og hæve skattefradraget for ydelser relateret til reparationer og vedligehold.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det foreslås, at følgende to skattelempelser implementeres:</p>\r\n<p class=\"Liste1\">\r\n   <span class=\"Liste1Nr\">–</span> Momssatsen sænkes fra 25 pct. til 12 pct. på småreparationer. Rensning og strygning på vaskeri antages ikke at indgå herunder. Ligeledes vil ændringer og tilkøb af ekstraudstyr, der foretages på køb af nye varer, ikke være omfattet af den lavere momssats. Småreparationer af følgende varer foreslås at skulle omfattes:</p>\r\n<p class=\"Liste2\">\r\n   <span class=\"Liste2Nr\">–</span> Cykler.</p>\r\n<p class=\"Liste2\">\r\n   <span class=\"Liste2Nr\">–</span> Lædervarer (inklusive kunstlæder).</p>\r\n<p class=\"Liste2\">\r\n   <span class=\"Liste2Nr\">–</span> Tekstiler (uanset materiale).</p>\r\n<p class=\"Liste1\">\r\n   <span class=\"Liste1Nr\">–</span> Skattefradrag for reparation og vedligehold af hårde hvidevarer, hvis reparationen udføres i eget hjem. Fradraget vedrører udgifter til arbejdsløn. Der gives et skattefradrag svarende til 50 pct. af arbejdsomkostningerne. Skattefradraget gives op til et beløb på 12.000 kr. pr. person. Følgende hårde hvidevarer er omfattet:</p>\r\n<p class=\"Liste2\">\r\n   <span class=\"Liste2Nr\">–</span> Komfurer, ovne og mikrobølgeovne.</p>\r\n<p class=\"Liste2\">\r\n   <span class=\"Liste2Nr\">–</span> Køleskabe, frysere og opvaskemaskiner.</p>\r\n<p class=\"Liste2\">\r\n   <span class=\"Liste2Nr\">–</span> Vaskemaskiner, tørretumblere og tørreskabe.</p>\r\n<p class=\"Liste2\">\r\n   <span class=\"Liste2Nr\">–</span> Emhætter.</p>\r\n<p class=\"NormalInd\">Ved at give skatterabatter relateret til reparationer og vedligehold ønsker Alternativet at forlænge levetiden for en række produkttyper, som i dag typisk kasseres, når blot en lille del af produktet eller funktionaliteten er defekt.</p>\r\n<p class=\"NormalInd\">De nuværende forbrugsmønstre er låst fast i den måde, vi producerer på. Det er i mange tilfælde billigere at købe nyt end at reparere. Virksomheder har, siden forbrugssamfundet opstod i 1960’erne, i højere og højere grad indrettet produktudvikling og produktion på, at et produkt kun produceres til forbrug inden for den nu 2-årige garantiperiode, hvorefter det ikke kan repareres, opgraderes eller tilpasses, men blot kasseres.</p>\r\n<p class=\"NormalInd\">Et mere bæredygtigt forbrug kan ikke skabes ved udelukkende at regulere produktionen. Det er helt centralt, at vi stiller krav til energiforbrug og miljøbevidsthed i produktionen, men dette skal samtænkes med vores forbrugsmønstre. Det er blevet en inkorporeret del af vores forbrugskultur at tænke i nye produkter i stedet for at reparere allerede eksisterende produkter, som potentielt har en langt længere levetid end 2 år.</p>\r\n<p class=\"NormalInd\">Ved at indføre lavere moms på reparationer og vedligeholdelse af varer giver vi både et økonomisk incitament og sender et klart signal om, at vi vil et mere bæredygtigt og cirkulært samfund. Det vil hjælpe med at gøre op med vanetænkningen.</p>\r\n<p class=\"NormalInd\">Tiltagene vil bidrage til udviklingen af nye forretningsmodeller, hvor fokus flyttes fra brug og smid væk-kulturen til design, produktion og forbrug med henblik på at rykke tættere på ikke bare en cirkulær økonomi, men et cirkulært samfund, hvor normalen bliver brug og behold. Med fradrag for reparationer bliver det billigere at bevare og levetidsforlænge, hvorved efterspørgslen efter nyt må forventes at falde. Det vil skærpe opmærksomheden på at købe kvalitetsvarer, der holder længere. Et andet positivt aspekt er, at tiltagene vil øge den indenlandske efterspørgsel på reparationer, hvilket vil give ekstra arbejde til dygtige danske faglærte.</p>\r\n<p class=\"NormalInd\">I Sverige har man som et delelement af Finansloven for 2017 indført sådanne skatterabatter med virkning fra januar 2017. Der er tale om en udvidelse af det svenske »RUT-avdraget«, som i forvejen indebærer skattefradrag for børnepasning, rengøring, havearbejde m.v., jf. »Lista över rutarbejden« på www.skatteverket.se. Fradraget opnås kun for arbejde foretaget i eget hjem. I Sverige kan det såkaldte RUT-avdraget maksimalt give en skatterabat på 25.000 svenske kr. (ca. 19.500 kr.) pr. skattepligtig borger, der ikke er fyldt 65 år ved skatteårets start, mens personer, som er fyldt 65 år, maksimalt kan opnå en skattereduktion på 50.000 svenske kr. (ca. 39.000 kr.).</p>\r\n<p class=\"NormalInd\">Danmark kan med fordel indføre samme model, som er blevet implementeret i Sverige. I Sverige ventes momsnedsættelsen og fradraget tilsammen at give et mindreprovenu i 2017 svarende til ca. 460 mio. svenske kr. Da Sverige med et indbyggertal på 9,75 mio. indbyggere er knap dobbelt så befolkningsrigt som Danmark, forventes forslaget at medføre et varigt mindreprovenu på ca. 200 mio. kr. årligt i Danmark (beregningerne tager udgangspunkt i, at Danmark har 5,7 mio. indbyggere og Sverige har 9,75 mio. indbyggere samt en valutakurs på 0,80) fordelt således:</p>\r\n<p class=\"Liste1\">\r\n   <span class=\"Liste1Nr\">–</span> Momssænkningen ventes at give et mindreprovenu på ca. 125 mio. kr. i 2017 og et varigt mindreprovenu på årligt ca. 110 mio. danske kr.</p>\r\n<p class=\"Liste1\">\r\n   <span class=\"Liste1Nr\">–</span> Skattefradraget ventes at give et mindreprovenu på ca. 90 mio. kr. årligt fra 2017 og frem.</p>\r\n<p class=\"NormalInd\">Dertil vil komme en mindre engangsomkostning til intern og ekstern information om skatteændringerne og en årlig omkostning til administration af lovgivningen.</p>\r\n<p class=\"NormalInd\">Hvis Danmark skal have et mere bæredygtigt og cirkulært samfund, er skattefradrag på reparationer kun en lille del af løsningen. De direkte fordele ved en 12 procentpoint lavere reparationspris er begrænsede, men fradraget vil sende et klart signal om, at vi samfundsmæssigt ønsker en omstilling til et samfund, hvor reparation og opgradering er naturlige løsninger på en voldsomt forceret teknologiudvikling. Samtidig med at det gøres mere attraktivt at reparere varige forbrugsgoder, som er gået i stykker, skal incitamentet for producenterne til at producere mere holdbare og genanvendelige varer øges.</p>\r\n<p class=\"NormalInd\">Europa-Kommissionen vedtog med ecodesigndirektivet i 2015 en række tiltag, der alle sigter på at styrke indsatsen for et mere cirkulært samfund for energirelaterede produkter, jf. forslag til Europa-Parlamentets og Rådets direktiv om ændring af direktiv 2008/98/EF om affald COM/2015/0595 final – 2015/0275 (COD). Alle medlemslande opfordres til at skabe bedre rammer for affaldsminimering, genbrug og genanvendelse for herved at opnå et lavere energiforbrug og mindre affaldsmængder. I 2016-17 udvikles strategien for cirkulær økonomi, som vil brede disse principper langt bredere ud, baseret på de allerede vedtagne EU-ressourcestrategier.</p>\r\n<p class=\"NormalInd\">Det kan være en bekymring, at en differentieret momssats giver incitament til skatteunddragelse, idet sælger kan manipulere henholdsvis salgspris og reparationspris for at opnå den størst mulige momsbesparelse. Hele det danske momssystem er dog langt hen ad vejen baseret på tillid til, at borgerne og virksomhederne betaler den moms, de skal. Dertil kommer, at momsfradraget på småreparationer ikke vedrører køb af nye varer. Forslagsstillerne vurderer således ikke skatteunddragelse som værende en praktisk udfordring.</p>\r\n<p class=\"NormalInd\">Forslagsstillerne er åbne over for at finde finansieringen med de partier, som støtter op om beslutningsforslaget. Af finansieringsmuligheder kunne f.eks. peges på højere afgift på giftige pesticider, der kan være skadelige for naturen, biodiversiteten og folkesundheden. Initiativet kan også finansieres af en kemikalieafgift, som beskatter varer med kemikalier, som er svære at genanvende, eller ved det finanspolitiske råderum. Forslagsstillerne er åbne over for andre finansieringsmuligheder.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">René Gade </span>(ALT):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om nedsat momssats og forhøjet skattefradrag for reparationer og vedligehold.</p>\r\n<p class=\"ForslagsNummer\">(Beslutningsforslag nr. B 69)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 69",
            "stateLabel": "Forkastet",
            "references": [
                {
                    "shortName": "2016/1 BSF 69",
                    "title": "Forslag til folketingsbeslutning om nedsat momssats og forhøjet skattefradrag for reparationer og vedligehold",
                    "presentationName": "Beslutningsforslag som fremsat",
                    "documentTypeId": 480,
                    "documentId": 186679,
                    "eliUri": "/eli/ft/20161BB00069",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b69/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "11/02/2017"
        },
        {
            "displayName": "Accession",
            "displayValue": "20161BB00069"
        },
        {
            "displayName": "Entydig dokumentidentifikation",
            "displayValue": "AX019694"
        },
        {
            "displayName": "Dato for førstegangsindlæggelse",
            "displayValue": "11/02/2017"
        },
        {
            "displayName": "Dato for indlæggelse",
            "displayValue": "11/02/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "69"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}