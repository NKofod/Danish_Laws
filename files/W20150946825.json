{
    "id": 166686,
    "title": "Ligebehandlingsnævnets afgørelse om etnicitet - chikane - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9468 af 17/09/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om etnicitet - chikane - medhold</p>\r\n<div class=\"Resume\">\r\n   <p class=\"TekstGenerel\">J.nr. 2500067-10</p>\r\n   <p class=\"TekstGenerel\">Det var i strid med lov om etnisk ligebehandling, at indehaveren af en vinforretning, i forbindelse med et beboermøde afholdt i forretningen, sagde til en mødedeltager \"du kan bare tage tilbage til det forpulede land du kommer fra\". Klager blev tilkendt en godtgørelse på 1.000 kr.</p>\r\n</div>\r\n<p>Klagen drejer sig om forskelsbehandling på grund af etnicitet i forbindelse med, at klager blev bedt om at \"tage tilbage til det forpulede land han kommer fra\".</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med lov om etnisk ligebehandling, at indklagede udtalte, at klager \"kan tage tilbage til det forpulede land han kommer fra\".</p>\r\n<p>Indklagede skal inden 14 dage betale en godtgørelse til klager på 1.000 kr. med procesrente fra den 1. marts 2010, hvor klagen er modtaget i Ligebehandlingsnævnet.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Der er klaget over forskelsbehandling på grund af etnicitet. Der var aftalt, at der skulle afholdes et beboerrepræsentantmøde i et eventlokale i en vinforretning. I forbindelse med mødet påstår klager, der stammer fra latinamerika, at han blev udsat for forskelsbehandling på grund af etnicitet fra vinforretningens ejer.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>påstår, at han var udsat for chikane/forskelsbehandling på grund af sin etniske oprindelse, da han mødte op til et møde, der var aftalt afholdt i et eventlokale i vinforretningen.</p>\r\n<p>Klager har henvist til, at han var inviteret til et beboermøde i eventlokalet i vinforretningen. Klager havde forud for mødet oplyst mødets vært om, at klager ville blive forsinket.</p>\r\n<p>Klager har forklaret, at han ankom til vinforretningen omkring kl. 20.30 den 4. november 2009. Da han sagde til forretningens ejer, indklagede, at han skulle til et møde, sagde ejeren til ham i en bebrejdende tone, at \"du kommer for sent\". Klager sagde til ejeren, at han ikke havde en aftale med ham og spurgte, om han kunne købe et glas rødvin. Klager gik efterfølgende ind i eventlokalet.</p>\r\n<p>Der var kun to mødedeltagere, værten ved mødet og en anden beboer. På et tidspunkt i samtalen nævnte klager over for de to andre mødedeltagere, at klager var blevet overrasket over indklagedes kommentar om, at han var kommet for sent.</p>\r\n<p>Klager har forklaret, at indklagede herefter afbrød samtalen mellem mødedeltagerene og begyndte at råbe af klager: \"det er min business, I har bestilt lokalet og I lovede, at der ville komme 10-20 personer\". Indklagede var meget vred, og klager svarede øjeblikkeligt indklagede, at han ikke havde bestilt lokaler og blot var med til mødet. Indklagede fortsatte og kom noget tættere på klager og råbte \"hold din kæft\" i en truende tone. Klager fortsatte med at forsvare sig. På et tidspunkt vendte indklagede sig og gik væk fra bordet, men vendte sig om og råbte af klager, \"du kan bare tage tilbage til det forpulede land du kommer fra\".</p>\r\n<p>De to øvrige mødedeltagere forholdt sig passivt under forløbet, dog sagde værten, at det ikke drejede sig om 10-20 personer.</p>\r\n<p>Klager har endeligt oplyst, at den anden beboer efterfølgende rejste sig fra stolen og sagde, at han ikke havde lyst til at være der mere. Værten betalte for vinen, mens klager og den anden beboer ventede udenfor.</p>\r\n<p>\r\n   <span class=\"Bold\">Indklagede </span>påstår frifindelse.</p>\r\n<p>Indklagede har henvist til, at værten den pågældende aften havde booket eventlokalet til et møde med omkring 25 deltagere. I forventning om, at disse 25 deltagere ville købe vin, fik værten for mødet lov til at låne lokalet uden ekstra regning. Ved 18.30-tiden ankom værten og den anden beboer. De gik i gang med deres møde og købte en flaske vin. Omkring kl. 20.30 kom klager og sagde, at han skulle til et møde. Dette sagde indklagede nej til, idet mødet for indklagedes vedkommende var slut, da betingelserne for mødet ikke længere var til stede. Det mente klager ikke, at indklagede skulle blande sig i. Da det var indklagedes forretning, og da han var af en anden mening, kom det til en meningsudveksling, hvor indklagede bad alle tre mødedeltagere om at forlade forretningen.</p>\r\n<p>Hændelsesforløbet er dokumenteret ved et skriftligt vidneudsagn fra den anden beboer samt fremlæggelse af den efterfølgende korrespondance omkring hændelsesforløbet mellem klager og værten for mødet.</p>\r\n<p>Den anden beboer har oplyst, at klager har vist ham en kopi af klagen og indklagedes svar på klagen til klagerens repræsentant. Det fremgår af det skriftlige udsagn, at hverken den anden beboer eller klager havde nogen aftale med indklagede. Da klager ankom til mødet og havde sat sig, kom indklagede til stede og gav sig til at råbe \"du kommer for sent\". Klager svarede rolig, at det gjorde han ikke, og at det ikke kom indklagede ved. Det undrede den anden beboer, at indklagede fortsatte med at overfuse klager, og han troede i første omgang, at der var tale om en practical joke. Da det gik op for den anden beboer, at det var alvorligt ment, sagde han til værten og klager, at han ikke ønskede at høre mere og rejste sig. Klager fulgte efter, mens værten ønskede at drikke den vin færdig, han havde købt. Værten blev og talte med indklagede i nogen tid. Det fremgår endeligt af udsagnet, at den anden beboer således kan bekræfte klagers beskrivelse af hændelsesforløbet, men det bestrides, at indklagede smed nogen ud.</p>\r\n<p>Det fremgår af et brev fra værten til klager, at \"den opførsel som indklagede udviste for dig er helt 1000 % uacceptabel. Det kommer ikke til at ske igen nogensinde. Et godt råd nu: Relax\"</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Det fremgår af lov om etnisk ligebehandling, at man ikke må udsætte en anden person for direkte eller indirekte forskelsbehandling på grund af vedkommendes eller en tredjemands race eller etniske oprindelse.</p>\r\n<p>Chikane skal betragtes som forskelsbehandling, når en optræden i relation til race eller etnisk oprindelse finder sted med det formål eller den virkning at krænke en persons værdighed og skabe et truende, fjendtligt, nedværdigende, ydmygende eller ubehageligt klima for den pågældende.</p>\r\n<p>Ligebehandlingsnævnet har lagt til grund, navnlig under henvisning til den anden beboers skriftlige forklaring, at hændelsesforløbet i alt væsentligt er som beskrevet af klager og navnlig at indklagede direkte henvendt til klager udtalte: \"du kan bare tage tilbage til det forpulede land du kommer fra\".</p>\r\n<p>Denne udtalelse, der er klart etnisk begrundet, har skabt et nedværdigende klima for klager. Udtalelsen er fremsat direkte over for klager. Ligebehandlingsnævnet har lagt vægt på, at udtalelsen er sket ganske uprovokeret, idet klager ikke har haft noget med arrangementet at gøre ud over at deltage i mødet. Klager har derfor kunnet føle sin værdighed krænket.</p>\r\n<p>Ligebehandlingsnævnet vurderer af disse grunde, at udtalelsen er udtryk for chikane i strid med lov om etnisk ligebehandling.</p>\r\n<p>\r\n   <span class=\"Bold\">Godtgørelse</span>\r\n</p>\r\n<p>Klager tilkendes en godtgørelse på 1.000 kr.</p>\r\n<p>Ved fastsættelsen af godtgørelsen har Ligebehandlingsnævnet taget hensyn til, at der er tale om en enkeltstående udtalelse, som faldt under et ganske kortvarigt hændelsesforløb, hvor indklagede på grund af frustrationer over det meget begrænsede antal mødedeltagere, har tabt besindelsen, hvilket må have stået klart for klager.</p>\r\n<p>Beløbet skal betales inden 14 dage med procesrente fra den 1. marts 2010, hvor sagen blev indbragt for Ligebehandlingsnævnet.</p>\r\n<p>\r\n   <span class=\"Italic\">&lt;2500067-10&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150946825"
        },
        {
            "displayName": "Entydig dokumentidentifikation",
            "displayValue": "CF000705"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9468"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "17/09/2010"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2500067-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}