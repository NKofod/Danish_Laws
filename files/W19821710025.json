{
    "id": 32449,
    "title": "Vejbidragslovens gyldighedsområde-efterfølgende berigtigelse ",
    "documentTypeId": "240",
    "isSagsforlobPeriodValid": false,
    "shortName": "KEN nr 17100 af 22/01/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kommune havde pålagt en ejendom i landzone bidrag til en offentlig  \r\n\r\n vej. 3 år efter arbejdets afslutning træffes beslutning om, at området skal  \r\n\r\n administreres efter bestemmelserne i privatvejslovens afsnit III. Ministeriet  \r\n\r\n fandt, at ejendommen ikke kunne pålægges bidrag, da vejbidragsloven kun  \r\n\r\n finder anvendelse i samme område som privatvejlovens afsnit III, jf.  \r\n\r\n vejbidragslovens § 2. En beslutning om anvendelse af privatvejslovens afsnit  \r\n\r\n III må træffes inden arbejdet er afsluttet, idet dette tidspunkt er det  \r\n\r\n seneste tidspunkt, der kan træffes beslutning om at pålægge grundejerbidrag  \r\n\r\n til offentlig vej, jf. vejbidragslovens § 3. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejbidragslovens gyldighedsområde-efterfølgende  \r\n\r\n berigtigelse </H1>  \r\n\r\n<P></P>  \r\n\r\n<P>I forbindelse med, at N.N. har klaget over, at byrådet har pålignet  \r\n\r\n ejendommen matr. nr. a, A-by, bidrag til anlæg af den offentlige vej Ø-vej,  \r\n\r\n har ministeriet ved skrivelse af 6. november 1981 anmodet byrådet om at  \r\n\r\n oplyse, om vejen og ejendommen er beliggende i et område, der er omfattet af  \r\n\r\n vejbidragslovens gyldighedsområde, jfr. lovens § 2. </P>  \r\n\r\n<P>Det fremgår af sagen, at vejbidraget er pålagt ved byrådets beslutning af  \r\n\r\n 31. juli 1974, og at vejanlægget er afsluttet i 1978. </P>  \r\n\r\n<P>Ved skrivelse af 28. december 1981 har byrådet oplyst, at ejendommen matr.  \r\n\r\n nr. a, A by, er beliggende i et område, der er omfattet af bestemmelserne i  \r\n\r\n privatvejslovens afsnit III. </P>  \r\n\r\n<P>Ved telefonisk henvendelse til teknisk forvaltning er det supplerende  \r\n\r\n oplyst, at byrådet i 1975 har truffet beslutning om, at en række områder i A  \r\n\r\n kommune skal administreres efter bestemmelserne i privatvejslovens afsnit  \r\n\r\n III. Denne beslutning omfattede for A bys vedkommende dog kun  \r\n\r\n byzoneområderne. Byrådet har derfor i december 1981 besluttet at udvide  \r\n\r\n området til også at omfatte de landzoneområder i A by, der er omfattet af  \r\n\r\n kommunens dispositionsplan. </P>  \r\n\r\n<P>Beslutningen om, at ejendommen matr. nr. a, skal administreres efter  \r\n\r\n bestemmelserne i privatvejslovens afsnit III, er således først truffet i  \r\n\r\n december 1981. </P>  \r\n\r\n<P>Det er ministeriets opfattelse, at bidrag til anlæg af offentlige veje kun  \r\n\r\n kan pålægges ejendomme, der på beslutningstidspunktet er omfattet af  \r\n\r\n gyldighedsbestemmelsen i vejbidragslovens § 2, dvs. at ejendommen på  \r\n\r\n beslutningstidspunktet skal være omfattet af bestemmelserne i  \r\n\r\n privatvejslovens afsnit III. </P>  \r\n\r\n<P>Man skal herved henvise til, at en beslutning om, at et område skal  \r\n\r\n administreres efter bestemmelserne i privatvejslovens afsnit III, først er  \r\n\r\n gyldig fra den dato, beslutningen offentliggøres, jfr. lovens § 13, stk. 5,  \r\n\r\n tidligere ministeriets cirkulære af 28. februar 1973 om lov om private  \r\n\r\n fællesveje, punkt 74. Der kan derfor først træffes beslutning om at påligne  \r\n\r\n landzonearealer vejbidrag til offentlige veje efter denne dato. </P>  \r\n\r\n<P>Det er på denne baggrund ministeriets opfattelse, at byrådets beslutning  \r\n\r\n af 31. juli 1974 om påligning af vejbidrag er ugyldig i relation til  \r\n\r\n ejendommen matr. nr. a. </P>  \r\n\r\n<P>Det er endvidere ministeriets opfattelse, at vejbestyrelsen ikke på  \r\n\r\n nuværende tidspunkt vil kunne lovliggøre den allerede afsagte kendelse.  \r\n\r\n Forudsætningen for, at en ugyldig beslutning om vejbidrag senere kan  \r\n\r\n lovliggøres, må efter ministeriets opfattelse være, at der på det tidspunkt,  \r\n\r\n hvor ejendommen bliver omfattet af vejbidragslovens gyldighedsområde, stadig  \r\n\r\n er mulighed for at afsige kendelse om vejbidrag til det pågældende arbejde.  \r\n\r\n Dette medfører, at forholdet ikke vil kunne lovliggøres efter arbejdets  \r\n\r\n afslutning, idet en beslutning om at påligne vejbidrag skal træffes i  \r\n\r\n forbindelse med arbejdets udførelse, jfr. lovens § 3, stk. 2. </P>  \r\n\r\n<P>På denne baggrund finder ministeriet, at byrådets beslutning af 31. juli  \r\n\r\n 1974 er ugyldig i relation til ejeren af matr. nr. a, og at byrådet derfor  \r\n\r\n ikke er berettiget til at afkræve ejeren af denne ejendom vejbidrag til anlæg  \r\n\r\n af Ø-vej, og eventuel betalt vejbidrag må således tilbagebetales. Det  \r\n\r\n pålignede vejbidrag må herefter afholdes af A kommune. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Offentliggjort i VEJLOVE udgivet af DAFOLO. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19821710025"
        },
        {
            "displayName": "Entydig dokumentidentifikation",
            "displayValue": "CA000360"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "17100"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "22/01/1982"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "Trafikministeriets j.nr. 564-12-02-49"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}