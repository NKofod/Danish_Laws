{
    "id": 109144,
    "title": "1992 BTL 136   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (FORLÆNGELSE AF OVERGANGSORDNING)    NR L 136 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 136",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 136 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Forlængelse af overgangsordning) <BR>  \r\n\r\n Nr L 136 1992-93, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19921211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I>  <I>uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Fremskridtspartiets  \r\n\r\n medlemmer af udvalget) indstiller lovforslaget til <I>forkastelse</I> ved 3.  \r\n\r\n behandling. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) finder det forkasteligt, at det flertal af partier, der har  \r\n\r\n gennemført den midlertidige ordning, ikke for længst har sørget for at  \r\n\r\n etablere en permanent ordning. </P>  \r\n\r\n<P>Det skulle ikke undre, om de samme partier kommer igen med en lappeløsning  \r\n\r\n i slutningen af 1994. </P>  \r\n\r\n<P>Såfremt de implicerede inkl. arbejdsministeren ikke bryder sig om en  \r\n\r\n forsikringsordning, så vil det snart være passende med bestemmelser, der een  \r\n\r\n gang for alle sætter problemstillingerne på plads. </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Glønborg (KRF) </I></P>  \r\n\r\n<P>Tillægsbetænkning </P>  \r\n\r\n<P>Efter afgivelse af betænkning over og 2. behandling af lovforslaget </P>  \r\n\r\n<P>har udvalget på ny behandlet dette i to møder og har herunder haft </P>  \r\n\r\n<P>arbejdsministeren i samråd. Som bilag til tillægsbetænkningen er </P>  \r\n\r\n<P>optrykt Arbejdsministeriets bekendtgørelse nr. 822 af 16. december </P>  \r\n\r\n<P>1991. </P>  \r\n\r\n<P>Arbejdsministeren har over for udvalget tilkendegivet, at arbejdsgiveren  \r\n\r\n har en legal pligt til at betale en ansat dagpengegodtgørelse, når  \r\n\r\n betingelserne herfor er opfyldt. </P>  \r\n\r\n<P>For at styrke de ansattes retssikkerhed er der i loven indført en  \r\n\r\n oplysningspligt for arbejdsgivere, idet de har pligt til skriftligt at give  \r\n\r\n oplysninger om, hvor meget der er givet i dagpengegodtgørelse, eller grunden  \r\n\r\n til, at der ikke er udbetalt dagpengegodtgørelse. Hvis en arbejdsgiver  \r\n\r\n forsømmer sin pligt til at betale dagpengegodtgørelse eller sin  \r\n\r\n oplysningspligt, straffes arbejdsgiveren med bøde, jf. § 8 i bekendtgørelse  \r\n\r\n nr. 822 af 16. december 1991. </P>  \r\n\r\n<P>En stikprøveundersøgelse foretaget af Direktoratet for  \r\n\r\n Arbejdsløshedsforsikringen tyder dog på, at lønmodtagerne har problemer med  \r\n\r\n at få deres retmæssige godtgørelse fra arbejdsgiveren. </P>  \r\n\r\n<P>På denne baggrund vil arbejdsministeren tage initiativ til at undersøge,  \r\n\r\n om der er tale om et reelt, fortsat problem og inden den 1. marts 1993 oplyse  \r\n\r\n Arbejdsmarkedsudvalget om undersøgelsens resultat, og hvilke initiativer  \r\n\r\n arbejdsministeren om nødvendigt agter at tage med henblik på at sikre de  \r\n\r\n ansattes retssikkerhed på forsvarlig vis. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I>  <I>uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Fremskridtspartiets  \r\n\r\n medlemmer af udvalget) indstiller lovforslaget til <I>forkastelse.</I>  </P>  \r\n\r\n<P>Jytte Andersen (S) Bakholt (S) Ole Vagn Christensen (S) Poul Erik Dyrlund  \r\n\r\n (S) Hans Jørgen Jensen (S) fmd. <I>Lone Møller (S) Taanquist (S) Lilli  \r\n\r\n Gyldenkilde (SF)</I> nfmd. <I>Duetoft (CD) Pia Christmas-Møller (KF) Kai Dige  \r\n\r\n Bach (KF) Charlotte Antonsen (V) Helge Sander (V) Jørgen Winther (V) Poul  \r\n\r\n Nødgaard (FP) Lone Dybkjær (RV) Glønborg (KRF)</I>  <B>Bilag </B></P>  \r\n\r\n<P> 16. december 1991 </P>  \r\n\r\n<P>Bekendtgørelse om arbejdsgiverens betaling af </P>  \r\n\r\n<P>dagpengegodtgørelse for 1. ledighedsdag </P>  \r\n\r\n<P>I henhold til §§ 84, stk. 7, 90a, stk. 2, og 102, samt efter bemyndigelse  \r\n\r\n fra arbejdsministeren i henhold til § 84, stk. 6, i lov om arbejdsformidling  \r\n\r\n og arbejdsløshedsforsikring m.v., jf. lovbekendtgørelse nr. 632 af 2.  \r\n\r\n september 1991, fastsættes efter forhandling med Landsarbejdsnævnet følgende:  \r\n\r\n</P>  \r\n\r\n<P> <B>§ 1.</B> En arbejdsgiver skal betale et medlem af en  \r\n\r\n arbejdsløshedskasse dagpengegodtgørelse for 1. ledighedsdag, hvis medlemmet  \r\n\r\n bliver ledigt som følge af afskedigelse, hjemsendelse, ophør af opgave- og  \r\n\r\n tidsbestemt akkord og lignende, og medlemmet har været ansat som lønmodtager  \r\n\r\n og har indtjent et arbejdsvederlag i ansættelsen. </P>  \r\n\r\n<P> <I>Stk. 2.</I> Arbejdsgiverens pligt til at betale dagpengegodtgørelse  \r\n\r\n indtræder, hvis medlemmet inden for de sidste 4 uger sammenlagt har været  \r\n\r\n beskæftiget hos arbejdsgiveren svarende til fuld, overenskomstmæssig  \r\n\r\n arbejdstid i 2 uger. Hvis den faktiske arbejdstid ikke kan fastsættes som  \r\n\r\n følge af, at arbejdstiden ikke har været kontrollabel, beregnes arbejdstiden  \r\n\r\n ved omregning af indtægten fra arbejdet ved brug af den til enhver tid  \r\n\r\n gældende omregningssats. </P>  \r\n\r\n<P> <I>Stk. 3.</I> Dagpengegodtgørelse betragtes som A-indkomst. Der skal  \r\n\r\n ikke beregnes feriegodtgørelse af dagpengegodtgørelsen eller indbetales ATP.  \r\n\r\n</P>  \r\n\r\n<P> <B>§ 2.</B> Medlemmets 1. ledighedsdag er den første ordinære arbejdsdag  \r\n\r\n efter fratrædelsen, hvis medlemmet har været i fuld beskæftigelse på  \r\n\r\n fratrædelsesdagen. Hvis medlemmet har været i delvis beskæftigelse på  \r\n\r\n fratrædelsesdagen, er 1. ledighedsdag fratrædelsesdagen. </P>  \r\n\r\n<P> <B>§ 3.</B> Dagpengegodtgørelse ved ledighed som følge af afskedigelse,  \r\n\r\n ophør af opgave- og tidsbestemt akkord og lignende udgør højeste  \r\n\r\n dagpengebeløb for en dag, hvis medlemmet på 1. ledighedsdag er ledigt i over  \r\n\r\n 4 timer. Dagpengegodtgørelsen udgør halvdelen af højeste dagpengebeløb for en  \r\n\r\n dag, hvis medlemmet på 1. ledighedsdag er ledigt i 4 timer og derunder, jf.  \r\n\r\n dog § 4. </P>  \r\n\r\n<P> <B>§ 4.</B> Dagpengegodtgørelse ved ledighed som følge af hjemsendelse  \r\n\r\n udgør højeste dagpengebeløb for en dag, hvis medlemmet er hjemsendt i over 4  \r\n\r\n timer. Dagpengegodtgørelsen udgør halvdelen af højeste dagpengebeløb for en  \r\n\r\n dag, hvis medlemmet er hjemsendt i 4 timer og derunder. </P>  \r\n\r\n<P> <I>Stk. 2.</I> En arbejdsgivers pligt til at betale dagpengegodtgørelse  \r\n\r\n ved ledighed som følge af hjemsendelse bortfalder, hvis et fuldtidsforsikret  \r\n\r\n medlem i kalenderugen opnår fuld, overenskomstmæssig arbejdstid hos  \r\n\r\n arbejdsgiveren, eller hvis et deltidsforsikret medlem i kalenderugen opnår  \r\n\r\n beskæftigelse i 30 timer hos arbejdsgiveren. </P>  \r\n\r\n<P> <B>§ 5.</B> Dagpengegodtgørelse ved ledighed som følge af  \r\n\r\n arbejdsfordeling udgør højeste dagpengebeløb for en dag pr. anmeldt eller  \r\n\r\n godkendt arbejdsfordeling. </P>  \r\n\r\n<P> <B>§ 6.</B> En arbejdsgivers pligt til at betale dagpengegodtgørelse  \r\n\r\n bortfalder, når </P>  \r\n\r\n<P>1) medlemmet inden ansættelsens ophør afslår et skriftligt tilbud om  \r\n\r\n fortsat beskæftigelse svarende til overenskomstmæssige løn- og  \r\n\r\n ansættelsesvilkår hos samme arbejdsgiver, </P>  \r\n\r\n<P>2) arbejdsgiveren er ude af stand til at betale på grund af konkurs eller  \r\n\r\n betalingsstandsning, </P>  \r\n\r\n<P>3) afskedigelsen væsentligst kan tilregnes medlemmet, </P>  \r\n\r\n<P>4) arbejdsophøret skyldes strejke eller lockout på virksomheden, </P>  \r\n\r\n<P>5) medlemmet i tilslutning til arbejdsophøret modtager sygedagpenge eller  \r\n\r\n afholder ferie, eller </P>  \r\n\r\n<P>6) medlemmet i tilslutning til arbejdsophøret opnår fuld beskæftigelse.  \r\n\r\n</P>  \r\n\r\n<P> <I>Stk. 2.</I> En arbejdsgivers pligt til at betale dagpengegodtgørelse  \r\n\r\n bortfalder endvidere, når arbejdsgiveren i perioden 1. juli 1991 til 1. juli  \r\n\r\n 1992 har betalt dagpengegodtgørelse 8 gange til det samme medlem. </P>  \r\n\r\n<P> <I>Stk. 3.</I> En for meget betalt dagpengegodtgørelse skal snarest  \r\n\r\n tilbagebetales til arbejdsgiveren. </P>  \r\n\r\n<P> <B>§ 7.</B> Der skal ikke betales dagpengegodtgørelse til en partsfisker.  \r\n\r\n</P>  \r\n\r\n<P> <I>Stk. 2.</I> Ved en partsfisker forstås en fisker, som aflønnes med en  \r\n\r\n andel af nettooverskuddet, og som ikke fisker med egne redskaber og/eller  \r\n\r\n ikke er medejer af den kutter, hvorfra pågældende fisker. </P>  \r\n\r\n<P> <I>Arbejdsgiverens oplysningspligt</I>  <B>§ 8.</B> Når et medlem bliver  \r\n\r\n ledigt som følge af afskedigelse, hjemsendelse, ophør af opgave- og  \r\n\r\n tidsbestemt akkord og lignende, skal arbejdsgiveren over for medlemmet  \r\n\r\n skriftligt oplyse, om der er betalt en hel eller en halv dagpengegodtgørelse.  \r\n\r\n</P>  \r\n\r\n<P> <I>Stk. 2.</I> Hvis der ikke er betalt dagpengegodtgørelse, skal  \r\n\r\n arbejdsgiveren over for medlemmet skriftligt oplyse om årsagen hertil. </P>  \r\n\r\n<P> <I>Stk. 3.</I> Oplysningerne kan gives på lønsedlen eller på en af  \r\n\r\n arbejdsgiveren udarbejdet erklæring, jf. bilag 1. Oplysningerne i medfør af  \r\n\r\n stk. 1 og stk. 2 skal gives senest samtidig med den sidste lønudbetaling til  \r\n\r\n medlemmet. </P>  \r\n\r\n<P> <B>§ 9.</B> Når en arbejdsgivers pligt til at betale dagpengegodtgørelse  \r\n\r\n til samme medlem er bortfaldet i medfør af § 6, stk. 2, skal arbejdsgiveren  \r\n\r\n over for medlemmet skriftligt oplyse på hvilke dage og for hvilke  \r\n\r\n tidspunkter, medlemmet har modtaget dagpengegodtgørelse. Erklæringen skal  \r\n\r\n underskrives af medlemmet og arbejdsgiveren og af medlemmet gives til  \r\n\r\n arbejdsløshedskassen. </P>  \r\n\r\n<P> <I>Afgørelse af tvivlsspørgsmål</I>  <B>§ 10.</B> Hvis  \r\n\r\n ansættelsesforholdet er reguleret ved kollektiv overenskomst, afgøres  \r\n\r\n tvivlsspørgsmål om dagpengegodtgørelse ved fagretlig behandling. </P>  \r\n\r\n<P> <I>Stk. 2.</I> Hvis ansættelsesforholdet ikke er reguleret ved kollektiv  \r\n\r\n overenskomst, indbringes tvivlsspørgsmål om dagpengegodtgørelse for  \r\n\r\n Arbejdsmarkedets Ankenævn. </P>  \r\n\r\n<P> <I>Gebyrbestemmelse</I>  <B>§ 11.</B> For Arbejdsmarkedets Ankenævns  \r\n\r\n behandling af tvivlsspørgsmål betales efterfølgende et gebyr på 100,00 kr.  \r\n\r\n Gebyret betales af den part, der ikke får medhold. Gebyret skal være betalt  \r\n\r\n inden 4 uger efter, at afgørelsen er sendt til parterne. </P>  \r\n\r\n<P> <I>Straffebestemmelse</I>  <B>§ 12.</B> Forsømmer en arbejdsgiver sin  \r\n\r\n pligt til at betale dagpengegodtgørelse eller de pligter, som følger af §§ 8  \r\n\r\n og 9, kan arbejdsgiveren pålægges bødestraf. </P>  \r\n\r\n<P> <I>Stk. 2.</I> Er overtrædelsen i stk. 1 begået af et aktieselskab,  \r\n\r\n andelsselskab eller lignende, kan selskabet som sådant pålægges bødeansvar.  \r\n\r\n Er overtrædelsen begået af en kommune eller af et kommunalt fællesskab, jf. §  \r\n\r\n 60 i lov om kommunernes styrelse, kan kommunen eller det kommunale fællesskab  \r\n\r\n pålægges bødeansvar. </P>  \r\n\r\n<P> <I>Ikrafttrædelse m.v.</I>  <B>§ 13.</B> Der udarbejdes en vejledning til  \r\n\r\n bekendtgørelsen. </P>  \r\n\r\n<P> <B>§ 14.</B> Bekendtgørelsen træder i kraft den 1. januar 1992. </P>  \r\n\r\n<P> <I>Stk. 2.</I> Samtidig ophæves følgende retsforskrifter: </P>  \r\n\r\n<P>1) Direktoratet for Arbejdsløshedsforsikringens bekendtgørelse nr. 477 af  \r\n\r\n 24. juni 1991 om arbejdsgiverens betaling af en dagpengegodtgørelse for 1.  \r\n\r\n ledighedsdag, og </P>  \r\n\r\n<P>2) Direktoratet for Arbejdsløshedsforsikringens vejledning nr. 178 af 23.  \r\n\r\n oktober 1991 om anvendelse af reglerne i Direktoratet for  \r\n\r\n Arbejdsløshedsforsikringens bekendtgørelse om arbejdsgiverens betaling af en  \r\n\r\n dagpengegodtgørelse for 1. ledighedsdag. </P>  \r\n\r\n<P> <I>Direktoratet for Arbejdsløshedsforsikringen, den 16. december 1991</I>  \r\n\r\n</P>  \r\n\r\n<P>Troels Nørgaard </P>  \r\n\r\n<P>/ Tove Loft </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "18/01/1993"
        },
        {
            "displayName": "Accession",
            "displayValue": "199214K00136"
        },
        {
            "displayName": "Entydig dokumentidentifikation",
            "displayValue": "CL001896"
        },
        {
            "displayName": "Dato for førstegangsindlæggelse",
            "displayValue": "18/01/1993"
        },
        {
            "displayName": "Dato for indlæggelse",
            "displayValue": "18/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "136"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}