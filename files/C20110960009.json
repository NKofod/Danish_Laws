{
    "id": 139642,
    "title": "Cirkulære om beregning af løn under betalt fravær mv.",
    "documentTypeId": "150",
    "isSagsforlobPeriodValid": true,
    "shortName": "CIR nr 9600 af 06/12/2011",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Oversigt over fraværssituationer</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">Oversigt over godtgørelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Cirkulære om beregning af løn under betalt fravær mv.</p>\r\n<p class=\"Tekst\">Dette cirkulære indeholder en opdatering af de retningslinjer, der er fastsat i cirkulæret af 1. december 2003 om beregning af løn under betalt fravær mv. Samtidig er der i forhold til det tidligere cirkulære foretaget en række redaktionelle ændringer med det sigte at øge overskueligheden.</p>\r\n<p class=\"Tekst\">\r\n   <span class=\"Bold\">1.</span> <span class=\"Bold\">Indledning</span></p>\r\n<p class=\"Tekst\">Ansatte i staten mv. har i henhold til lovgivning, overenskomster, aftaler mv. krav på løn i en række fraværssituationer.</p>\r\n<p class=\"Tekst\">Den løn, der i givet fald skal udbetales under fraværet, kan være udtrykkeligt fastsat i den enkelte aftale mv., men er i mange tilfælde blot defineret som ’normal’ ’fuld’ eller ’sædvanlig’ løn.</p>\r\n<p class=\"Tekst\">Tilsvarende er en række økonomiske godtgørelser i mange tilfælde blot angivet som et antal måneders ”løn”.</p>\r\n<p class=\"Tekst\">Sådanne tilfælde, hvor lønbegrebet ikke er klart defineret i aftaleteksten, kan give anledning til fortolkningstvivl, specielt i relation til en række tillæg mv. for særlige ulemper, funktioner o.l., som kunne have været optjent, hvis den ansatte rent faktisk havde været på arbejde.</p>\r\n<p class=\"Tekst\">Disse fortolkningsspørgsmål har i vidt omfang fundet deres afklaring ved afgørelser ved domstolene, Tjenestemandsretten og faglige voldgiftsretter.</p>\r\n<p class=\"Tekst\">Cirkulæret beskriver de generelle retningslinjer, der gælder på området, og giver i bilag 1 og 2 et overblik over gældende regler/praksis for en række forskellige fraværssituationer og godtgørelsestyper.</p>\r\n<p class=\"Tekst\">Der er ikke med cirkulæret taget stilling til, <span class=\"Italic\">om </span>en ansat har krav på løn i de forskellige fraværssituationer. Reglerne herom findes i lovgivningen og de relevante overenskomster og aftaler.</p>\r\n<p class=\"Tekst\">Cirkulæret beskriver således kun, <span class=\"Italic\">hvordan </span>’normal’, ’fuld’ eller ’sædvanlig’ løn i givet fald skal beregnes.</p>\r\n<p class=\"Tekst\">\r\n   <span class=\"Bold\">2.</span> <span class=\"Bold\">Hvilke elementer indgår i ’normal’, ´fuld´ eller ´sædvanlig´ løn?</span></p>\r\n<p class=\"Tekst\">\r\n   <span class=\"Bold\">Faste løndele</span>\r\n</p>\r\n<p class=\"Tekst\">Den løn, som en ansat har krav på under betalt fravær, er som udgangspunkt</p>\r\n<p class=\"Tekst\">1) <span class=\"Italic\">Den faste løn</span>, dvs. skalalønnen/basislønnen/intervallønnen</p>\r\n<p class=\"Tekst\">2) <span class=\"Italic\">Tillæg</span> (såvel varige som midlertidige), der ydes med <span class=\"Italic\">faste månedlige beløb</span>, herunder også tillæg, der ydes som erstatning for honorering af rådighedstjeneste og/eller over-/merarbejdsgodtgørelse</p>\r\n<p class=\"Tekst\">3) Eventuelle <span class=\"Italic\">pensionsbidrag</span> af de ovenfor nævnte løndele.</p>\r\n<p class=\"Tekst\">\r\n   <span class=\"Bold\">Variable løndele - tillæg</span>\r\n</p>\r\n<p class=\"Tekst\">Herudover kan der i lønnen indgå en række <span class=\"Italic\">tillæg, der optjenes taxametermæssigt</span>. Dvs. tillæg, der ikke ydes med et fast månedligt beløb, men som udbetales for det konkrete antal arbejdstimer/vagter, der rent faktisk er præsteret.</p>\r\n<p class=\"Tekst\">1) <span class=\"Italic\">Arbejdstidsbestemte tillæg</span>, dvs. tillæg der ydes for arbejde på tidspunkter uden for normal arbejdstid, fx natpenge, søn- og helligdagstillæg, skifteholdstillæg.</p>\r\n<p class=\"Tekst\">2) <span class=\"Italic\">Arbejdsbestemte tillæg</span>, dvs. tillæg der ydes for en bestemt funktion eller gene, fx svejsetillæg, tillæg for betjening af særlige maskiner, smudstillæg.</p>\r\n<p class=\"Tekst\">3) <span class=\"Italic\">Vagttillæg og rådighedsvagttillæg</span>, dvs. tillæg der ydes for en særlig arbejdsforpligtelse, fx at stå til rådighed for tilkald i et nærmere fastsat antal timer.</p>\r\n<p class=\"Tekst\">Sådanne variable tillæg indgår dog kun i lønberegningen, hvis de for den pågældende medarbejder har karakter af en <span class=\"Italic\">fast påregnelig løndel</span>, jf. pkt. 3.</p>\r\n<p class=\"Tekst\">Følgende ydelser kan <span class=\"Italic\">aldrig</span> medregnes i lønnen:</p>\r\n<p class=\"Tekst\">1) <span class=\"Italic\">Over-/merarbejdsbetaling</span>, der ikke er konverteret til faste tillæg, heller ikke selv om over-/merarbejdet og betalingen herfor gennem en længere periode har haft en mere permanent og påregnelig karakter.</p>\r\n<p class=\"Tekst\">2) <span class=\"Italic\">U</span><span class=\"Italic\">dgiftsdækkende ydelser,</span> fx befordringsgodtgørelse, time- og dagpenge.</p>\r\n<p class=\"Tekst\">\r\n   <span class=\"Bold\">Variable løndele – frihedsopsparing</span>\r\n</p>\r\n<p class=\"Tekst\">Visse personalegrupper optjener sideløbende med eller som alternativ til kontante tillæg ekstraordinær frihed som kompensation for arbejde i aften- og nattimerne – eksempelvis 3 timers frihed for hver 37 timers arbejde i tidsrummet fra kl. 17.00 til kl. 6.00, jf. tjenestemændenes arbejdstidsaftale.</p>\r\n<p class=\"Tekst\">I det omfang betingelsen om fast påregnelighed er opfyldt, jf. pkt. 3, optjenes sådan frihed også under betalt fravær.</p>\r\n<p class=\"Tekst\">Det gælder dog ikke ved fravær på grund af <span class=\"Italic\">ferie</span>. Der opspares således ikke frihed, når den ansatte holder ferie (hvilket modsvares af, at ferie ikke kan holdes under afvikling af opsparet frihed).</p>\r\n<p class=\"Tekst\">\r\n   <span class=\"Bold\">3.</span> <span class=\"Bold\">Hvornår er tillæg ”fast påregnelige”?</span></p>\r\n<p class=\"Tekst\">Som nævnt i pkt. 2 indgår de variable løndele kun i beregningen af den ’normale’ løn, hvis de for den pågældende medarbejder har karakter af en fast påregnelig løndel.</p>\r\n<p class=\"Tekst\">Kravet om fast påregnelighed anses for opfyldt, hvis en af følgende betingelser er opfyldt:</p>\r\n<p class=\"Tekst\">1) Den ansatte er ifølge sit <span class=\"Italic\">ansættelsesbevis</span> udtrykkeligt ansat til tjeneste, for hvilken der optjenes arbejdstidsbestemte tillæg mv., arbejdsbestemte tillæg, vagt- eller rådighedsvagttillæg, og arbejder i praksis i overensstemmelse hermed.</p>\r\n<p class=\"Tekst\">2) Den ansatte har <span class=\"Italic\">regelmæssigt gennem længere tid</span> (normalt mindst ½ år) rent faktisk udført sådan tjeneste.</p>\r\n<p class=\"Tekst\">\r\n   <span class=\"Bold\">4.</span> <span class=\"Bold\">Fraværssituationer</span></p>\r\n<p class=\"Tekst\">I bilag 1 findes en oversigt over en række situationer, hvor ansatte i staten mv. typisk har ret til hel eller delvis løn under fravær fra deres sædvanlige arbejde.</p>\r\n<p class=\"Tekst\">For hver fraværstype er det angivet, om der optjenes variable tillæg, henholdsvis frihed, hvis betingelserne i pkt. 3 om fast påregnelighed i øvrigt er opfyldt, med angivelse af de eventuelle regler, der regulerer området.</p>\r\n<p class=\"Tekst\">\r\n   <span class=\"Bold\">5.</span> <span class=\"Bold\">Økonomiske godtgørelser</span></p>\r\n<p class=\"Tekst\">I bilag 2 findes en oversigt over en række almindeligt forekommende økonomiske godtgørelser med angivelse af, om der i beregningen heraf indgår variable tillæg og frihedsopsparing, hvis betingelserne i pkt. 3 om ’fast påregnelighed’ i øvrigt er opfyldt.</p>\r\n<p class=\"Tekst\">\r\n   <span class=\"Bold\">6.</span> <span class=\"Bold\">Ikrafttrædelse</span></p>\r\n<p class=\"Tekst\">Cirkulæret træder i kraft den 6. december 2011.</p>\r\n<p class=\"Tekst\">Samtidig ophæves Finansministeriets cirkulære nr. 9813 af 1. december 2003 om beregning af løn under betalt fravær mv.</p><div class=\"Givet\" id=\"Givet\"><p class=\"Givet\" align=\"center\">Moderniseringsstyrelsen, den 6. december 2011</p><p class=\"Sign1\" align=\"center\">Eva Hoff Sonne</p><p class=\"Sign2\" align=\"right\"></p></div><a id=\"B1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Oversigt over fraværssituationer</p>\r\n<p class=\"Paragraftekst\">\r\n   <span class=\"Bold\">Medregning forudsætter fast påregnelighed, jf. cirkulærets pkt. 3.</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> <span class=\"Bold\">Sygdom</span></p>\r\n</p>\r\n<p class=\"Tekst\">Der optjenes såvel tillæg som frihed.</p>\r\n<p class=\"Tekst\">\r\n   <span class=\"Italic\">(Fællesoverenskomsterne og AC-overenskomsten – praksis fsva. tjenestemænd)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">b)</span> <span class=\"Bold\">Barsels- og adoptionslov</span></p>\r\n</p>\r\n<p class=\"Tekst\">Der optjenes såvel tillæg som frihed i de orlovsperioder, hvor den pågældende i henhold til barselsaftalen har krav på løn.</p>\r\n<p class=\"Tekst\">\r\n   <span class=\"Italic\">(Barselsaftalen, p.t. aftale af 9. juni 2008 (Perst. nr. 014-08), § 12)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">c)</span> <span class=\"Bold\">Orlov til pasning af alvorligt syge børn under 18 år</span></p>\r\n</p>\r\n<p class=\"Tekst\">Der optjenes hverken tillæg eller frihed.</p>\r\n<p class=\"Tekst\">\r\n   <span class=\"Italic\">(Aftale om tjenestefrihed af familiemæssige årsager, p.t. aftale af 12. juni 2007 (Perst. nr. 015-08), § 2)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">d)</span> Orlov til pasning af nærtstående, der ønsker at dø i eget hjem</p>\r\n</p>\r\n<p class=\"Tekst\">Der optjenes hverken tillæg eller frihed.</p>\r\n<p class=\"Tekst\">\r\n   <span class=\"Italic\">(Aftale om tjenestefrihed af familiemæssige årsager, p.t. aftale af 12. juni 2007 (Perst. nr. 015-08), § 3)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">e)</span> Orlov i forbindelse med barns hospitalsindlæggelse</p>\r\n</p>\r\n<p class=\"Tekst\">Der optjenes hverken tillæg eller frihed.</p>\r\n<p class=\"Tekst\">\r\n   <span class=\"Italic\">(Aftale om tjenestefrihed af familiemæssige årsager, p.t. aftale af 12. juni 2007 (Perst. nr. 015-08), § 4)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">f)</span> Omsorgsdage</p>\r\n</p>\r\n<p class=\"Paragraftekst\">Der optjenes såvel tillæg som frihed.</p>\r\n<p class=\"Paragraftekst\">\r\n   <span class=\"Italic\">(Barselsaftalen, p.t. aftale af 9. juni 2008 (Perst. nr. 014-08), § 17, samt – for så vidt angår omsorgsdage konverteret fra over-/merarbejde – de respektive arbejdstidsaftaler)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">g)</span> <span class=\"Bold\">Frihed på barns 1. og 2. sygedag</span></p>\r\n</p>\r\n<p class=\"Tekst\">Der optjenes hverken tillæg eller frihed.</p>\r\n<p class=\"Tekst\">\r\n   <span class=\"Italic\">(Cirkulæret til aftale om tjenestefrihed af familiemæssige årsager, p.t. cirkulære af 10. juni 2008 (Perst. nr. 015-08), pkt. 1, samt fællesoverenskomsterne og AC-overenskomsten)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">h)</span> <span class=\"Bold\">Ferie og særlige feriedage</span></p>\r\n</p>\r\n<p class=\"Tekst\">Der optjenes tillæg, men ikke frihed.</p>\r\n<p class=\"Tekst\">\r\n   <span class=\"Italic\">(Ferielovens § 23, stk. 2)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">i)</span> <span class=\"Bold\">Militærtjeneste (genindkaldelse)</span></p>\r\n</p>\r\n<p class=\"Tekst\">Der optjenes såvel tillæg som frihed.</p>\r\n<p class=\"Tekst\">\r\n   <span class=\"Italic\">(P.t. cirkulære af 21. juni 1977 om løn til tjenestemænd m.fl. i staten, folkeskolen og folkekirken under værnepligtstjeneste mv.)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">j)</span> <span class=\"Bold\">Disciplinær suspension (tjenestemænd)</span></p>\r\n</p>\r\n<p class=\"Tekst\">Der optjenes hverken tillæg eller frihed.</p>\r\n<p class=\"Tekst\">\r\n   <span class=\"Italic\">(Suspensionsaftalen, p.t. aftale af 5. december 2008 om løn mv. under suspension mv. og ulovlig udeblivelse (Perst. nr. 073-08), § 2, stk. 1)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">k)</span> Efterbetaling af løn ved ophævelse af suspension</p>\r\n</p>\r\n<p class=\"Tekst\">Hvis den indeholdte løn efterbetales i forbindelse med ophævelse af en suspension, skal der samtidig tages stilling til, om der skal ske efterbetaling af tillæg og frihedsopsparing for suspensionsperioden.</p>\r\n<p class=\"Tekst\">\r\n   <span class=\"Italic\">(Suspensionsaftalen, p.t. aftale af 5. december 2008 om løn mv. under suspension mv. og ulovlig udeblivelse </span>\r\n   <span class=\"Italic\">(Perst. nr. 073-08)</span>\r\n   <span class=\"Italic\">, § 4)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">l)</span> Midlertidig overførelse til anden tjeneste eller tjenestefritagelse i forbindelse med disciplinærundersøgelse (tjenestemænd)</p>\r\n</p>\r\n<p class=\"Tekst\">Der optjenes hverken tillæg eller frihed i forhold til den ansattes <span class=\"Italic\">egen</span> stilling.</p>\r\n<p class=\"Tekst\">Under midlertidig overførelse til anden tjeneste optjener tjenestemanden tillæg/opsparer frihed i denne tjeneste.</p>\r\n<p class=\"Tekst\">\r\n   <span class=\"Italic\">(Suspensionsaftalen, p.t. aftale af 5. december 2008 om løn mv. under suspension mv. og ulovlig udeblivelse </span>\r\n   <span class=\"Italic\">(Perst. nr. 073-08)</span>\r\n   <span class=\"Italic\">, § 2, stk. 3 og 4)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">m)</span> Efterbetaling af løn, der er tilbageholdt i forbindelse med anholdelse eller varetægtsfængsling</p>\r\n</p>\r\n<p class=\"Tekst\">Hvis lønnen efterbetales i forbindelse med, at påtale opgives eller tjenestemanden frifindes, indgår tillæg i efterbetalingen, og frihed anses for optjent i samme omfang, som hvis tjenestemanden havde udført sin normale tjeneste.</p>\r\n<p class=\"Tekst\">\r\n   <span class=\"Italic\">(Suspensionsaftalen, p.t. aftale af 5. december 2008 om løn mv. under suspension mv. og ulovlig udeblivelse </span>\r\n   <span class=\"Italic\">(Perst. nr. 073-08)</span>\r\n   <span class=\"Italic\">, § 1, stk. 2)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">n)</span> <span class=\"Bold\">Funktion i højere stilling</span></p>\r\n</p>\r\n<p class=\"Tekst\">Der optjenes hverken tillæg eller frihed i forhold til den ansattes <span class=\"Italic\">egen</span> stilling</p>\r\n<p class=\"Tekst\">Under funktionen optjener den ansatte tillæg/opsparer frihed efter de bestemmelser, der gælder for den stilling, hvori den pågældende fungerer.</p>\r\n<p>\r\n   <p class=\"Liste1\">\r\n      <span class=\"Liste1Nr\">o)</span> <span class=\"Bold\">Deltagelse i samarbejdsudvalgsmøder</span></p>\r\n</p>\r\n<p class=\"Tekst\">Der optjenes såvel tillæg som frihed, i det omfang den ansatte er fraværende fra sit sædvanlige arbejde på grund af deltagelse i samarbejdsudvalgsmøder.</p>\r\n<p class=\"Tekst\">Der optjenes arbejds<span class=\"Italic\">tids</span>bestemte (men ikke arbejdsbestemte) tillæg samt frihed, hvis tjenesten omlægges med henblik på deltagelse i samarbejdsudvalgsmøder.</p>\r\n<p>\r\n   <p class=\"Liste1\">\r\n      <span class=\"Liste1Nr\">p)</span> Arbejdsmiljøorganisationsarbejde</p>\r\n</p>\r\n<p class=\"Tekst\">(herunder deltagelse i de obligatoriske arbejdsmiljøuddannelser) Der optjenes såvel tillæg som frihed.</p>\r\n<p class=\"Tekst\">\r\n   <span class=\"Italic\">(P.t. cirkulære af 1. september 1993 om honorering af sikkerhedsrepræsentanter m.fl.</span> <span class=\"Italic\">(APD nr. 69/93), pkt. 2)</span></p>\r\n<p>\r\n   <p class=\"Liste1\">\r\n      <span class=\"Liste1Nr\">q)</span> <span class=\"Bold\">Tillidsrepræsentantarbejde</span></p>\r\n</p>\r\n<p class=\"Tekst\">Der optjenes såvel tillæg som frihed, i det omfang den ansatte er fraværende fra sit sædvanlige arbejde, fordi ledelsen lægger beslag på den pågældende i dennes egenskab af tillidsrepræsentant.</p>\r\n<p class=\"Tekst\">\r\n   <span class=\"Italic\">(Tillidsrepræsentantaftalen, p.t. aftale af 30. september 2008 </span>\r\n   <span class=\"Italic\">(Perst. nr. 058-08)</span>\r\n   <span class=\"Italic\">, jf. cirkulærebemærkningerne til § 7)</span>\r\n</p>\r\n<p class=\"Tekst\">Der optjenes arbejds<span class=\"Italic\">tids</span>bestemte (men ikke arbejdsbestemte) tillæg samt frihed, hvis tjenesten omlægges af hensyn til varetagelsen af tillidsrepræsentanthvervet.</p>\r\n<p class=\"Tekst\">\r\n   <span class=\"Italic\">(Tillidsrepræsentantaftalen, p.t. aftale af 30. september 2008 </span>\r\n   <span class=\"Italic\">(Perst. nr. 058-08)</span>\r\n   <span class=\"Italic\">, § 7, stk. 3, med cirkulærebemærkninger)</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">r)</span> <span class=\"Bold\">Afspadsering</span></p>\r\n</p>\r\n<p class=\"Tekst\">Der optjenes hverken tillæg eller frihed.</p>\r\n<p>\r\n   <p class=\"Liste1\">\r\n      <span class=\"Liste1Nr\">s)</span> <span class=\"Bold\">Tjenestefrihed med løn</span></p>\r\n</p>\r\n<p class=\"Tekst\">Der optjenes hverken tillæg eller frihed.</p>\r\n<p>\r\n   <p class=\"Liste1\">\r\n      <span class=\"Liste1Nr\">t)</span> Kursusdeltagelse</p>\r\n</p>\r\n<p class=\"Tekst\">Der optjenes hverken tillæg eller frihed ved omlægninger af tjenesten, som skyldes kursusdeltagelse.</p>\r\n<a id=\"B2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Oversigt over godtgørelser</p>\r\n<p class=\"Paragraftekst\">\r\n   <span class=\"Bold\">Medregning forudsætter fast påregnelighed, jf. cirkulærets pkt. 3.</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">a)</span> <span class=\"Bold\">Efterindtægt (tjenestemandspensionslovens kap. 6)</span></p>\r\n</p>\r\n<p class=\"Tekst\">Der indregnes tillæg, men ikke frihedsopsparing.</p>\r\n<p>\r\n   <p class=\"Liste1\">\r\n      <span class=\"Liste1Nr\">b)</span> <span class=\"Bold\">Fratrædelsesgodtgørelse (funktionærlovens § 2a)</span></p>\r\n</p>\r\n<p class=\"Tekst\">Der indregnes tillæg, men ikke frihedsopsparing.</p>\r\n<p>\r\n   <p class=\"Liste1\">\r\n      <span class=\"Liste1Nr\">c)</span> <span class=\"Bold\">Efterløn (funktionærlovens § 8)</span></p>\r\n</p>\r\n<p class=\"Tekst\">Der indregnes tillæg, men ikke frihedsopsparing.</p>\r\n<p>\r\n   <p class=\"Liste1\">\r\n      <span class=\"Liste1Nr\">d)</span> <span class=\"Bold\">Fratrædelsesbeløb i forbindelse med frivillige fratrædelsesordninger</span></p>\r\n</p>\r\n<p class=\"Tekst\">Der indregnes tillæg, men ikke frihedsopsparing.</p>\r\n<p>\r\n   <p class=\"Liste1\">\r\n      <span class=\"Liste1Nr\">e)</span> <span class=\"Bold\">Fratrædelsesbeløb i forbindelse med åremålsansættelse</span></p>\r\n</p>\r\n<p class=\"Tekst\">Der indregnes hverken tillæg eller frihedsopsparing.</p>\r\n<p>\r\n   <p class=\"Liste1\">\r\n      <span class=\"Liste1Nr\">f)</span> <span class=\"Bold\">Rådighedsløn (tjenestemandslovens § 32)</span></p>\r\n</p>\r\n<p class=\"Tekst\">Der indregnes hverken tillæg eller frihedsopsparing.</p>",
    "isHistorical": false,
    "editorialNotes": [
        "Udsendt som Perst.nr. 063-11"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/12/2011"
        },
        {
            "displayName": "Accession",
            "displayValue": "C20110960009"
        },
        {
            "displayName": "Entydig dokumentidentifikation",
            "displayValue": "AE001795"
        },
        {
            "displayName": "Dato for førstegangsindlæggelse",
            "displayValue": "10/12/2011"
        },
        {
            "displayName": "Dato for indlæggelse",
            "displayValue": "10/12/2011"
        },
        {
            "displayName": "Dokumenttype",
            "displayValue": "Cirkulære (2 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9600"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "06/12/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Personalestyrelsen"
        },
        {
            "displayName": "Ressortministeriets journalnummer",
            "displayValue": "Finansministeriet, Moderniseringsstyrelsen, j.nr. 11-520-22"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}