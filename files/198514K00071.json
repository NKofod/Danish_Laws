{
    "id": 108116,
    "title": "1985 BTL 71   BETÆNKNING OVER FORSLAG TIL LOV OM STØTTE TIL MILJØFORBEDRENDE   INVESTERINGER I LANDBRUG M.V.    NR L 71 1985-86, 1. SAMLING BLAD NR 798 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 71",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 71 </P>  \r\n\r\n<P></P>  \r\n\r\n<P>Betænkning over Forslag til lov om støtte til miljøforbedrende  \r\n\r\n investeringer i landbrug m.v. <BR>  \r\n\r\n Nr L 71 1985-86, 1. samling Blad nr 798 </P>  \r\n\r\n<P></P>  \r\n\r\n<P>Afgivet af miljø- og planlægningsudvalget </P>  \r\n\r\n<P></P>  \r\n\r\n<P>Afgivet: 19860423 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder. I forbindelse </P>  \r\n\r\n<P>hermed har miljøministeren og landbrugsministeren skriftligt </P>  \r\n\r\n<P>besvaret en række spørgsmål. Nogle af disse besvarelser vil blive </P>  \r\n\r\n<P>optrykt i et bilagshæfte til denne betænkning. </P>  \r\n\r\n<P>Der er af miljøministeren stillet ændringsforslag, hvorom henvises </P>  \r\n\r\n<P>til de ledsagende bemærkninger. </P>  \r\n\r\n<P>Udvalget har desuden modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Danmarks Kommunistiske Parti, landbrugsudvalget, </P>  \r\n\r\n<P>Danmarks Sparekasseforening, </P>  \r\n\r\n<P>Danmarks Sportsfiskerforbund, </P>  \r\n\r\n<P>Dansk Dambrugerforening, </P>  \r\n\r\n<P>Dansk Erhvervsgartnerforening, </P>  \r\n\r\n<P>Danske Husmandsforeninger, </P>  \r\n\r\n<P>De danske Landboforeninger, </P>  \r\n\r\n<P>Den danske Bankforening og </P>  \r\n\r\n<P>Landsforeningen af Danske Svineproducenter. </P>  \r\n\r\n<P>Med hensyn til finansieringen af støtteordningen har miljøministeren </P>  \r\n\r\n<P>over for udvalget gjort opmærksom på, at der for 1986 er afsat </P>  \r\n\r\n<P>midler til finansiering af lovforslaget på finansloven for 1986. </P>  \r\n\r\n<P>Ministeren fremhæver, at der ikke herved er taget stilling til, </P>  \r\n\r\n<P>hvordan finansieringen skal ske i de efterfølgende år, idet dette </P>  \r\n\r\n<P>på sædvanlig vis bestemmes ved vedtagelsen af finanslovene for de </P>  \r\n\r\n<P>pågældende år. </P>  \r\n\r\n<P>Miljøministeren har over for udvalget oplyst, at miljøministeriet er </P>  \r\n\r\n<P>enig med fiskeriministeriet i, at det vil have miljømæssig værdi </P>  \r\n\r\n<P>at indføre en zone mod vandløb, søer og kystvande, hvor der ikke </P>  \r\n\r\n<P>må spredes husdyrgødning og ensilagesaft. I miljøministerens </P>  \r\n\r\n<P>redegørelse til folketinget om marginaljordsproblematikken er </P>  \r\n\r\n<P>dette da også nævnt som et forslag. Det er derfor </P>  \r\n\r\n<P>miljøministeriets opfattelse, at eventuelle bestemmelser herom bør </P>  \r\n\r\n<P>afvente udfaldet af de drøftelser, der for tiden finder sted om </P>  \r\n\r\n<P>marginaljordsproblematikken. </P>  \r\n\r\n<P>Herefter indstiller et flertal (udvalget med undtagelse af de frie </P>  \r\n\r\n<P>demokraters medlem) lovforslaget til vedtagelse med de af </P>  \r\n\r\n<P>miljøministeren stillede ændringsforslag. </P>  \r\n\r\n<P>Et flertal inden for flertallet (socialdemokratiets, socialistisk </P>  \r\n\r\n<P>folkepartis og det radikale venstres medlemmer af udvalget) </P>  \r\n\r\n<P>pålægger regeringen snarest muligt - og således, at en vedtagelse </P>  \r\n\r\n<P>kan ske inden folketingets hjemsendelse - at fremsætte et forslag </P>  \r\n\r\n<P>til finansiering af udgifterne for 1987, 1988 og 1989 ved hjælp af </P>  \r\n\r\n<P>en afgift på handelsgødning. Flertallet er indstillet på en hurtig </P>  \r\n\r\n<P>udvalgsbehandling. </P>  \r\n\r\n<P>Et mindretal inden for flertallet (det konservative folkepartis, </P>  \r\n\r\n<P>venstres og kristeligt folkepartis medlemmer af udvalget) </P>  \r\n\r\n<P>konstaterer, at det løfte, der lå i vedtagelsen af </P>  \r\n\r\n<P>handlingsplanen, at det offentlige vil yde tilskud til </P>  \r\n\r\n<P>miljøinvesteringer i 1987, 1988 og 1989, ikke opfyldes, når </P>  \r\n\r\n<P>flertallet vil finansiere disse år ved en afgift på handelsgødning </P>  \r\n\r\n<P>og derved lade erhvervet selv betale tilskuddet. Mindretallet vil </P>  \r\n\r\n<P>redegøre for sin stilling ved 2. behandling. </P>  \r\n\r\n<P>Et andet mindretal inden for flertallet (socialdemokratiets medlemmer </P>  \r\n\r\n<P>af udvalget) finder, at kunstgødningsafgiften burde have været på </P>  \r\n\r\n<P>1 kr. pr. kg kvælstof, så der også havde været midler til </P>  \r\n\r\n<P>forskning og forsøgsvirksomhed vedrørende landbrugets </P>  \r\n\r\n<P>miljøproblemer samt til transportanlæg og transportsystemer til </P>  \r\n\r\n<P>naturgødning og halm, til biogasanlæg, andre </P>  \r\n\r\n<P>gødningsbehandlingsanlæg og anlæg til udnyttelse af halm, som ikke </P>  \r\n\r\n<P>er støttet gennem energistøttelovgivningen, til forebyggelse og </P>  \r\n\r\n<P>genopretning af nitratskader på drikkevandsforsyning m.v. </P>  \r\n\r\n<P>Mindretallet vil derfor arbejde for også at finde midler til disse </P>  \r\n\r\n<P>opgaver. </P>  \r\n\r\n<P>Et tredje mindretal inden for flertallet (socialistisk folkepartis </P>  \r\n\r\n<P>medlemmer af udvalget) finder, at lovforslaget udgør en rimelig og </P>  \r\n\r\n<P>nødvendig bestanddel af finansieringsstøtten til landbruget i </P>  \r\n\r\n<P>forbindelse med gennemførelsen af det regelsæt, der er udarbejdet </P>  \r\n\r\n<P>efter folketingets vedtagelse af NPO-handlingsplanen den 31. maj </P>  \r\n\r\n<P>1985. </P>  \r\n\r\n<P>Særligt fremhæves, at den påpegede finansiering fra 1. januar 1987 i </P>  \r\n\r\n<P>form af en afgift på handelsgødning åbner for perspektivrige </P>  \r\n\r\n<P>styringsmuligheder på de områder i miljøpolitikken, hvor </P>  \r\n\r\n<P>almindelig regel- og planstyring ikke er effektiv. Selv om </P>  \r\n\r\n<P>afgiftens størrelse og udformning i første omgang ikke opfylder et </P>  \r\n\r\n<P>styringsformål, tilkendegiver et flertal i folketinget med </P>  \r\n\r\n<P>indførelsen af afgiften, at afgiftsstyring som princip er </P>  \r\n\r\n<P>anvendelig i behandlingen og løsningen af jordbrugserhvervets </P>  \r\n\r\n<P>miljøforhold. </P>  \r\n\r\n<P>I denne sammenhæng bør det understreges, at der findes en nær </P>  \r\n\r\n<P>sammenhæng mellem forbruget af handelsgødning og forbruget af </P>  \r\n\r\n<P>bekæmpelsesmidler m.v., ligesom afgiftens styringsmæssige aspekter </P>  \r\n\r\n<P>giver muligheder for at sikre en optimal nyttiggørelse af </P>  \r\n\r\n<P>husdyrgødningen gennem udviklingen af fordelingssystemer for </P>  \r\n\r\n<P>husdyrgødning. </P>  \r\n\r\n<P>Et fjerde mindretal inden for flertallet (det radikale venstres </P>  \r\n\r\n<P>medlem af udvalget) udtaler, at det under behandlingen af </P>  \r\n\r\n<P>NPO-handlingsplanen den 31. maj 1985 fremførte (jfr. </P>  \r\n\r\n<P>Folketingstidende 1984-85, forhandlingerne spalte 11310), at </P>  \r\n\r\n<P>spørgsmålet om finansieringen ikke var blevet løst, og at </P>  \r\n\r\n<P>regeringen måtte angive, hvorledes handlingsplanen skulle </P>  \r\n\r\n<P>finansieres. </P>  \r\n\r\n<P>Mindretallet kunne ikke acceptere en erklæring om, at pengene skulle </P>  \r\n\r\n<P>tages et eller andet sted inden for budgettet. </P>  \r\n\r\n<P>Nu næsten et år efter er situationen stadig den samme. Regeringen har </P>  \r\n\r\n<P>fortsat ikke meddelt, hvorledes miljøstøtteloven skal finansieres. </P>  \r\n\r\n<P>Finansieringen for 1986 er på plads, men for de efterfølgende år </P>  \r\n\r\n<P>er der ikke taget stilling til, hvordan finansieringen skal ske. </P>  \r\n\r\n<P>Dette er ikke acceptabelt, og mindretallet finder det nødvendigt, at </P>  \r\n\r\n<P>man på nuværende tidspunkt bliver klar over, hvorledes </P>  \r\n\r\n<P>miljøstøtteloven skal finansieres. </P>  \r\n\r\n<P>Det er på denne baggrund, at mindretallet går ind for en finansiering </P>  \r\n\r\n<P>ved hjælp af en afgift på handelsgødning for 1987, 1988 og 1989. </P>  \r\n\r\n<P>Det radikale venstre er opmærksom på, at en afgift i denne </P>  \r\n\r\n<P>størrelsesorden næppe vil påvirke forbruget, men med dette forslag </P>  \r\n\r\n<P>fastholdes princippet om, at forureneren betaler. Det tilskynder </P>  \r\n\r\n<P>ydermere til, at der kommer et mere fornuftigt samspil mellem </P>  \r\n\r\n<P>brugere af handelsgødning og producenter af husdyrgødning, og at </P>  \r\n\r\n<P>der gives et miljøpolitisk signal om, at handelsgødningen er </P>  \r\n\r\n<P>medansvarlig for nitratforureningen. </P>  \r\n\r\n<P>Et mindretal (de frie demokraters medlem af udvalget) vil redegøre </P>  \r\n\r\n<P>for sin stilling ved lovforslagets 3. behandling. </P>  \r\n\r\n<P>Ændringsforslag </P>  \r\n\r\n<P>Af </P>  \r\n\r\n<P>miljøministeren, tiltrådt af et flertal (udvalget med undtagelse af </P>  \r\n\r\n<P>FD): </P>  \r\n\r\n<P>Til § 1 </P>  \r\n\r\n<P>1) Stk. 3 affattes således: </P>  \r\n\r\n<P>&#187;Stk. 3. Der kan ikke ydes støtte til virksomheder, der ejes af det  \r\n\r\n</P>  \r\n\r\n<P>offentlige. Dette gælder dog ikke for kommunale fælles biogasanlæg </P>  \r\n\r\n<P>og præstegårde.&#171;. </P>  \r\n\r\n<P>Til § 4 </P>  \r\n\r\n<P>2) Stk. 2 affattes således: </P>  \r\n\r\n<P>&#187;Stk. 2. Der fradrages 15.000 kr. i udgifterne efter stk. 1, hvis  \r\n\r\n</P>  \r\n\r\n<P>kommunalbestyrelsen efter miljøbeskyttelseslovgivningen har </P>  \r\n\r\n<P>stillet krav om lovliggørelse af det hidtidige anlægs indretning. </P>  \r\n\r\n<P>Dette gælder dog ikke, såfremt ansøgeren godtgør, at kravet er </P>  \r\n\r\n<P>efterkommet inden påbegyndelsen af den investering, hvortil der </P>  \r\n\r\n<P>søges om støtte efter denne lov.&#171;. </P>  \r\n\r\n<P>Til § 10 </P>  \r\n\r\n<P>3) I stk. 2, 2. pkt., ændres &#187;10 år&#171; til: &#187;15 år&#171;.  \r\n\r\n</P>  \r\n\r\n<P>Til § 12 </P>  \r\n\r\n<P>4) I paragraffen ændres &#187;efter denne lov&#171; til: &#187;til  \r\n\r\n investeringer </P>  \r\n\r\n<P>omfattet af lovens § 1, stk. 1,&#187;. </P>  \r\n\r\n<P>Til § 18 </P>  \r\n\r\n<P>5) Paragraffen affattes således: </P>  \r\n\r\n<P>&#187;§ 18. Kommunalbestyrelsens afgørelser efter loven kan af ansøgeren  \r\n\r\n</P>  \r\n\r\n<P>påklages til miljøministeren. Klagefristen er 4 uger fra den dag, </P>  \r\n\r\n<P>afgørelsen er meddelt ansøgeren.&#171; </P>  \r\n\r\n<P>Nyt kapitel </P>  \r\n\r\n<P>6) Efter § 21 indsættes som nyt kapitel: </P>  \r\n\r\n<P>&#187;Kapitel 4 </P>  \r\n\r\n<P>Kortlægning m.v. </P>  \r\n\r\n<P>§ 22. Kommunalbestyrelsen kan foranledige en kortlægning af den </P>  \r\n\r\n<P>eksisterende og den forventede husdyrgødningsmængde fra </P>  \r\n\r\n<P>landbrugsejendomme m.v. i kommunen, som vil kunne anvendes i </P>  \r\n\r\n<P>kommunale fælles biogasanlæg og dermed i varmeforsyningen i </P>  \r\n\r\n<P>kommunen. </P>  \r\n\r\n<P>Stk. 2. Producenter af husdyrgødning skal efter anmodning fra </P>  \r\n\r\n<P>kommunalbestyrelsen meddele denne de oplysninger, der findes </P>  \r\n\r\n<P>nødvendige for kortlægning, planlægning og etablering af kommunale </P>  \r\n\r\n<P>fælles biogasanlæg. </P>  \r\n\r\n<P>Stk. 3. Undladelse af at give oplysninger som nævnt i stk. 2 </P>  \r\n\r\n<P>straffes med bøde. </P>  \r\n\r\n<P>Stk. 4. Såfremt aktieselskaber, andelsselskaber eller lignende </P>  \r\n\r\n<P>undlader at give oplysninger som nævnt i stk. 2, kan der pålægges </P>  \r\n\r\n<P>selskabet som sådant bødeansvar.&#171;. </P>  \r\n\r\n<P>Kapitel 4 bliver herefter kapitel 5, og § 22 og § 23 bliver </P>  \r\n\r\n<P>henholdsvis § 23 og § 24. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 </P>  \r\n\r\n<P>Under hensyn til de energi- og miljømæssige fordele, der kan opnås </P>  \r\n\r\n<P>ved etablering af kommunale fælles biogasanlæg, foreslås det, at </P>  \r\n\r\n<P>disse undtages fra bestemmelsen om, at støtte ikke kan ydes til </P>  \r\n\r\n<P>virksomheder, der ejes af det offentlige. I medfør af § 3, stk. 2, </P>  \r\n\r\n<P>kan miljøministeren fastsætte nærmere retningslinjer for støtte </P>  \r\n\r\n<P>til sådanne anlæg, således at støtten kommer de tilsluttede </P>  \r\n\r\n<P>landbrugsejendomme til gode. </P>  \r\n\r\n<P>Det foreslås endvidere, at præstegårde ligeledes undtages fra </P>  \r\n\r\n<P>bestemmelsen under hensyn til de særlige forhold, som gør sig </P>  \r\n\r\n<P>gældende for disse. </P>  \r\n\r\n<P>Til nr. 2 </P>  \r\n\r\n<P>I medfør af stk. 2 foretages der et fradrag på 15.000 kr., hvis der </P>  \r\n\r\n<P>til ejendommens hidtidige anlæg af kommunalbestyrelsen er stillet </P>  \r\n\r\n<P>krav om ændring af indretning eller placering efter </P>  \r\n\r\n<P>miljøbeskyttelseslovgivningen. </P>  \r\n\r\n<P>Ved krav om ændring forstås indretningskrav i medfør af </P>  \r\n\r\n<P>miljøreglementets kap. 5. </P>  \r\n\r\n<P>Baggrunden for bestemmelsen er, at der ikke bør udbetales støtte til </P>  \r\n\r\n<P>lovliggørelse af ulovlige anlæg, der er omfattet af </P>  \r\n\r\n<P>miljøbeskyttelseslovgivningen og ikke er i overensstemmelse </P>  \r\n\r\n<P>hermed. </P>  \r\n\r\n<P>Hvis ansøgere godtgør, at det pågældende gødningsopbevaringsanlæg </P>  \r\n\r\n<P>efter et påbud er blevet lovliggjort, inden der foretages </P>  \r\n\r\n<P>investeringer for at opfylde de regler, der er udstedt til </P>  \r\n\r\n<P>opfyldelse af handlingsplanen, vil der kunne opnås støtte til </P>  \r\n\r\n<P>denne yderligere investering, uden at der foretages fradrag. </P>  \r\n\r\n<P>Det bemærkes, at der ved investering forstås foretagelse af fysiske </P>  \r\n\r\n<P>foranstaltninger. </P>  \r\n\r\n<P>Til nr. 3 </P>  \r\n\r\n<P>Lovforslagets hidtidige formulering af § 10, stk. 2, indebærer, at </P>  \r\n\r\n<P>garantien ikke kan udstrækkes til mere end 10 år. </P>  \r\n\r\n<P>Denne periode for statens garantistillelse er fastsat således, at den </P>  \r\n\r\n<P>svarer til perioden for udbetaling af ydelsestilskud i medfør af </P>  \r\n\r\n<P>lovforslagets § 8. </P>  \r\n\r\n<P>Der vil ikke blive fastsat andre bestemmelser om pengeinstitutlånenes </P>  \r\n\r\n<P>varighed, end at disse skal have en løbetid på mindst 10 år. </P>  \r\n\r\n<P>Pengeinstitutterne vil således godt kunne yde lån på mere end 10 </P>  \r\n\r\n<P>år under hensyn til ansøgernes finansieringsbehov og økonomiske </P>  \r\n\r\n<P>situation i øvrigt. </P>  \r\n\r\n<P>Det må imidlertid forventes, at mange pengeinstitutter formentlig vil </P>  \r\n\r\n<P>afpasse lånenes løbetid med garantiperiodens løbetid, da der jo </P>  \r\n\r\n<P>her er tale om lån til de økonomisk mest trængte landmænd. </P>  \r\n\r\n<P>Med henblik på at skabe bedre muligheder for, at disse landmænd kan </P>  \r\n\r\n<P>optage længerevarende lån fra pengeinstitutterne og dermed </P>  \r\n\r\n<P>udstrække tilbagebetalingstiden og den økonomiske belastning for </P>  \r\n\r\n<P>ejendommen som følge af miljøinvesteringerne, indebærer </P>  \r\n\r\n<P>ændringsforslaget, at garantiperioden udstrækkes til 15 år. </P>  \r\n\r\n<P>Til nr. 4 </P>  \r\n\r\n<P>Med den hidtidige formulering af lovforslagets § 12 har det været </P>  \r\n\r\n<P>formålet at fastsætte bestemmelser om støtte til </P>  \r\n\r\n<P>gødningsopbevaringsanlæg, jfr. lovforslagets § 1, stk. 1, og at </P>  \r\n\r\n<P>fastsætte en maksimumgrænse for støtte til sådanne anlæg. </P>  \r\n\r\n<P>Miljøministeriet er imidlertid blevet opmærksom på, at udformningen </P>  \r\n\r\n<P>af § 12 også vil gælde for støtte, som udbetales efter </P>  \r\n\r\n<P>bestemmelsen i § 1, stk. 2, hvilket ikke har været hensigten, idet </P>  \r\n\r\n<P>der kan være behov for større fleksibilitet ved fastsættelse af </P>  \r\n\r\n<P>nærmere regler om det maksimale støttebeløb til sådanne </P>  \r\n\r\n<P>investeringer i andre anlæg med tilknytning til landbruget. Den </P>  \r\n\r\n<P>foreslåede ændring åbner også mulighed for, at ejendomme kan få </P>  \r\n\r\n<P>støtte til investeringer i sådanne andre anlæg, selv om de en gang </P>  \r\n\r\n<P>har fået støtte til gødningsopbevaringsanlæg. </P>  \r\n\r\n<P>Til nr. 5 </P>  \r\n\r\n<P>Lovforslagets hidtidige formulering af § 18 stemmer overens med den </P>  \r\n\r\n<P>kreds af klageberettigede, som findes i love på </P>  \r\n\r\n<P>miljøbeskyttelsesområdet, hvor afgørelser træffes af </P>  \r\n\r\n<P>kommunalbestyrelsen. Bestemmelsen blev derfor indsat for at skabe </P>  \r\n\r\n<P>overensstemmelse med tilsvarende love, hvor kompetencen er </P>  \r\n\r\n<P>overladt kommunalbestyrelsen. </P>  \r\n\r\n<P>De berørte organisationer har imidlertid henledt opmærksomheden på, </P>  \r\n\r\n<P>at en nærmere vurdering af klagebestemmelsens karakter ikke </P>  \r\n\r\n<P>tilsiger en så omfattende kreds af klageberettigede som ved </P>  \r\n\r\n<P>egentlige miljøafgørelser. </P>  \r\n\r\n<P>Endvidere er det miljømæssige grundlag for afgørelse om støtte </P>  \r\n\r\n<P>genstand for påklage for den samme kreds, der er nævnt i </P>  \r\n\r\n<P>lovforslagets hidtidige formulering, i medfør af § 34 i </P>  \r\n\r\n<P>miljøministeriets bekendtgørelse nr. 15 af 24. januar 1986 om </P>  \r\n\r\n<P>husdyrgødning og ensilage. </P>  \r\n\r\n<P>Det findes derfor overflødigt at skabe adgang til klage over selve </P>  \r\n\r\n<P>støtteafgørelsen for andre end ansøgeren selv. </P>  \r\n\r\n<P>Dette stemmer også overens med bestemmelsen i den hidtidige </P>  \r\n\r\n<P>miljøstøttelov. </P>  \r\n\r\n<P>Ændringsforslaget indebærer, at ansøgeren kan påklage </P>  \r\n\r\n<P>kommunalbestyrelsens afgørelse inden for klagefristen på 4 uger. </P>  \r\n\r\n<P>Der findes ikke behov for, at kommunalbestyrelsens afgørelse om </P>  \r\n\r\n<P>støtte har opsættende virkning indtil udløbet af klagefristen. </P>  \r\n\r\n<P>Dette gælder også i de tilfælde, hvor ansøgeren påklager </P>  \r\n\r\n<P>afgørelsen. Baggrunden herfor er, at de typer af afgørelser, som </P>  \r\n\r\n<P>vil blive påklaget, vil være fuldstændige eller begrænsede afslag </P>  \r\n\r\n<P>på støtte. </P>  \r\n\r\n<P>Det bør dog bemærkes, at påklage af en afgørelse om støtte kan føre </P>  \r\n\r\n<P>til, at klagemyndigheden finder, at der helt eller delvis savnes </P>  \r\n\r\n<P>grundlag for den af kommunalbestyrelsen trufne afgørelse om </P>  \r\n\r\n<P>støtte. I sådanne tilfælde kan der derfor blive tale om, at </P>  \r\n\r\n<P>klagemyndigheden fastsætter et mindre støttebeløb end det, hvorom </P>  \r\n\r\n<P>kommunalbestyrelsen har givet tilsagn. I de tilfælde, hvor støtten </P>  \r\n\r\n<P>allerede er udbetalt, inden klagefristen er udløbet, kan der </P>  \r\n\r\n<P>rejses krav om tilbagebetaling af for meget udbetalt støtte. </P>  \r\n\r\n<P>Endelig indebærer ændringsforslaget en administrativ og økonomisk </P>  \r\n\r\n<P>lettelse for kommunerne. </P>  \r\n\r\n<P>Til nr. 6 </P>  \r\n\r\n<P>Kommuner og amter har som led i den generelle varmeplanlægning lavet </P>  \r\n\r\n<P>opgørelser over lokale ressourcer, herunder biogas, og er på </P>  \r\n\r\n<P>nuværende tidspunkt i færd med at undersøge, hvor ressourcerne </P>  \r\n\r\n<P>bedst kan anvendes under hensyntagen til at opnå den samlet set </P>  \r\n\r\n<P>bedste samfundsøkonomi i varmeforsyningen. </P>  \r\n\r\n<P>Igennem kommunernes og amternes varmeplanlægning er der konstateret </P>  \r\n\r\n<P>et ressourcemæssigt grundlag for, at en betydelig del af </P>  \r\n\r\n<P>varmeforsyningen kan baseres på indenlandske ressourcer i form af </P>  \r\n\r\n<P>naturgas, overskudsvarme, halm, træflis, biogas m.v. </P>  \r\n\r\n<P>Forudsætningen for at etablere kommunale fælles biogasanlæg er </P>  \r\n\r\n<P>således, at etableringen af sådanne anlæg er den samfundsøkonomisk </P>  \r\n\r\n<P>bedste løsning, og at der eksisterer et varmebehov for det område, </P>  \r\n\r\n<P>som skal forsynes. </P>  \r\n\r\n<P>Forudsætningen for at kunne planlægge og etablere fælles biogasanlæg </P>  \r\n\r\n<P>er endvidere, at der er overskydende husdyrgødning på </P>  \r\n\r\n<P>landbrugsejendommene. </P>  \r\n\r\n<P>I medfør af § 22 kan kommunalbestyrelsen indhente de nødvendige </P>  \r\n\r\n<P>oplysninger om overskudsproduktion af gødning, f.eks. i form af en </P>  \r\n\r\n<P>spørgeskemaundersøgelse. </P>  \r\n\r\n<P>Dette kan ses i sammenhæng med tilsynet med landbrugsejendomme efter </P>  \r\n\r\n<P>bekendtgørelse om husdyrgødning og ensilage m.v. nr. 15 af 24. </P>  \r\n\r\n<P>januar 1986. </P>  \r\n\r\n<P>Med udgangspunkt i en sådan kortlægning kan kommunen skønne over den </P>  \r\n\r\n<P>gødningsmængde, der ikke kan bruges på de enkelte ejendomme, og </P>  \r\n\r\n<P>vurdere, om denne mængde vil kunne være basis for etablering af </P>  \r\n\r\n<P>fælles biogasanlæg. Kommunerne kan herefter under hensyntagen til </P>  \r\n\r\n<P>varmeforsyningslovens bestemmelse om bedst mulig samfundsøkonomi </P>  \r\n\r\n<P>planlægge kommunale fælles biogasanlæg og tilbyde de implicerede </P>  \r\n\r\n<P>landmænd at aflevere deres overskydende gødning i det fælles </P>  \r\n\r\n<P>biogasanlæg. </P>  \r\n\r\n<P>Landmændene vil hermed undgå at skulle investere i individuelle </P>  \r\n\r\n<P>gødningsopbevaringsanlæg ud over i de anlæg, der giver mulighed </P>  \r\n\r\n<P>for løbende at opbevare husdyrgødning, inden den transporteres til </P>  \r\n\r\n<P>fælles biogasanlæg. Dette tidsrum vil i praksis nok ligge på </P>  \r\n\r\n<P>omkring en måned. </P>  \r\n\r\n<P>I § 22, stk. 3 og 4, er anført almindelige straffebestemmelser for </P>  \r\n\r\n<P>undladelse af at give de fornødne oplysninger. </P>  \r\n\r\n<P>Ahlmann-Ohlsen (KF) Fischer (KF) Ole Bernt Henriksen (KF) Svend </P>  \r\n\r\n<P>Åge Petersen (KF) Bente Nielsen (V) Sønderby (V) Maisted (FD) Steffensen  \r\n\r\n (KrF) fmd. Ritt Bjerregaard (S) Camre (S) Erik </P>  \r\n\r\n<P>Holst (S) Tove Lindbo Larsen (S) Henning Nielsen (S) Løvig </P>  \r\n\r\n<P>Simonsen (S) Margrete Auken (SF) nfmd. Leif Hermann (SF) Lone </P>  \r\n\r\n<P>Dybkjær (RV) </P>  \r\n\r\n<P>Partierne CD, VS og FP havde ikke medlemmer i udvalget. </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til miljøministeren til skriftlig </P>  \r\n\r\n<P>besvarelse. </P>  \r\n\r\n<P>Udvalget forstår formuleringen &#187;mindst 30 pct.&#171; i § 9 sådan, at  \r\n\r\n</P>  \r\n\r\n<P>procentsatsen kan forøges, således at man er sikker på, at der vil </P>  \r\n\r\n<P>blive oprettet fælles biogasanlæg. </P>  \r\n\r\n<P>Herefter indstiller et flertal (udvalget med undtagelse af de frie </P>  \r\n\r\n<P>demokraters medlem) lovforslaget til vedtagelse i den affattelse, </P>  \r\n\r\n<P>hvori det foreligger efter afstemningen ved 2. behandling. </P>  \r\n\r\n<P>Et mindretal (de frie demokraters medlem af udvalget) vil redegøre </P>  \r\n\r\n<P>for sin stilling ved 3. behandling. </P>  \r\n\r\n<P>Ahlmann-Ohlsen (KF) Fischer (KF) Ole Bernt Henriksen (KF) Svend </P>  \r\n\r\n<P>Åge Petersen (KF) Bente Nielsen (V) Sønderby (V) Maisted (FD) Steffensen  \r\n\r\n (KrF) fmd. Ritt Bjerregaard (S) Camre (S) Erik </P>  \r\n\r\n<P>Holst (S) Tove Lindbo Larsen (S) Henning Nielsen (S) Løvig </P>  \r\n\r\n<P>Simonsen (S) Margrete Auken (SF) nfmd. Leif Hermann (SF) Lone </P>  \r\n\r\n<P>Dybkjær (RV) </P>  \r\n\r\n<P>Partierne CD, VS og FP havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00071"
        },
        {
            "displayName": "Entydig dokumentidentifikation",
            "displayValue": "CL005851"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}