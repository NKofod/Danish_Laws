{
    "id": 36442,
    "title": "Bindende forhåndsbesked. Beskatning af konvertible obligationer til ledende medarbejdere. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18351 af 13/04/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ledende medarbejdere, der tegnede konvertible obligationer i selskab  \r\n\r\n A, anses for skattepligtige efter statsskattelovens § 4 af den fordel, der  \r\n\r\n evt. måtte opnås, såfremt det antal aktier, hvortil obligationslånet kunne  \r\n\r\n konverteres, hvade en højere kursværdi på konverteringstidspunktet end på  \r\n\r\n tidspunktet for tegning af det konvertible obligationslån. Medarbejdernes  \r\n\r\n senere salg af aktierne ville blive beskattet efter reglerne i  \r\n\r\n aktieselskabsbeskatningsloven. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bindende forhåndsbesked. Beskatning af  \r\n\r\n konvertible obligationer til ledende medarbejdere. (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>1) Vil ledende medarbejdere, der i 1988 tegner konvertible obligationer i  \r\n\r\n selskab A, være skattepligtige af den fordel, der evt. opnås, såfremt det  \r\n\r\n antal aktier, hvortil obligationslånet kan konverteres, har en højere  \r\n\r\n kursværdi på konverteringstidspunktet end på tidspunktet for tegning af det  \r\n\r\n konvertible obligationslån? </P>  \r\n\r\n<P>2) Efter hvilke regler skal medarbejderne beskattes ved et senere salg af  \r\n\r\n de ved konverteringen erhvervede aktier i A? </P>  \r\n\r\n<P>De nærmere omstændigheder var: </P>  \r\n\r\n<P>På den førstkommende generalforsamling i A, der afholdes i maj måned 1988,  \r\n\r\n påtænker bestyrelsen at indstille til generalforsamlingen, at bestyrelsen  \r\n\r\n bemyndiges til at optage et konvertibelt obligationslån på nom. 5 mio. kr.  \r\n\r\n uden fortegningsret for selskabets aktionærer. Det er herefter bestyrelsens  \r\n\r\n hensigt at tilbyde det pågældende lån til tegning blandt selskabets ledende  \r\n\r\n medarbejdere, idet tegningsretten til det konvertible obligationslån fordeles  \r\n\r\n efter en fordelingsnorm, der fastsættes af bestyrelsen. Det er hensigten, at  \r\n\r\n fordelingen af tegningsretten skal afspejle den funktion og det ansvar, som  \r\n\r\n den ledende medarbejder indtager i selskabet. </P>  \r\n\r\n<P>Tegningsretten skal omfatte ikke blot medarbejdere ansat direkte i A, men  \r\n\r\n også ledende medarbejdere i helt eller delvist ejede datterselskaber inden  \r\n\r\n for koncernen. </P>  \r\n\r\n<P>Det konvertible obligationslån, der løbende skal forrentes med en rente  \r\n\r\n svarende til Nationalbanken's diskonto + 4%, dvs. p.t. 11% p.a., skal inden  \r\n\r\n for en 3-5 års periode efter tegningen kunne konverteres til aktier i A,  \r\n\r\n således at der på tegningstidspunktet fastsættes et ombytningsforhold, der  \r\n\r\n svarer til handelsværdien af aktier i A ved tegningsperiodens udløb.  \r\n\r\n Konvertering skal kunne ske på forud fastsatte tidspunkter dog tidligst 3 år  \r\n\r\n og senest 5 år efter tegning af det konvertible obligationslån. </P>  \r\n\r\n<P>Såfremt en medarbejder ikke ønsker at deltage i en konvertering, står det  \r\n\r\n medarbejderen frit for, enten at forlange obligationslånet indfriet til pari,  \r\n\r\n eller at afvente et senere konverteringstidspunkt inden for det ovennævnte  \r\n\r\n tidsrum. Når der er gået 5 år fra tegningstidspunktet, og lånet ikke er  \r\n\r\n blevet konverteret, vil det blive indfriet. </P>  \r\n\r\n<P>Ligningsrådet bemærkede, at den påtænkte </P>  \r\n\r\n<P>ordning ikke i skattemæssig henseende reelt adskilte sig fra den  \r\n\r\n situation, hvor medarbejderne har køberet til selskabets aktier til en på  \r\n\r\n forhånd fastsat kurs. I denne situation vil medarbejderne blive beskattet af  \r\n\r\n fortjenesten ved udnyttelsen af en sådan køberet, jf. ligningsvejledningen  \r\n\r\n 1987, K 3.14.4. </P>  \r\n\r\n<P>Endvidere indebar den påtænkte ordning ikke nogen reel tabsrisiko for den  \r\n\r\n enkelte medarbejder, med mindre selskabets egenkapital tabes, idet der i  \r\n\r\n øvrigt er adgang til indfrielse på valgfri tidspunkter inden for den  \r\n\r\n førnævnte periode, ligesom lånet var optaget til sædvanlig forrentning. </P>  \r\n\r\n<P>På baggrund heraf og da tegningsretten til de konvertible obligationer  \r\n\r\n måtte anses for opnået i kraft af medarbejdernes ansættelsesforhold i  \r\n\r\n koncernen, fandt Ligningsrådet, at medarbejderne for det indkomstår, hvori de  \r\n\r\n konvertible obligationer konverteres, måtte anses for skattepligtige efter  \r\n\r\n statsskattelovens § 4 af den ved konverteringen opnåede økonomiske fordel,  \r\n\r\n der skulle opgøres som forskellen mellem aktiernes handelsværdi på  \r\n\r\n tidspunktet for udnyttelsen af konverteringsretten og tegningsbeløbet. </P>  \r\n\r\n<P>Ved et senere salg af de ved konverteringen erhvervede aktier i A, skal  \r\n\r\n medarbejderne beskattes i overensstemmelse med reglerne i  \r\n\r\n aktieavancebeskatningsloven, og som anskaffelsessum anvendes den værdi, der  \r\n\r\n danner grundlag for beskatning i henhold til statsskattelovens § 4 med tillæg  \r\n\r\n af tegningsbeløbet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort: SKAT 1988/6 side 355"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19881835101"
        },
        {
            "displayName": "Entydig dokumentidentifikation",
            "displayValue": "CA004377"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18351"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "13/04/1988"
        },
        {
            "displayName": "Administrerende myndighed",
            "displayValue": "Statsskattedirektoratet"
        },
        {
            "displayName": "Ressortministeriets journalnummer",
            "displayValue": "SD 350-4432-2696"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}