{
    "id": 109959,
    "title": "1989 BTL 161   BETÆNKNING OVER FORSLAG TIL LOV OM ADMINISTRATION AF DET EUROPÆISKE   ØKONOMISKE FÆLLESSKABS FORORDNINGER OM MARKEDSORDNINGER FOR LANDBRUGSVARER   M.V.    NR L 161 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 161",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 161 </P>  \r\n\r\n<P></P>  \r\n\r\n<P>Betænkning over Forslag til lov om administration af Det Europæiske  \r\n\r\n Økonomiske Fællesskabs forordninger om markedsordninger for landbrugsvarer  \r\n\r\n m.v. <BR>  \r\n\r\n Nr L 161 1989-90, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19900523 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til landbrugsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Brancherådet for frugt og grønt, </P>  \r\n\r\n<P>Dansk Erhvervsgartnerforening, </P>  \r\n\r\n<P>Danske Husmandsforeninger, </P>  \r\n\r\n<P>De Danske Landboforeninger og </P>  \r\n\r\n<P>Landbrugsraadet. </P>  \r\n\r\n<P>Der er af landbrugsministern og af to mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Landbrugsministeren har over for udvalget tilkendegivet, at ministeren -  \r\n\r\n når der i medfør af lovforslagets § 1, stk. 1, skal fastsættes regler og  \r\n\r\n øvrige foranstaltninger, der er nødvendige for anvendelsen i Danmark af EF's  \r\n\r\n forordninger på landbrugsområdet, og når der i medfør af § 1, stk. 2,  \r\n\r\n eventuelt fastsættes bestemmelser om fravigelse af regler i forordningerne i  \r\n\r\n det omfang, disse indeholder adgang hertil - vil orientere Folketingets  \r\n\r\n Markedsudvalg eller Folketingets Landbrugs- og Fiskeriudvalg om væsentlige  \r\n\r\n spørgsmål, inden ministeren træffer afgørelse og sætter foranstaltningerne i  \r\n\r\n kraft. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse</I> med det af landbrugsministeren stillede ændringsforslag.  \r\n\r\n Flertallet vil stemme imod de af mindretallene stillede ændringsforslag. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de af mindretallet stillede  \r\n\r\n ændringsforslag og vil ved lovforslagets 2. behandling redegøre for sin  \r\n\r\n stilling til det af landbrugsministeren stillede ændringsforslag.  \r\n\r\n Mindretallet vil stemme imod de øvrige ændringsforslag. </P>  \r\n\r\n<P>Mindretallet foreslår ved de stillede ændringsforslag landbrugsministerens  \r\n\r\n bemyndigelse til at tillade oprettelse af afgiftsfonde fjernet bortset fra  \r\n\r\n promilleafgiftsfondene. Socialistisk Folkeparti mener ikke, at det er en  \r\n\r\n lovmæssig opgave at lave afgifter med tilhørende fonde til privat udnyttelse.  \r\n\r\n SF mener, at landbrugserhvervet via sine beslutningsprocesser selv må klare  \r\n\r\n den opgave, det er at skaffe penge til de opgaver, som de nuværende  \r\n\r\n afgiftsfonde påtager sig, bortset fra de tilfælde, hvor der er tale om  \r\n\r\n sygdomsbekæmpelse, forebyggelse og presserende miljømæssige opgaver. Disse  \r\n\r\n opgaver foreslår SF overført til udelukkende at ligge i  \r\n\r\n promilleafgiftsfondene. SF foreslår samtidig, at administrationen af  \r\n\r\n promilleafgiftsfondene skal være i Landbrugsministeriet. Skatter og afgifter  \r\n\r\n bør efter SF's mening administreres af ministre og ministerier og ikke af  \r\n\r\n private personer, både når de opkræves, og når de bruges. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling, men har dog  \r\n\r\n stillet ændringsforslag. Mindretallet kan med de kaotiske forhold, der i  \r\n\r\n øjeblikket hersker om landbrugets fonde, ikke tage et medansvar for disse.  \r\n\r\n</P>  \r\n\r\n<P>Mindretallet bemærker, at § 3 i lovforslaget er nødvendigt for at  \r\n\r\n opretholde Det Europæiske Økonomiske Fællesskabs regler vedrørende  \r\n\r\n indberetningspligt for landbrugsområdet, men derudover er det et meget  \r\n\r\n bureaukratisk forslag til bemyndigelseslov. </P>  \r\n\r\n<P>Der er al mulig grund til, at landbrugets &#187;fondsvirksomhed&#171;  \r\n\r\n bliver stærkt begrænset. Alt for mange offentlige midler er druknet i  \r\n\r\n &#187;fondsroderiet&#171;. Fremskridtspartiet anbefaler derfor, at man fra  \r\n\r\n Landbrugsministeriets side tager initiativ til at få bragt orden i  \r\n\r\n landbrugsfondene og til at få de offentlige tilskud nedsat. </P>  \r\n\r\n<P>Ændringsforslag </P>  \r\n\r\n<P>Til § 2 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>1)</B> I <I>stk. 3</I> ændres ordene &#187;Arbejderbevægelsens  \r\n\r\n Erhvervsråd 1 og Forbrugerrådet 1 medlem&#171; til: &#187;Landsforeningen af  \r\n\r\n Danske Svineproducenter og Tolvmandsforeningerne 1 medlem&#171;. </P>  \r\n\r\n<P>Af et <I>mindretal</I> (SF): </P>  \r\n\r\n<P>Til § 6 </P>  \r\n\r\n<P> <B>2)</B> Paragraffen affattes således: </P>  \r\n\r\n<P> <B>&#187;§ 6.</B> Den del af den amtskommunale grundskyld, der i henhold  \r\n\r\n til lov om beskatning til kommunerne af faste ejendomme indbetales til  \r\n\r\n statskassen, indgår i fonde. Fondene administreres af landbrugsministeren,  \r\n\r\n der ligeledes fastsætter de nærmere regler om indbetalingen af de offentlige  \r\n\r\n midler, som indgår i fondene.&#171; </P>  \r\n\r\n<P>Til § 7 </P>  \r\n\r\n<P> <B>3)</B> Paragraffen affattes således: </P>  \r\n\r\n<P> <B>&#187;§ 7.</B> Fondenes midler anvendes til finansiering af  \r\n\r\n foranstaltninger i forbindelse med sygdomsforebyggelse og sygdomsbekæmpelse  \r\n\r\n samt til dækning af omkostningerne ved kontrol med midlernes korrekte  \r\n\r\n anvendelse. Landbrugsministeren kan dog bestemme, at indtil 25 pct. af  \r\n\r\n midlerne kan anvendes til miljøforbedrende investeringer i landbruget, og at  \r\n\r\n en del af midlerne kan anvendes til betaling af omkostningerne ved kontrollen  \r\n\r\n med overholdelsen af de i § 1 nævnte forordninger. </P>  \r\n\r\n<P> <I>Stk. 2.</I> De i § 2 nævnte udvalg rådgiver landbrugsministeren i  \r\n\r\n forbindelse med anvendelsen af de i § 6, stk. 1, nævnte midler.&#171; </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>4)</B> I <I>stk. 1</I> udgår ordene &#187;afsætningsfremme&#171; og  \r\n\r\n &#187;rådgivning, uddannelse,&#187;. </P>  \r\n\r\n<P>Af et <I>mindretal</I> (SF): </P>  \r\n\r\n<P>Til § 8 </P>  \r\n\r\n<P> <B>5)</B> Paragraffen udgår. </P>  \r\n\r\n<P>Af <I>landbrugsministeren,</I> tiltrådt af et <I>flertal</I> (udvalget med  \r\n\r\n undtagelse af SF og FP): </P>  \r\n\r\n<P> <B>6)</B>  <I>Stk. 1</I> affattes således: </P>  \r\n\r\n<P>&#187;Hver af de i § 6, stk. 1 og 2, nævnte fonde ledes af en bestyrelse,  \r\n\r\n der udpeges af landbrugsministeren efter indhentet udtalelse fra de  \r\n\r\n repræsentative brancheorganisationer henholdsvis de generelle  \r\n\r\n landbrugsorganisationer og fra Arbejderbevægelsens Erhvervsråd og  \r\n\r\n Forbrugerrådet. Fondenes vedtægter skal godkendes af  \r\n\r\n landbrugsministeren.&#171; </P>  \r\n\r\n<P>Af et <I>mindretal</I> (SF): </P>  \r\n\r\n<P>Til § 9 </P>  \r\n\r\n<P> <B>7)</B> Paragraffen udgår. </P>  \r\n\r\n<P>Til § 10 </P>  \r\n\r\n<P> <B>8)</B>  <I>Stk. 3</I> affattes således: </P>  \r\n\r\n<P> <I>&#187;Stk. 3.</I> Landbrugsministeren kan fastsætte regler om den  \r\n\r\n regnskabsførelse m.v., der skal følges i forbindelse med anvendelse af de i §  \r\n\r\n 6 nævnte midler.&#171; </P>  \r\n\r\n<P> <B>9)</B>  <I>Stk. 4</I> udgår. </P>  \r\n\r\n<P>Til § 11 </P>  \r\n\r\n<P> <B>10)</B> Paragraffen udgår. </P>  \r\n\r\n<P>Til § 23 </P>  \r\n\r\n<P> <B>11)</B> I <I>stk. 3</I> udgår &#187;§ 10, stk. 4, sidste pkt.,&#187;.  \r\n\r\n</P>  \r\n\r\n<P> <B>12)</B>  <I>Stk. 6</I> og <I>stk. 8</I> udgår. </P>  \r\n\r\n<P>Til § 26 </P>  \r\n\r\n<P>Af et <I>mindretal</I> (FP): </P>  \r\n\r\n<P> <B>13)</B> Paragraffen udgår. </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Det foreslås, at et medlem udpeget af Arbejderbevægelsens Erhvervsråd og  \r\n\r\n et medlem af Forbrugerrådet udgår. I stedet udpeges der et medlem af Danske  \r\n\r\n Svineproducenter og et medlem af Tolvmandsforeningerne. </P>  \r\n\r\n<P>Til nr. 2 </P>  \r\n\r\n<P>Med ændringsforslaget fjernes muligheden for at oprette afgiftsfonde  \r\n\r\n bortset fra promilleafgiftsfondene. Samtidig overføres administrationen af  \r\n\r\n promilleafgiftsfondene til landbrugsministeren. </P>  \r\n\r\n<P>Til nr. 3 </P>  \r\n\r\n<P>Ændringsforslaget begrænser formålene for anvendelsen af  \r\n\r\n promilleafgiftsfondenes midler til sygdomsbekæmpelse, sygdomsforebyggelse og  \r\n\r\n miljøforanstaltninger. </P>  \r\n\r\n<P>Til nr. 4 </P>  \r\n\r\n<P>Afsætningsfremmemidlerne anvendes til reklameforanstaltninger i ind- og  \r\n\r\n udland og til deltagelse i messer og udstillinger. Efter Fremskridtspartiets  \r\n\r\n opfattelse må firmaerne selv klare dette. Midlerne til rådgivning og  \r\n\r\n uddannelse anvendes udelukkende i landbrugs- og husmandsforeningernes regi og  \r\n\r\n er dermed med til at fastholde organisationsstrukturen. </P>  \r\n\r\n<P>Til nr. 5 og 7-12 </P>  \r\n\r\n<P>Ændringsforslagene er konsekvenser af de under nr. 2 og 3 stillede  \r\n\r\n ændringsforslag. </P>  \r\n\r\n<P>Til nr. 6 </P>  \r\n\r\n<P>Ændringsforslaget tilsigter at sikre en bred sammensætning af  \r\n\r\n bestyrelserne, således at der også indhentes udtalelse hos de lønmodtager- og  \r\n\r\n forbrugerorganisationer, som efter den gældende lov er sikret indflydelse som  \r\n\r\n medlemmer af § 2-udvalgene. Bestemmelsen indebærer ikke, at organisationerne  \r\n\r\n nødvendigvis fremsætter udtalelse om samtlige bestyrelsers sammensætning.  \r\n\r\n</P>  \r\n\r\n<P>Til nr. 13 </P>  \r\n\r\n<P>Det er uacceptabelt, at uforsætlige og uagtsomme handlinger nu bliver  \r\n\r\n strafbare. </P>  \r\n\r\n<P> <I>Collet (KF)</I> fmd. <I>Rønholt (KF) Eva Møller (KF) Svend Heiselberg  \r\n\r\n (V) Sønderby (V) Ernst B. Schmidt (FP) Larsen-Ledet (RV) Jette Pors (CD)  \r\n\r\n Lysholm Christensen (KRF) Eva Fatum (S) Erling Christensen (S) Arne Jensen  \r\n\r\n (S) Henning Nielsen (S) Bjørn Westh (S) Gade (SF) Birthe Hansen (SF) Inger  \r\n\r\n Harms (SF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/07/1990"
        },
        {
            "displayName": "Accession",
            "displayValue": "198914K00161"
        },
        {
            "displayName": "Entydig dokumentidentifikation",
            "displayValue": "CL003517"
        },
        {
            "displayName": "Dato for førstegangsindlæggelse",
            "displayValue": "11/07/1990"
        },
        {
            "displayName": "Dato for indlæggelse",
            "displayValue": "11/07/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}