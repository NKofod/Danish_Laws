{
    "id": 35142,
    "title": "Kommentar til afgørelser fra Den Sociale Ankestyrelse - af fuldmægtig Frank Bøgh Madsen fra Ankestyrelsen - 'Der lægges mest vægt på den oprindelige forklaring' - arbejdsskadeforsikring (* 2) ",
    "documentTypeId": "980",
    "isSagsforlobPeriodValid": false,
    "shortName": "KOM nr 19307 af 31/07/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I denne artikel behandles spørgsmålet om bevisvurdering ved ændret  \r\n\r\n forklaring i sager om anerkendelse af ulykkestilfælde efter  \r\n\r\n arbejdsskadeforsikringsloven. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kommentar til afgørelser fra Den Sociale  \r\n\r\n Ankestyrelse - af fuldmægtig Frank Bøgh Madsen fra Ankestyrelsen - &#187;Der  \r\n\r\n lægges mest vægt på den oprindelige forklaring&#171; - arbejdsskadeforsikring  \r\n\r\n (* 2) </H1>  \r\n\r\n<P></P>  \r\n\r\n<P>I denne artikel behandles spørgsmålet om bevisvurdering ved ændret  \r\n\r\n forklaring i sager om anerkendelse af ulykkestilfælde efter  \r\n\r\n arbejdsskadeforsikringsloven. </P>  \r\n\r\n<P>- - - </P>  \r\n\r\n<P>Ved Højesterets dom af 11. januar 1993 er det fastslået, at der ved et  \r\n\r\n ulykkestilfælde i arbejdsskadeforsikringslovens forstand forstås &#187;en  \r\n\r\n tilfældig, af den forsikredes vilje uafhængig, pludselig udefra kommende  \r\n\r\n indvirkning på legemet, som har en påviselig beskadigelse af dette til  \r\n\r\n følge.&#171; (* 1) </P>  \r\n\r\n<P>Afgørelsen af, om der foreligger et ulykkestilfælde i en  \r\n\r\n arbejdsskadeforsikringsssag træffes normalt på grundlag af følgende akter:  \r\n\r\n</P>  \r\n\r\n<P>En anmeldelse udfyldt af arbejdsgiver eller undertiden af tilskadekomne  \r\n\r\n selv, en lægeerklæring, der er udarbejdet i tilslutning til anmeldelsen, og  \r\n\r\n tilskadekomnes besvarelse af et spørgeskema fra Arbejdsskadestyrelsen  \r\n\r\n og/eller fra forsikringsselskabet, hvor der er tegnet lovpligtig  \r\n\r\n arbejdsskadeforsikring. </P>  \r\n\r\n<P>I hovedparten af ulykkessager er der ikke tvivl om, hvorvidt der er sket  \r\n\r\n et ulykkestilfælde i lovens forstand. Særligt i sager om anerkendelse af  \r\n\r\n løfteskader opstår der imidlertid hyppigt bevismæssig tvivl om, hvorvidt der  \r\n\r\n er indtrådt en forsikringsbegivenhed, der kan anerkendes som ulykkestilfælde.  \r\n\r\n</P>  \r\n\r\n<P>Nye oplysninger </P>  \r\n\r\n<P>Der fremkommer i flere tilfælde som led i anken og efter sagens behandling  \r\n\r\n og afgørelse i Arbejdsskadestyrelsen nye oplysninger om det faktiske  \r\n\r\n hændelsesforløb fra tilskadekomne, dennes partsrepræsentant, arbejdsgiveren,  \r\n\r\n forsikringsselskabet eller andre. Der må derfor foretages en bevismæssig  \r\n\r\n vurdering af disse oplysninger, ved Ankestyrelsens afgørelse af, om det kan  \r\n\r\n anses for tilstrækkeligt sandsynliggjort, at der har foreligget et  \r\n\r\n ulykkestilfælde i arbejdsskadeforsikringslovens forstand. </P>  \r\n\r\n<P>Praksis </P>  \r\n\r\n<P>Ankestyrelsens praksis er tidligere beskrevet i Social Meddelelse SM  \r\n\r\n U-3-88. I denne sag fandt An-kestyrelsen, at et anmeldt rygtilfælde i maj  \r\n\r\n 1984 ikke kunne anerkendes som en arbejdsskade i  \r\n\r\n arbejdsskadeforsikringslovens forstand. </P>  \r\n\r\n<P>Ankestyrelsen henviste til, at der ved bedømmelsen af, om tilfældet kunne  \r\n\r\n henføres under arbejdsskadeforsikringsloven, måtte lægges mest vægt på de  \r\n\r\n oplysninger om hændelsesforløbet, som fremgik af den skriftlige anmeldelse,  \r\n\r\n tilskadekomnes svar på forsikringsselskabets spørgeskema og hendes brev til  \r\n\r\n Sikringsstyrelsen (nu Arbejdsskadestyrelsen). </P>  \r\n\r\n<P>Af disse beskrivelser fremgik det ikke, at tilskadekomne skulle have været  \r\n\r\n udsat for et ulykkestilfælde, eller hvad dermed kunne ligestilles, i  \r\n\r\n forbindelse med rygsmerternes opståen. </P>  \r\n\r\n<P>Ved afgørelsen kunne Ankestyrelsen således ikke lægge vægt på den ændrede  \r\n\r\n beskrivelse af hændelsesforløbet, som tilskadekomne efterfølgende havde  \r\n\r\n givet. </P>  \r\n\r\n<P>Tilskadekomne anlagde sag mod Ankestyrelsen ved Østre Landsret. </P>  \r\n\r\n<P>Under domsforhandlingen tilkendegav landsretten efter votering, at  \r\n\r\n tilskadekomne ikke havde løftet bevisbyrden for, at den ryglidelse, hun havde  \r\n\r\n pådraget sig, var en arbejdsskade i arbejdsskadeforsikringslovens forstand.  \r\n\r\n Retten lagde herved vægt på, at tilskadekomne/sagsøgeren efterfølgende havde  \r\n\r\n uddybet og ændret sin forklaring vedrørende årsagen til skadens opståen.  \r\n\r\n Landsretten henstillede derfor til tilskadekomne, at hun hævede sagen,  \r\n\r\n hvilket hun gjorde. </P>  \r\n\r\n<P>Siden 1988 har Ankestyrelsen haft mange lignende sager til behandling. Der  \r\n\r\n kan bl.a. henvises til SM U-15-94, sag nr. 5. </P>  \r\n\r\n<P>I denne sag fandt Ankestyrelsen, at et forløftningstilfælde ikke kunne  \r\n\r\n anerkendes som et ulykkestilfælde efter lovens § 9, nr. 1. </P>  \r\n\r\n<P>Ankestyrelsen lagde ved afgørelsen til grund, at der efter beskrivelsen i  \r\n\r\n anmeldelsen, i lægeerklæring I og i spørgeskemaet fra forsikringsselskabet,  \r\n\r\n ikke ved den anmeldte lejlighed var tale om en udefra kommende, pludselig  \r\n\r\n indtrædende begivenhed med skadelig påvirkning til følge. </P>  \r\n\r\n<P>Der var således ikke indtruffet et ulykkestilfælde i lovens forstand. </P>  \r\n\r\n<P>Ankestyrelsen lagde afgørende vægt på, at tilskadekomne oprindelig på  \r\n\r\n spørgsmålet om, hvad der skete ved den pågældende lejlighed, som efter hendes  \r\n\r\n mening havde forårsaget lidelsen, havde oplyst, at det kunne hun ikke svare  \r\n\r\n på. Kvinden havde endvidere oplyst, at der ikke indtraf noget, som afveg fra  \r\n\r\n arbejdets sædvanlige gang. </P>  \r\n\r\n<P>Ankestyrelsen kunne således ikke lægge vægt på den ændrede beskrivelse af  \r\n\r\n hændelsesforløbet, som tilskadekomnes forbund efterfølgende havde givet i et  \r\n\r\n brev til Arbejdsskadestyrelsen. </P>  \r\n\r\n<P>Folketingets Ombudsmand </P>  \r\n\r\n<P>En del af disse afviste anerkendelsessager bliver indbragt for  \r\n\r\n Folketingets Ombudsmand, der i sine svar ofte har tilkendegivet, at  \r\n\r\n ombudsmandsinstitutionen er et mindre egnet forum for afklaring af eventuelle  \r\n\r\n bevisspørgsmål, bl.a. fordi Ombudsmanden i almindelighed ikke har mulighed  \r\n\r\n for at afhøre vidner i sagen, da han behandler klager på et skriftligt  \r\n\r\n grundlag. </P>  \r\n\r\n<P>Ombudsmanden har endvidere bemærket, at den endelige afgørelse af, hvad  \r\n\r\n der skete ved den anmeldte lejlighed, og om hændelsesforløbet retligt kan  \r\n\r\n karakteriseres som en ulykke, henhører under domstolene. </P>  \r\n\r\n<P>Senere sager </P>  \r\n\r\n<P>Siden Ankestyrelsen i marts 1988 udsendte den ovenfor nævnte Sociale  \r\n\r\n Meddelelse SM U-3-88 har der været anlagt en del sager mod styrelsen ved  \r\n\r\n Østre Landsret med påstand om, at styrelsen skulle anerkende en anmeldt  \r\n\r\n hændelse som et ulykkestilfælde på grundlag af en ændret forklaring om  \r\n\r\n hændelsesforløbet. </P>  \r\n\r\n<P>Alle disse sager er blevet hævet, efter at Landsretten har tilkendegivet,  \r\n\r\n at Ankestyrelsen ved en eventuel dom ville blive frifundet. </P>  \r\n\r\n<P>Det er fremhævet i tilkendegivelserne, at Landsretten ved bevisvurderingen  \r\n\r\n må tillægge de først afgivne oplysninger om hændelsesforløbet afgørende  \r\n\r\n betydning. </P>  \r\n\r\n<P>Afsluttende bemærkninger </P>  \r\n\r\n<P>Ved vurderingen af om der er beskrevet et ulykkestilfælde gælder de  \r\n\r\n almindelige bevisbyrderegler, dvs. at det er den, der rejser  \r\n\r\n erstatningskravet, der som udgangspunkt skal bevise eller sandsynliggøre, at  \r\n\r\n der er indtruffet et ulykkestilfælde i arbejdsskadeforsikringslovens  \r\n\r\n forstand. Bevisbyrden lettes dog ved, at Arbejds-skadestyrelsen og  \r\n\r\n Ankestyrelsen medvirker ved fremskaffelse af de nødvendige oplysninger til  \r\n\r\n sagens afgørelse. </P>  \r\n\r\n<P>Hvis det efter de første forklarin-ger i sagen ikke er tilstrækkeligt  \r\n\r\n sandsynliggjort, at der er sket et ulykkestilfælde i lovens forstand, vil  \r\n\r\n der, hvis de senere forklaringer må betegnes som ændrede forklaringer i  \r\n\r\n forhold til de oprindelige beskrivelser af hændelsesforløbet, med støtte i  \r\n\r\n Østre Landsrets tilkendegivelser blive lagt vægt på de forklaringer, som  \r\n\r\n tidsmæssigt ligger tættest på hændelsestidspunktet. </P>  \r\n\r\n<P>Det er derfor af afgørende betydning for den bevismæssige vurdering af  \r\n\r\n sagerne, at de nærmere omstændigheder ved den anmeldte hændelse er beskrevet  \r\n\r\n så præcist og på et så tidligt tidspunkt i sagsforløbet som muligt. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Højesteretsdommen er trykt i Ugeskrift for Retsvæsen 1993, side 226  \r\n\r\n med kommentarer i Ugeskrift for Retsvæsen 1993, afdeling B, side 220.  \r\n\r\n Ankestyrelsen har i SM U-1-93 orienteret om sagen. </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Nyt fra Ankestyrelsen nr. 2, juli 1995, side 23.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/10/1997"
        },
        {
            "displayName": "Accession",
            "displayValue": "W19951930727"
        },
        {
            "displayName": "Entydig dokumentidentifikation",
            "displayValue": "CA003077"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Kommentar"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19307"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "31/07/1995"
        },
        {
            "displayName": "Administrerende myndighed",
            "displayValue": "Den Sociale Ankestyrelse"
        },
        {
            "displayName": "Ressortministeriets journalnummer",
            "displayValue": "Socialministeriet, Den Sociale Ankestyrelse"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}