{
    "id": 61765,
    "title": "Cirkulære om fritagelse for særlig indkomstskat af ekspropriationserstatninger ",
    "documentTypeId": "140",
    "isSagsforlobPeriodValid": false,
    "shortName": "CIR nr 21 af 31/01/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om fritagelse for særlig indkomstskat  \r\n\r\n af ekspropriationserstatninger </H1>  \r\n\r\n<P></P>  \r\n\r\n<BR>  \r\n\r\n<P>Hermed følger eksemplarer af lovbekendtgørelse nr. 561 af lov om særlig  \r\n\r\n indkomstskat m.v. I lovbekendtgørelsen er indarbejdet de ændringer i forhold  \r\n\r\n til lovbekendtgørelse nr. 454 af 19. juli 1977, der følger af lov nr. 604 af  \r\n\r\n 14. december 1977 om ændring af forskellige skattelove (medhjælpende  \r\n\r\n ægtefælle), lov nr. 281 af 8. juni 1978 om ændring af forskellige skattelove  \r\n\r\n (afskrivning på bygninger på lejet grund m.v.) og lov nr. 245 af 8. juni 1979  \r\n\r\n om ændring af lov om særlig indkomstskat m.v. (fritagelse for beskatning af  \r\n\r\n ekspropriationserstatninger). </P>  \r\n\r\n<P>Lov nr. 6 4 af 14. december 1977 og lov nr. 281 af 8. juni 1978 er omtalt  \r\n\r\n i henholdsvis skattedepartementets cirkulære nr. 57 af 22. marts 1979 og  \r\n\r\n skattedepartementets cirkulære nr. 230 af 11. december 1978. I nærværende  \r\n\r\n cirkulære omtales kun de ændringer, der er gennemført ved lov nr. 245 af 8.  \r\n\r\n juni 1979 (fritagelse for beskatning af ekspropriationserstatninger). </P>  \r\n\r\n<P CLASS=PUNKT> <B>1.</B> Efter § 2C i lov om særlig indkomstskat er indsat  \r\n\r\n en ny paragraf, § 2D, om fritagelse for ved opgørelsen af den særlige  \r\n\r\n indkomst at medregne fortjeneste af den i § 2, nr. 13, omhandlede art, der er  \r\n\r\n indvundet ved modtagelsen af en ekspropriationserstatning eller er indvundet  \r\n\r\n som fortjeneste ved salg til en erhverver, der efter formålet med  \r\n\r\n erhvervelsen opfylder betingelserne for at ekspropriere ejendommen (i det  \r\n\r\n følgende betegnet som frivillige overdragelser). </P>  \r\n\r\n<P>Samtidig er § 7A, stk. 6, ophævet, ligesom der er foretaget forskellige  \r\n\r\n ændringer af redaktionel art. </P>  \r\n\r\n<P CLASS=PUNKT> <B>2.</B> Efter de hidtil gældende regler var fortjeneste,  \r\n\r\n som opnås i forbindelse med afståelse af fast ejendom ved ekspropriation,  \r\n\r\n skattepligtig efter samme regler som fortjeneste ved anden afståelse. I de  \r\n\r\n tilfælde, hvor fortjenesten var omfattet af reglerne om særlig indkomstskat,  \r\n\r\n har der dog været indrømmet et særligt fradrag på 30.000 kr. ved opgørelsen  \r\n\r\n af den skattepligtige fortjeneste. De samme regler var gældende for  \r\n\r\n fredningserstatninger. </P>  \r\n\r\n<P>Efter den nye bestemmelse i § 2D skal fortjeneste af den ovennævnte art  \r\n\r\n ikke medregnes ved opgørelsen af den skattepligtige særlige indkomst. </P>  \r\n\r\n<P CLASS=PUNKT> <B>3.</B> Bestemmelsen i § 2D har ifølge den nye lov virkning  \r\n\r\n for ejendomsafståelser, som er sket den 15. maj 1979 eller senere. For  \r\n\r\n ejendomsafståelser før 15. maj 1979 gælder 30.000 kr.s-reglen. </P>  \r\n\r\n<P>I tilfælde af statslige ekspropriationer (herunder ekspropriationer til  \r\n\r\n fordel for koncessionerede selskaber), der gennemføres efter reglerne i  \r\n\r\n ekspropriationsprocedureloven (lov nr. 186 af 4. juni 1964), anses  \r\n\r\n ejendomsafståelsen for sket ved ekspropriationsforretningens foretagelse,  \r\n\r\n jfr. den nævnte lovs § 15. Ved amtskommunale og kommunale ekspropriationer  \r\n\r\n anses ejendomsafståelsen for sket ved amtsrådets, henholdsvis  \r\n\r\n kommunalbestyrelsens, vedtagelse om ekspropriationens gennemførelse. Eventuel  \r\n\r\n anke over ekspropriationens lovlighed eller erstatningsudmålingen medfører  \r\n\r\n ikke, at ekspropriationen (ejendomsafståelsen) anses for gennemført på et  \r\n\r\n andet (senere) tidspunkt. </P>  \r\n\r\n<P>Ved frivillige overdragelser anses afståelsen for sket på det tidspunkt,  \r\n\r\n da der mellem køber og sælger er indgået en endelig og bindende aftale om  \r\n\r\n ejendommens overdragelse, jfr. de nærmere regler herom i pkt. 10 i  \r\n\r\n skattedepartementets cirkulære nr. 250 af 29. december 1975. </P>  \r\n\r\n<P CLASS=PUNKT> <B>4.</B> Ved de frivillige overdragelser er det en  \r\n\r\n betingelse for at opnå fritagelse for beskatning, at erhververen efter  \r\n\r\n formålet med erhvervelsen opfylder betingelserne for at ekspropriere. Ifølge  \r\n\r\n den praksis, der er udformet omkring det tidligere 30.000 kr.-fradrag, må det  \r\n\r\n antages at være en betingelse for fritagelse for beskatning i denne  \r\n\r\n situation, at den frivillige overdragelse sker i stedet for en aktuel og  \r\n\r\n planlagt ekspropriation, d.v.s. at erhververen, hvis aftale om frivillig  \r\n\r\n overdragelse ikke indgås, har hjemmel til inden for kort tid at gennemføre en  \r\n\r\n ekspropriation. </P>  \r\n\r\n<P>I tilfælde, hvor en kommune anerkender sin pligt til at overtage en  \r\n\r\n ejendom, efter at anmodning herom er fremsat af ejeren i henhold til  \r\n\r\n kommuneplanlovens § 32, stk. 1, kan en eventuel fortjeneste ved afståelsen  \r\n\r\n derfor alene anses for omfattet af skattefritagelsen, såfremt en  \r\n\r\n ekspropriation af ejendommen i henhold til kommuneplanlovens § 34 er planlagt  \r\n\r\n og forestående. </P>  \r\n\r\n<P CLASS=PUNKT> <B>5.</B> Erstatninger, der udbetales i medfør af kapitel III  \r\n\r\n i naturfredningsloven (lovbekendtgørelse nr. 435 af 1. september 1978) er  \r\n\r\n omfattet af skattefritagelsesbestemmelsen. Afståelsen anses i denne  \r\n\r\n forbindelse for sket ved fredningsnævnets afgørelse om fredning eller  \r\n\r\n afståelse. Overdragelser til staten i medfør af lov nr. 230 af 7. juni 1972  \r\n\r\n om erhvervelse af fast ejendom til fritidsformål vil være omfattet af  \r\n\r\n fritagelsen, såfremt staten har hjemmel til at foretage ekspropriation, jfr.  \r\n\r\n lovens § 7, dvs. i tilfælde, hvor det på grundlag af en iværksat planlægning  \r\n\r\n til fremme af befolkningens rekreative interesser findes, at ejendommen eller  \r\n\r\n en del af denne er særlig egnet til fremme af lovens formål og når det  \r\n\r\n endvidere er af væsentlig betydning at råde over ejendommen for at sikre  \r\n\r\n gennemførelsen af en iværksat planlægning til fremme af lovens formål. </P>  \r\n\r\n<P CLASS=PUNKT> <B>6.</B> Jordfordeling i forbindelse med ekspropriation er  \r\n\r\n omfattet af skattefritagelsen, når jordfordelingen gennemføres ved  \r\n\r\n ekspropriation. Det samme gælder, når en offentlig myndighed, der kunne have  \r\n\r\n eksproprieret arealerne til jordfordeling, i stedet erhverver arealerne ved  \r\n\r\n køb, men til det samme formål. Som eksempler kan nævnes erhvervelser efter §  \r\n\r\n 51, stk. 3, i lov om offentlige veje og § 16, stk. 3, i lov om fremgangsmåden  \r\n\r\n ved ekspropriation vedrørende fast ejendom. Derimod er der ikke hjemmel til  \r\n\r\n at anvende fritagelsesbestemmelsen i de tilfælde, hvor en  \r\n\r\n jordfordelingsmyndighed står som erhverver i forbindelse med en  \r\n\r\n jordfordeling, idet jordfordelingsmyndigheden ikke har  \r\n\r\n ekspropriationsbeføjelse. Lov om særlig indkomstskat § 7A, stk. 8, vil i  \r\n\r\n disse tilfælde fortsat finde anvendelse. </P>  \r\n\r\n<P>Er en jordfordeling i forbindelse med en ekspropriation omfattet af  \r\n\r\n skattefritagelsen, betyder det, at et beløb, som en lodsejer modtager udover  \r\n\r\n en eventuel tildeling af et nyt jordstykke til delvis erstatning for det  \r\n\r\n afgivne, er skattefrit. Ved en senere afståelse af det i forbindelse med en  \r\n\r\n sådan jordfordeling erhvervede areal, medregnes det modtagne jordstykke i den  \r\n\r\n regulerede anskaffelsessum til den værdi, det havde på det tidspunkt, hvor  \r\n\r\n ejeren modtog det i forbindelse med jordfordelingen. </P>  \r\n\r\n<P CLASS=PUNKT> <B>7.</B> Fritagelsen gælder for erstatninger, der udbetales  \r\n\r\n ved afståelse af middelbare rettigheder over fast ejendom, servitutter m.v.  \r\n\r\n</P>  \r\n\r\n<P CLASS=PUNKT> <B>8.</B> Loven omfatter ikke de tilfælde, hvor der i stedet  \r\n\r\n for særlig indkomstskat skal svares afståelsesafgift, d.v.s. de tilfælde,  \r\n\r\n hvor en landejendom eksproprieres, efter at den er inddraget i byzone eller  \r\n\r\n sommerhusområde. </P>  \r\n\r\n<P>Endvidere omfatter fritagelsesreglen ikke de tilfælde, hvor der skal  \r\n\r\n svares almindelig indkomstskat, fordi den afståede ejendom er erhvervet som  \r\n\r\n led i næring eller i spekulationshensigt. </P>  \r\n\r\n<P>Fritagelsen for beskatning af ekspropriationserstatninger gælder heller  \r\n\r\n ikke i de tilfælde, hvor beskatningen sker i medfør af reglerne om genvundne  \r\n\r\n afskrivninger i lov om særlig indkomstskat § 2, nr. 2. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 31. januar 1980  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/ Karen N. Dahl </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/03/1980"
        },
        {
            "displayName": "Accession",
            "displayValue": "C19800002109"
        },
        {
            "displayName": "Entydig dokumentidentifikation",
            "displayValue": "CM020746"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "31/01/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 4. j. nr. 16-132/79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}