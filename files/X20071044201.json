{
    "id": 116465,
    "title": "Fratrædelsesgodtgørelse, opsigelsesvarsel, uddannelsesorlov, dagpenge, manglende tilmelding til AF, vejledning",
    "documentTypeId": "230",
    "isSagsforlobPeriodValid": true,
    "shortName": "AFG nr 10442 af 24/08/2007",
    "documentHtml": "<div class=\"bjelke\">Den fulde tekst</div><p class=\"Titel2\">Fratrædelsesgodtgørelse, opsigelsesvarsel, uddannelsesorlov, dagpenge, manglende tilmelding til AF, vejledning</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Den 15. november 1999 meddelte arbejdsgiveren, at man var indstillet på, at der blev indgået en uddannelsesaftale under forudsætning af, at ansættelsesforholdet blev bragt til ophør. Det var forud for indgåelsen af uddannelsesaftalen aftalt, at ansættelsesforholdet ophørte med udgangen af januar 2001 efter opsigelse fra medlemmet. Medlemmet fik fratrædelsesgodtgørelse svarende til 7 måneders løn.</div>\r\n        </p>\r\n        <p class=\"Tekst2\">\r\n          <div>Arbejdsformidlingen bevilgede den 8. december 1999 uddannelsesorlov for perioden 10. januar 2000 til 31. december 2000.</div>\r\n        </p>\r\n        <p class=\"Tekst2\">\r\n          <div>Det fremgik af ledighedserklæringen, at opsigelsen skyldtes manglende arbejde.</div>\r\n        </p>\r\n        <p class=\"Tekst2\">\r\n          <div>Direktoratet fandt, at fratrædelsesgodtgørelsen medførte fradrag i dagpengene svarende til 7 måneders løn. Der kunne således tidligst udbetales dagpenge fra 1. september 2001.</div>\r\n        </p>\r\n        <p class=\"Tekst2\">\r\n          <div>Medlemmet anmodede i 2005 under henvisning til ændret praksis vedrørende fratrædelsesgodtgørelse om at sagen blev genoptaget, samt om dispensation for manglende tilmelding til Arbejdsformidlingen i perioderne 1. februar til 25. februar 2001 og 14. maj til 30. september 2001.</div>\r\n        </p>\r\n        <p class=\"Tekst2\">\r\n          <div>Direktoratet traf afgørelse, hvorefter medlemmet havde ret til dagpenge fra den 1. maj 2001, samt at der kunne dispenseres for manglende tilmelding til Arbejdsformidlingen fra 14. maj 2001 til 20. august 2001.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet tidligst kunne opnå ret til dagpenge fra den 1. februar 2001. Direktoratet blev anmodet om at tage stilling til, hvorvidt der kunne dispenseres for manglende tilmelding til AF i perioden 1. til 25. februar 2001.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet selv opsagde sin stilling til udgangen af januar 2001 under forudsætning af, at der blev bevilget uddannelsesorlov, samt at Arbejdsformidlingen bevilgede uddannelsesorlov fra 10. januar til 31. december 2000.</div>\r\n        </p>\r\n        <p class=\"Tekst2\">\r\n          <div>Ankenævnet lagde endvidere vægt på, at arbejdsgiveren ved brev af 24. juli 2000 meddelte, at xx efter ansøgning blev afskediget med udgangen af januar måned 2001.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at arbejdsgiverens opsigelsesvarsel var 3 måneder.</div>\r\n        </p>\r\n        <p class=\"Tekst2\">\r\n          <div>Ankenævnet fandt endvidere, at de almindelige ansættelsesretlige regler gælder under uddannelsesorloven. Ankenævnet fandt derfor, at opsigelsesvarslet var overholdt, da xx ophører med sit arbejde med udgangen af januar måned 2001.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse.</div>\r\n        </p>\r\n      </div>\r\n      <p class=\"TekstV\"><span class=\"Bold\">Vedrørende xx</span></p>\r\n      <p class=\"TekstV\">Ankenævnet har behandlet Deres klage på møde den 23. august 2007.</p>\r\n      <p class=\"TekstV\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"TekstV\">Xx kan tidligst opnå ret til dagpenge fra den 1. februar 2001.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 16. juni 2006.</p>\r\n      <p class=\"TekstV\">Arbejdsdirektoratet anmodes herefter om at tage stilling til, hvorvidt der kan gives dispensation for den manglende tilmelding til AF i perioden 1. februar 2001 til 25. februar 2001.</p>\r\n      <p class=\"TekstV\">Såfremt der kan dispenseres for manglende tilmelding til AF i perioden 1. februar 2001 til 25. februar 2001 kan xx få ret til dagpenge fra 1. februar 2001, hvis de øvrige betingelser herfor er opfyldte.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> xx opsagde sin stilling til udgangen af januar måned 2001,</p>\r\n        <p class=\"Liste1\"><span class=\"Liste1Nr\">–</span> Arbejdsformidlingen den 8. december 1999 bevilgede xx uddannelsesorlov fra den 10. januar 2000 til den 31. december 2000,</p>\r\n        <p class=\"Liste1\"><span class=\"Liste1Nr\">–</span> Arbejdsgiveren ved brev af 24. juli 2000 meddelte, at xx efter ansøgning blev afskediget med udgangen af januar måned 2001,</p>\r\n        <p class=\"Liste1\"><span class=\"Liste1Nr\">–</span> xx i forbindelse med, at han fratrådte sin tjenestemandsstilling fik en fratrædelsesgodtgørelse svarende til 7 måneders løn, og</p>\r\n        <p class=\"Liste1\"><span class=\"Liste1Nr\">–</span> xx ikke var tilmeldt AF i perioden fra 1. februar 2001 til 25. februar 2001 og fra 14. maj 2001 indtil han påbegyndte fuldtidsbeskæftigelse fra 20. august 2001,</p>\r\n        <p class=\"Liste1\"><span class=\"Liste1Nr\">–</span> Direktoratet har ved sin afgørelse givet dispensation for manglende tilmelding til AF i perioden fra 14. maj 2001 til 21. august 2001.</p>\r\n      </p>\r\n      <p class=\"TekstV\">Ankenævnet har lagt vægt på, at XX selv opsagde sin stilling til udgangen af januar 2001 under forudsætning af, at der blev bevilget uddannelsesorlov, samt at AF den 8. december 1999 bevilgede uddannelsesorlov fra 10. januar 2000 til 31. december 2000.</p>\r\n      <p class=\"TekstV\">Ankenævnet har endvidere lagt vægt på, at arbejdsgiveren ved brev af 24. juli 2000 meddelte, at xx efter ansøgning blev afskediget med udgangen af januar måned 2001.</p>\r\n      <p class=\"TekstV\">Ankenævnet finder, at arbejdsgiverens opsigelsesvarsel var 3 måneder.</p>\r\n      <p class=\"TekstV\">Ankenævnet finder endvidere, at de almindelige ansættelsesretlige regler gælder under orloven. Ankenævnet finder derfor, at opsigelsesvarslet var overholdt, da xx ophører med sit arbejde med udgangen af januar måned 2001.</p>\r\n      <p class=\"Tekstoverskrift\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 57, stk. 4 og 5 i lov om arbejdsløshedsforsikring mv., jf. lovbekendtgørelse nr. 712 af 19. juli 2000,</p>\r\n        <p class=\"Liste1\"><span class=\"Liste1Nr\">–</span> § 6 i Direktoratet for Arbejdsløshedsforsikringen (nu Arbejdsdirektoratet) bekendtgørelse nr. 670 af 11. juli 2000 om fradrag i dagpenge, orlovsydelse, praktikydelse, udannelsesgodtgørelse og etableringsydelse, og</p>\r\n        <p class=\"Liste1\"><span class=\"Liste1Nr\">–</span> § 4 i Direktoratet for Arbejdsløshedsforsikringen bekendtgørelse nr. 1353 af 20. december 2000 om rådighed.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">xx</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">xx</p>\r\n      <p class=\"TekstV\">Arbejdsdirektoratet</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring, jf. lovbekendtgørelse nr. 712 af 19. juli 2000</span></p>\r\n      <p class=\"TekstV\"><span class=\"Bold\">§ 57</span></p>\r\n      <p class=\"TekstV\"><span class=\"Bold\">…</span></p>\r\n      <p class=\"TekstV\"><span class=\"Italic\">Stk. 4.</span> Udbetaling af dagpenge kan kun finde sted, hvis den ledige er tilmeldt Arbejdsformidlingen som arbejdssøgende. Tilmelding skal ske, når ledigheden indtræder, og den ledige skal opretholde kontakten med Arbejdsformidlingen i hele ledighedsperioden.</p>\r\n      <p class=\"TekstV\"><span class=\"Italic\">Stk. 5.</span> Direktøren for Arbejdsløshedsforsikringen fastsætter efter forhandling med Landsarbejdsrådet nærmere regler om de dagpengemæssige konsekvenser af manglende kontakt til Arbejdsformidlingen, samt i hvilke tilfælde manglende tilmelding ikke skal have dagpengemæssige konsekvens.</p>\r\n      <p class=\"TekstV\"><span class=\"Bold\">Direktoratet for Arbejdsløshedsforsikringens bekendtgørelse nr. 670 af 11. juli 2000 om fradrag i dagpenge, orlovsydelse, praktikydelse, uddannelsesgodtgørelse og etableringsydelse</span></p>\r\n      <p class=\"TekstV\"><span class=\"Bold\">§ 6.</span> Ved indtægter forstås i denne bekendtgørelse løn, rådighedsløn, honorarer mv. Indtægterne medfører fradrag, selv om der ikke udføres arbejde i den periode, indtægterne dækker.</p>\r\n      <p class=\"TekstV\"><span class=\"Italic\">Stk. 2.</span> Indtægter, der træder i stedet for de indtægter, der er nævnt i stk. 1, herunder erstatning for tabt arbejdstjeneste og fratrædelsesgodtgørelse, medfører også fradrag.</p>\r\n      <p class=\"TekstV\"><span class=\"Italic\">Stk. 3.</span> Bestemmelserne i stk. 1 og 2 anvendes både på engangsbeløb og løbende indtægter.</p>\r\n      <p class=\"TekstV\"><span class=\"Italic\">Stk. 4.</span> Fradraget sker for den periode, indtægterne dækker.</p>\r\n      <p class=\"TekstV\"><span class=\"Bold\">Direktoratet for Arbejdsløshedsforsikringens bekendtgørelse nr 1353 af 20. december 2000 om rådighed</span></p>\r\n      <p class=\"TekstV\"><span class=\"Bold\">§ 4.</span> Et ledigt medlem skal være tilmeldt og have kontakt til AF for at kunne få udbetalt dagpenge.</p>\r\n      <p class=\"TekstV\"><span class=\"Italic\">Stk. 2.</span> Hvis der er udbetalt dagpenge til et medlem i en periode, hvor medlemmet ikke har været tilmeldt AF, er dagpengene udbetalt med urette. I disse tilfælde finder § 86 i lov om arbejdsløshedsforsikring m.v. anvendelse.</p>\r\n      <p class=\"TekstV\"><span class=\"Italic\">Stk. 3.</span> Er der ikke udbetalt dagpenge til et medlem, kan arbejdsløshedskassen udbetale dagpenge for en periode med manglende tilmelding, hvis</p>\r\n      <p>\r\n        <p class=\"Liste1\"><span class=\"Liste1Nr\">1)</span> den manglende tilmelding beror på arbejdsløshedskassens forhold eller forhold hos AF, som AF har erkendt,</p>\r\n        <p class=\"Liste1\"><span class=\"Liste1Nr\">2)</span> perioden med den manglende tilmelding ikke har været over 3 måneder,</p>\r\n        <p class=\"Liste1\"><span class=\"Liste1Nr\">3)</span> medlemmet ikke har kunnet hindre eller afhjælpe den manglende tilmelding, og</p>\r\n        <p class=\"Liste1\"><span class=\"Liste1Nr\">4)</span> de øvrige betingelser for at få udbetalt dagpenge til medlemmet i perioden er opfyldt.</p>\r\n      </p>\r\n      <p class=\"TekstV\"><span class=\"Italic\">Stk. 4.</span> Direktøren for Arbejdsløshedsforsikringen kan give tilladelse til, at der udbetales dagpenge til et medlem, som ikke har været tilmeldt AF, selv om AF ikke har erkendt, at den manglende tilmelding skyldes AF´s forhold, jf. stk. 3, nr. 1. Tilladelsen kan gives på baggrund af direktøren for Arbejdsmarkedsstyrelsens udtalelse, hvis betingelserne i stk. 3, nr. 3 og 4, er opfyldt.</p>\r\n      <p class=\"TekstV\"><span class=\"Italic\">Stk. 5.</span> Skyldes den manglende tilmelding arbejdsløshedskassens forhold, kan direktøren for Arbejdsløshedsforsikringen give tilladelse til, at der udbetales dagpenge til medlemmet, hvis betingelser i stk. 3, nr. 3 og 4, er opfyldt.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071044201"
        },
        {
            "displayName": "Entydig dokumentidentifikation",
            "displayValue": "BE002805"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10442"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "24/08/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 51000633-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}