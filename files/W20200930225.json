{
    "id": 214650,
    "title": "Ligebehandlingsnævnets afgørelse om handicap - kompetence - retlig interesse - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9302 af 26/03/2020",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om handicap - kompetence - retlig interesse - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr. 19-58798</span>\r\n   </p>\r\n   <p class=\"TekstGenerel\">En mand klagede over påstået forskelsbehandling på grund af handicap, da en principafgørelse forhindrer, at han kan få offentlig støtte til erhvervelse af en computer, idet principafgørelsen fastslår, at en computer er sædvanligt indbo. Efter det oplyste havde manden ikke søgt om offentlig støtte til erhvervelse af en computer. Manden forventede dog, at han ville få afslag med henvisning til principafgørelsen, såfremt han valgte at søge. Nævnet vurderede, at manden ikke havde retlig interesse i sagen. Nævnet vurderede desuden, at klagen alene vedrørte anvendelse og fortolkning af reglerne i lov om social service.</p>\r\n   <p class=\"TekstGenerel\">Nævnet afviste derfor at behandle klagen.</p>\r\n   <p class=\"TekstGenerel\">Afgørelsen blev truffet af nævnets formand.</p>\r\n</div>\r\n<p>Klagen angår påstået forskelsbehandling på grund af handicap ved tildeling af økonomisk støtte i medfør af den sociale lovgivning.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Ligebehandlingsnævnet kan ikke behandle klagen.</p>\r\n<p>\r\n</p>\r\n<p>\r\n   <span class=\"Bold\">Sagens behandling</span>\r\n</p>\r\n<p>Afgørelsen er truffet af Ligebehandlingsnævnets formand.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Klager, der er ordblind, ønsker at modtage økonomisk støtte fra det offentlige til erhvervelse af et hjælpemiddel i form af en computer.</p>\r\n<p>Klager har oplyst, at hvis han søger om offentlig støtte til erhvervelse af en computer, vil han få at vide, at en principafgørelse fra indklagede forhindrer det, idet principafgørelsen fastslår, at en computer er sædvanligt indbo. Klager har i den forbindelse henvist til lov om social service</p>\r\n<p>(servicelovens) § 112.</p>\r\n<p>\r\n</p>\r\n<p>Det fremgår af servicelovens § 112, stk. 1, at kommunalbestyrelsen skal yde støtte til hjælpemidler til personer med varigt nedsat fysisk eller psykisk funktionsevne, når hjælpemidlet 1) i væsentlig grad kan afhjælpe de varige følger af den nedsatte funktionsevne, 2) i væsentlig grad kan lette den daglige tilværelse i hjemmet eller 3) er nødvendigt for, at den pågældende kan udøve et erhverv. Af servicelovens § 113, stk. 1, fremgår det, at kommunalbestyrelsen skal yde hjælp til køb af forbrugsgoder, når betingelserne i § 112, stk. 1, er opfyldt. Der kan dog ikke ydes hjælp til forbrugsgoder, der normalt indgår i sædvanligt indbo.</p>\r\n<p>\r\n</p>\r\n<p>Klagen er modtaget i Ligebehandlingsnævnet den 27. november 2019.</p>\r\n<p>\r\n</p>\r\n<p>\r\n   <span class=\"Bold\">Klagers bemærkninger</span>\r\n</p>\r\n<p>Klager gør gældende, at han forskelsbehandles på grund af handicap.</p>\r\n<p>\r\n</p>\r\n<p>Klager bemærker, at man kan få hjælp til andre former for handicap end ordblindhed I hjemmet, og at principafgørelsen fra indklagede ekskluderer ordblinde.</p>\r\n<p>\r\n</p>\r\n<p>Det er klagers opfattelse, at der ikke er lige muligheder for hjælp, når man skal søge om hjælp til sit handicap på alle mulige forskellige ordninger.</p>\r\n<p>\r\n</p>\r\n<p>Klager ønsker en godtgørelse som følge af forskelsbehandlingen.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af handicap uden for arbejdsmarkedet efter lov om forbud mod forskelsbehandling på grund af handicap (handicapdiskriminationsloven).</p>\r\n<p>\r\n</p>\r\n<p>En klage kan indbringes for Ligebehandlingsnævnet af den, der har retlig interesse i sagen. Det betyder, at Ligebehandlingsnævnet kun kan behandle en klage fra den eller dem, som har en individuel og aktuel interesse i den konkrete sag.</p>\r\n<p>\r\n</p>\r\n<p>Klager har klaget over, at en principafgørelse fra indklagede forhindrer, at han kan få offentlig støtte til erhvervelse af en computer, idet principafgørelsen fastslår, at en computer er sædvanligt indbo.</p>\r\n<p>\r\n</p>\r\n<p>Efter det oplyste har klager ikke søgt om offentlig støtte til erhvervelse af en computer, men han forventer, at han - hvis han søger - vil få at vide, at principafgørelsen er til hinder for, at han kan få offentlig støtte.</p>\r\n<p>\r\n</p>\r\n<p>Klager har ikke til brug for sagens behandling oplyst, hvilken principafgørelse fra indklagede han henviser til. Efter de foreliggende oplysninger fra klager lægger nævnet til grund, at klager ikke selv er part i omtalte principafgørelse.</p>\r\n<p>\r\n</p>\r\n<p>Ligebehandlingsnævnet vurderer på denne baggrund, at klager ikke har retlig interesse i sagen.</p>\r\n<p>\r\n</p>\r\n<p>Ligebehandlingsnævnet kan allerede af denne grund ikke behandle klagen.</p>\r\n<p>\r\n</p>\r\n<p>Ligebehandlingsnævnet bemærker, at handicapdiskriminationsloven efter forarbejderne til loven ikke finder anvendelse på det materielle indhold i afgørelser truffet af offentlige forvaltningsmyndigheder eller i love vedtaget af Folketinget. Det vil sige, at Ligebehandlingsnævnet ikke kan tage stilling til anvendelse og fortolkning af regler i anden lovgivning.</p>\r\n<p>\r\n</p>\r\n<p>For så vidt angår klager over afgørelser, som er truffet af den offentlige forvaltning, må Ligebehandlingsnævnet tage stilling til, om klagen reelt vedrører forskelsbehandling, eller om klagen alene drejer sig om anvendelse og fortolkning af regler i anden lovgivning.</p>\r\n<p>\r\n</p>\r\n<p>Efter det, der er anført af klager, vedrører klagen alene anvendelse og fortolkning af reglerne i Iov om social service. Klagen falder derfor uden for anvendelsesområdet for lov om forskelsbehandling på grund af handicap.</p>\r\n<p>\r\n</p>\r\n<p>Også af denne grund kan Ugebehandlingsnævnet ikke behandle klagen.</p>\r\n<p>\r\n</p>\r\n<p>Det bemærkes, at nævnet efter indholdet af klagen sammenholdt med oplysningerne i sagen ikke har fundet anledning til at foretage partshøring af indklagede.</p>\r\n<p>\r\n</p>\r\n<p>Ligebehandlingsnævnet kan bl.a. henvise til afgørelserne af 7. marts 2018 (sag nr. 2017-6811-29664), 7. juni 2017 (sag nr. 2017-6811-09925) og 27. februar 2017 (sag nr. 2016-6811-54352), hvor nævnet vurderede, at en klage ikke kan behandles af Ligebehandlingsnævnet når klager mangler retlig interesse.</p>\r\n<p>\r\n</p>\r\n<p>Ligebehandlingsnævnet kan ligeledes bl.a. henvise til afgørelserne af 25. september 2019 (sag nr. 19-20718), 6. december 2018 (sag nr. 18-63470) og 6. december 2018 (sag nr. 18-49732), hvor nævnet vurderede, at handicapdiskriminationsloven ikke vedrører det materielle indhold i afgørelser truffet af offentlige forvaltningsmyndigheder eller i love vedtaget af Folketinget.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, stk. 5, stk. 7 og stk. 8, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 6, stk. 3, om formandsafgørelse</p>\r\n<p class=\"Liste1\">\r\n   <span class=\"Liste1Nr\">–</span> § 8, stk. 2 og 3, om nævnets afvisning af klagen</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Lov om forbud mod forskelsbehandling på grund af handicap</p>\r\n<p class=\"Liste1\">\r\n   <span class=\"Liste1Nr\">–</span> §§ 1-2 om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 5, stk. 1-3, om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 12 om indbringelse for Ligebehandlingsnævnet</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>&lt;19-58798&gt;</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "I afgørelsens titel er kommaer udskiftet med bindestreger."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/05/2020"
        },
        {
            "displayName": "Accession",
            "displayValue": "W20200930225"
        },
        {
            "displayName": "Entydig dokumentidentifikation",
            "displayValue": "CY000498"
        },
        {
            "displayName": "Dato for indlæggelse",
            "displayValue": "07/07/2020"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9302"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Dato for underskrift",
            "displayValue": "26/03/2020"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "19-58798"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}