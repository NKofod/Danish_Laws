{
    "id": 153196,
    "title": "Ankestyrelsens principafgørelse 113-10 om arbejdsløshedsforsikring - skattefri præmieportioner - efterløn - tilbagebetaling - fejlinformeret",
    "documentTypeId": "240",
    "isSagsforlobPeriodValid": true,
    "shortName": "KEN nr 10294 af 31/05/2010",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 113-10 om arbejdsløshedsforsikring - skattefri præmieportioner - efterløn - tilbagebetaling - fejlinformeret</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Medlemmet havde ret til en 5. skattefri præmieportion, da han undtagelsesvist kunne tilbagebetale 3 efterlønstimer.</p>\r\n   <p class=\"TekstGenerel\">Ankestyrelsens Beskæftigelsesudvalg lagde vægt på, at medlemmet var blevet fejlinformeret i forbindelse med a-kassens opgørelse af præmieportioner, og at medlemmet havde indrettet sig på denne information.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsløshedsforsikring - lovbekendtgørelse nr. 975 af 26. september 2008 - § 74m, stk. 1, § 74m, stk. 2 og § 74m, stk. 9</p>\r\n<p>\r\n   <span class=\"Bold\">Bekendtgørelser:</span>\r\n</p>\r\n<p>Arbejdsdirektoratets bekendtgørelse nr. 177 af 19. februar 2007 om en a-kasses pligt til at vejlede mv. - § 1 og § 5</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsens Beskæftigelsesudvalg har i møde truffet afgørelse i din sag om skattefri præmieportioner.</p>\r\n<p class=\"BilagtekstListe\">Resultatet er</p>\r\n<p class=\"Liste1\">\r\n   <span class=\"Liste1Nr\">–</span> Vi finder, at du blev forkert informeret i forbindelse med a-kassens opgørelse af præmieportioner, og at du havde indrettet dig på denne information.</p>\r\n<p>Det betyder, at du har ret til at tilbagebetale 3 timers efterløn.</p>\r\n<p>Vi ændrer således afgørelsen fra Arbejdsdirektoratet.</p>\r\n<p>A-kassen vil kontakte dig.</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>Du har anmodet om at tilbagebetale 3 udbetalte efterlønstimer, således at du kan opnå en ekstra skattefri præmieportion. Der er som udgangspunkt ikke mulighed for at tilbagebetale modtagne efterlønstimer for derved i stedet at få udbetalt skattefri præmieportioner.</p>\r\n<p>Vi finder imidlertid, at a-kassen har fejlinformeret dig i forbindelse med opgørelse af præmieportioner, og at du havde indrettet dig på a-kassens information om at du var berettiget til 5 præmieportioner.</p>\r\n<p>Det følger af reglerne, at en a-kasse skal vejlede medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen. Endvidere skal a-kassen altid give det enkelte medlem individuel og personlig vejledning, hvis medlemmet har særligt behov herfor.</p>\r\n<p>Vi har ved afgørelsen lagt vægt på, at du ved modtagelse af a-kassens brev af 31. januar 2009 havde fået besked om, at du på daværende tidspunkt havde ret til 5 præmieportioner. Der er tale om en minutiøs gennemgang, hvor a-kassen bl.a. anfører ”I forlængelse af vores møde har jeg nu gennemgået alle dine timer registreret i vores system. Jeg kan oplyse, at alle registreringerne er korrekte i forhold til de oplysninger vi tidligere har fremsendt til dig”.</p>\r\n<p>Vi finder det sandsynligt, at du på baggrund af a-kassens information har været i den tro, at du derfor kunne stoppe med at arbejde, idet du havde optjent ret til 5 præmieportioner.</p>\r\n<p>Vi har ved afgørelsen lagt til grund, at a-kassen i brev af 31. januar 2009 på din foranledning meddelte dig, at du var berettiget til 5 præmieportioner.</p>\r\n<p>Vi har videre lagt til grund, at du fyldte 65 år den 12. april 2009 og a-kassen ved afgørelse af 7. maj 2009 har meddelt dig, at du har optjent i alt 2402 timer, hvilket giver 4 skattefri præmieportioner.</p>\r\n<p>Vi har endvidere lagt til grund, at a-kassen i mail af 28. maj 2009 har oplyst, at du indtil dit fyldte 65 år har arbejdet 2625,3 timer og modtaget efterløn i 3370 timer, svarende til i alt 5995,3 timer. A-kassen har beregnet, at du har haft 223,3 timer (5995,3-5772), som skal trækkes fra i dine arbejdstimer på 2625,3 timer. A-kassen har videre beregnet, at du har 2402 timer (2625,3-223,3), som kan medregnes ved optjeningen af skattefri præmie.</p>\r\n<p>Vi har desuden lagt til grund, at a-kassen den 22. marts 2010 har oplyst, at tilbagebetaling af 3 timers efterløn vil udløse en ekstra præmieportion, således at du i alt får 5 præmieportioner i stedet for de allerede udbetalte 4 præmieportioner.</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• De oplysninger, som forelå da Arbejdsdirektoratet traf afgørelse i sagen.</p>\r\n<p>• Arbejdsdirektoratets afgørelse af 18. juni 2009.</p>\r\n<p>• Klagen til Ankestyrelsens Beskæftigelsesudvalg af 26. juni 2009.</p>\r\n<p>• Arbejdsdirektoratets genvurdering.</p>\r\n<p>• Dit brev af 23. juli 2009 til Ankestyrelsen.</p>\r\n<p>• Din mail til Ankestyrelsen af 1. september 2009 vedlagt mailkorrespondance med a-kassen.</p>\r\n<p>• Dine mails til Ankestyrelsen af 14. november 2009, 21. november 2009 og 23. november 2009.</p>\r\n<p>• Beregningsskemaer udleveret ved fremmøde den 18. januar 2009.</p>\r\n<p>• Din mail af 19. januar 2010 til Ankestyrelsen vedlagt mailkorrespondance med a-kassen.</p>\r\n<p>• Din mail af 2. februar 2010 til Ankestyrelsen vedlagt mailkorrespondance med a-kassen.</p>\r\n<p>• Kontorrapport af 22. marts 2010.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 3. juli 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20101029425"
        },
        {
            "displayName": "Entydig dokumentidentifikation",
            "displayValue": "BS006000"
        },
        {
            "displayName": "Dato for indlæggelse",
            "displayValue": "04/07/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10294"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "31/05/2010"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2600076-09"
        },
        {
            "displayName": "Stikord",
            "displayValue": "113-10"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}