{
    "id": 36743,
    "title": "Befordring, begrænset område. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18125 af 24/01/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I et tilfælde, hvor kørselsfradrag beregnet efter de nye regler i  \r\n\r\n SD-cirkulære af 22. juni 1989, gældende tilbage fra indkomståret 1983, blev  \r\n\r\n lavere end det ved ansættelsen for 1986 godkendte - beregnet efter de  \r\n\r\n dagældende regler - fandt Landsskatteretten ikke anledning til at forhøje  \r\n\r\n ansættelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Befordring, begrænset område. (* 1) </H1>  \r\n\r\n</center>\r\n\r\n<P></P>  \r\n\r\n<P>A klagede for indkomståret 1986 over, at de stedlige skattemyndigheder  \r\n\r\n ikke fuldt ud havde godkendt hans opgørelse af fradrag for  \r\n\r\n befordringsudgifter. </P>  \r\n\r\n<P>Det fremgik af sagen, at klageren i 1986 havde arbejdet indenfor det  \r\n\r\n storkøbenhavnske område. Klageren havde over for de lokale skattemyndigheder  \r\n\r\n påstået fradraget for afholdte befordringsudgifter opgjort til i alt 17.873  \r\n\r\n kr., reduceret med modtagen kørselsgodtgørelse, 12.998 kr., eller til 4.875  \r\n\r\n kr. Klageren havde i et vist omfang kørt med sine kolleger til arbejdsstedet.  \r\n\r\n Ved beregningen af ovennævnte beløb havde klageren opgjort fradraget for  \r\n\r\n denne del af sin befordring til 8.157 kr. efter reglerne i ligningslovens §  \r\n\r\n 9, stk. 1-3. </P>  \r\n\r\n<P>De lokale skattemyndigheder havde i overensstemmelse med dagældende  \r\n\r\n praksis godkendt beregningen af fradraget for kørsel til området. Man havde  \r\n\r\n derimod ment, at fradraget for den del af kørslen, der havde fundet sted inde  \r\n\r\n i området, måtte beregnes efter bestemmelsen i ligningslovens § 9 B om kørsel  \r\n\r\n til skiftende arbejdssteder. Fradrag efter denne bestemmelse forudsætter, at  \r\n\r\n kørslen har medført udgifter, hvad den ikke havde for klagerens vedkommende i  \r\n\r\n det omfang, han havde kørt med kolleger. Der var derfor ikke godkendt fradrag  \r\n\r\n for denne kørsel. På dette grundlag var klagerens fradrag for kørsel til  \r\n\r\n området beregnet til 160 dage a 90 km -20 km a 1,10/0,275 kr., eller til  \r\n\r\n 7.568 kr. Det begærede fradrag var herefter beskåret med 589 kr. til 4.286  \r\n\r\n kr. </P>  \r\n\r\n<P>Under henvisning til en af Vestre Landsret den 28. oktober 1988 afsagt dom  \r\n\r\n udtalte Statsskattedirektoratet i cirkulære af 22. juni 1989, at hidtidig  \r\n\r\n praksis vedrørende fradrag for kørsel til et begrænset område måtte anses for  \r\n\r\n opgivet med virkning fra indkomståret 1983 og følgende år. Herefter ville der  \r\n\r\n for de pågældende skatteydere være at godkende fradrag efter ligningslovens §  \r\n\r\n 9 B. </P>  \r\n\r\n<P>Da klageren efter det oplyste havde kørt i egen bil hver 4. uge, nemlig 11  \r\n\r\n dage til X og 55 dage til Y, mens resten af klagerens kørsel var sket sammen  \r\n\r\n med kolleger, kunne hans fradrag i henhold til det nævnte cirkulære efter  \r\n\r\n ligningslovens § 9 B opgøres til (11 dage a 124 km + 55 dage a 130 km) x 1,89  \r\n\r\n kr. eller til 16.090 kr. Da han havde modtaget kørselsgodtgørelse på 12.998  \r\n\r\n kr., androg fradraget 3.092 kr. </P>  \r\n\r\n<P>Det bemærkedes herved, at klagerens kørsel med kolleger som nævnt foran  \r\n\r\n ikke kunne begrunde fradrag efter ligningslovens § 9 B, og det nu beregnede  \r\n\r\n fradrag blev, som det fremgår af det foran oplyste, mindre end det ved  \r\n\r\n ansættelsen godkendte. Da beregningen af det godkendte fradrag imidlertid var  \r\n\r\n i overensstemmelse med den forud for nævnte cirkulære gældende praksis, fandt  \r\n\r\n Landsskatteretten ikke anledning til at forhøje den foretagne ansættelse af  \r\n\r\n klagerens skattepligtige indkomst. </P>  \r\n\r\n<P>Den påklagede ansættelse blev derfor stadfæstet. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i Skat 1990, nr. 3, side 207"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901812525"
        },
        {
            "displayName": "Entydig dokumentidentifikation",
            "displayValue": "CA004678"
        },
        {
            "displayName": "Dato for indlæggelse",
            "displayValue": "19/08/1999"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18125"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "24/01/1990"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1990-1-39"
        },
        {
            "displayName": "Stikord",
            "displayValue": "BEFORDRING"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}