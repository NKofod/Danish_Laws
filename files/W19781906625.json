{
    "id": 33460,
    "title": "Sygemelding under effektiv karantæne i arbejdsløshedskasse (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19066 af 05/07/1978",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En kvinde blev sygemeldt på et tidspunkt, hvor hun gennemgik en  \r\n\r\n effektiv karantæne på 60 dage i sin arbejdsløshedskasse. </I> </P>  \r\n\r\n<P> <I>Ankestyrelsen fandt, at hun var berettiget til sygedagpenge i  \r\n\r\n sygeperioden, fordi hun led et indtægtstab, da der var tale om effektiv  \r\n\r\n karantæne, der suspenderes under sygemelding. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Sygemelding under effektiv karantæne i  \r\n\r\n arbejdsløshedskasse (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>MEDDELELSE OM AFGØRELSEN: </P>  \r\n\r\n<P>En kvinde indankede en afgørelse truffet af amtsankenævnet, hvorefter hun  \r\n\r\n ikke var berettiget til dagpenge under sygdom i perioden 16. januar til 1.  \r\n\r\n marts 1976. </P>  \r\n\r\n<P>Det fremgik af sagen, at kvinden fra den 7. juli 1975 modtog  \r\n\r\n arbejdsløshedsdagpenge. Udbetaling af disse blev indstillet fra den 24.  \r\n\r\n november 1975, fordi hun på grund af en forseelse over for  \r\n\r\n arbejdsløshedskassen blev idømt en effektiv karantæne i 60 dage fra denne  \r\n\r\n dato. Medens hun gennemgik denne effektive karantæne modtog hun hjælp efter  \r\n\r\n bistandsloven, som blev ydet med tilbagebetalingspligt. </P>  \r\n\r\n<P>I tiden 16. januar til 1. marts 1976 var hun sygemeldt og den effektive  \r\n\r\n karantæne i arbejdsløshedskassen blev herefter først afsluttet den 22. marts  \r\n\r\n 1976. I hele karantæneperioden, bortset fra perioden under sygemeldingen, var  \r\n\r\n hun tilmeldt arbejdsformidlingen som arbejdssøgende. </P>  \r\n\r\n<P>Amtsankenævnet havde begrundet sin afgørelse med, at hun ikke havde lidt  \r\n\r\n noget indtægtstab i sygeperioden, idet denne faldt i den periode, hvor hun  \r\n\r\n gennemgik den effektive karantæne i arbejdsløshedskassen og derfor modtog  \r\n\r\n hjælp efter bistandsloven, som ikke er en dagpengegivende indtægt. Nævnet  \r\n\r\n havde herved henvist til dagpengelovens § 1, stk. 1, hvorefter dagpenge ydes  \r\n\r\n som erstatning for tab af indtægt ved uarbejdsdygtighed på grund af sygdom.  \r\n\r\n Endvidere var der henvist til sikringsstyrelsens cirkulærskrivelse af 16. maj  \r\n\r\n 1974 om hvornår betingelsen om, at der skal være et indtægtstab, kan anses  \r\n\r\n for opfyldt. </P>  \r\n\r\n<P>Ved sagens indankning havde kvinden blandt andet anført, at da hun havde  \r\n\r\n tilbagebetalt al den hjælp hun fik efter bistandsloven, mente hun også, at  \r\n\r\n hun havde lidt et indtægtstab i de 6 uger, hun var syg. </P>  \r\n\r\n<P>Ankestyrelsen henviste i sin afgørelse til arbejdsdirektoratets AK-  \r\n\r\n cirkulære nr. 20/78 af 17. marts 1978, hvorefter der ved &#187;effektiv  \r\n\r\n karantæne&#171; i en arbejdsløshedskasse forstås bortfald af ret til  \r\n\r\n arbejdsløshedsdagpenge for et nærmere angivet antal iøvrigt  \r\n\r\n dagpengeberettigede uger eller dele heraf (modsat den almindelige karantæne,  \r\n\r\n der løber i et bestemt tidsrum uanset om vedkommende iøvrigt er  \r\n\r\n dagpengeberettiget). </P>  \r\n\r\n<P>I tiden 16. januar - 1. marts 1976 ville pågældende selv om hun ikke havde  \r\n\r\n været karantæneramt ikke være berettiget til arbejdsløshedsdagpenge allerede  \r\n\r\n fordi hun var sygemeldt. Herefter fandt ankestyrelsen, at den effektive  \r\n\r\n karantæne ikke kunne udelukke hende fra dagpenge i sygeperioden, jfr.  \r\n\r\n dagpengelovens § 1, stk. 1. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1989.",
        "(* 1) Offentliggjort af Sikringsstyrelsen i SM D-023-78 18/01/1979."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19781906625"
        },
        {
            "displayName": "Entydig dokumentidentifikation",
            "displayValue": "CA001388"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19066"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "05/07/1978"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "12.030-77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}