{
    "id": 42385,
    "title": "Kundgørelse for Forsvaret B.12-1986. BESTEMMELSER om flyttegodtgørelse for personel under Forsvarsministeriet. ",
    "documentTypeId": "700",
    "isSagsforlobPeriodValid": false,
    "shortName": "KND nr 25070 af 16/05/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret B.12-1986.  \r\n\r\n BESTEMMELSER om flyttegodtgørelse for personel under Forsvarsministeriet.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n  Indholdsfortegnelse: Side:  \r\n\r\n<P>Pkt.1. Finansministeriets aftale om flyttegodt- </P>  \r\n\r\n<PRE>  \r\n\r\n          gørelse m.v. til tjenestemænd.                         50  \r\n\r\n              Godtgørelse af befordringsudgifter                 50  \r\n\r\n              Godtgørelse af udgifter ved bohavets flytning      51  \r\n\r\n              A. Standardgodtgørelse                             51  \r\n\r\n              B. Godtgørelse efter regning                       52  \r\n\r\n              Godtgørelse af handelsomkostninger                 53  \r\n\r\n              Supplerende godtgørelse                            53  \r\n\r\n              A. Forflyttelse i forbindelse med forfremmelse     54  \r\n\r\n              B. Uansøgt forflyttelse uden forbindelse  \r\n\r\n                 med forfremmelse                                55  \r\n\r\n                 Ind- og udflytning af tjenestebolig og  \r\n\r\n                 udflytning af lejebolig                         55  \r\n\r\n                 Godtgørelse af huslejetab                       56  \r\n\r\n                 Godtgørelse af udgifter ved dobbelt husførelse  57  \r\n\r\n                 Særregler for samgifte tjenestemænd             59  \r\n\r\n                 Fællesbestemmelser                              59  \r\n\r\n                 Ikrafttrædelsesbestemmelser m.v.                60  \r\n\r\n</PRE>  \r\n\r\n<P>Pkt.2. Bemærkninger til pkt.1 62 </P>  \r\n\r\n<P>Pkt.3. Forsvarsministeriets aftale om særlig godt- gørelse for dobbelt  \r\n\r\n husførelse til tjenestemænd 63 </P>  \r\n\r\n<P>Pkt.4. Bemærkninger til pkt.3. 65 </P>  \r\n\r\n<P>Pkt.5. Bestemmelser om flyttegodtgørelse m.v. til ikke-tjenestemandsansat  \r\n\r\n personale. 65 </P>  \r\n\r\n<P>Pkt.6. Bestemmelser om behandling af sager om flyttegodtgørelse m.v. 66  \r\n\r\n</P>  \r\n\r\n<P CLASS=PUNKT> <B>1.</B> Finansministeriet har i cirkulære af 1.april 1986  \r\n\r\n om flyttegodtgørelse m.v. til tjenestemænd i staten, folkeskolen og  \r\n\r\n folkekirken meddelt, at der den 26.februar 1986 i henhold til § 45, stk.1, i  \r\n\r\n lov nr.291 af 18.juni 1969 er indgået følgende aftale mellem finansministeren  \r\n\r\n og tjenestemændenes centralorganisationer: </P>  \r\n\r\n<P> § 1. </P>  \r\n\r\n<P>Ved forflyttelse forstås i denne aftale, at en tjenestemand skifter  \r\n\r\n tjenestested, og dette medfører flytning af familie og/eller bohave. Til  \r\n\r\n dækning af udgifter i forbindelse med forflyttelse ydes flyttegodtgørelse  \r\n\r\n m.v. efter de i nedennævnte kapitler anførte regler. </P>  \r\n\r\n<P> Stk. 2. Aftalen gælder ikke for udenrigstjenesten og ikke for flytninger  \r\n\r\n til, i eller fra Grønland. </P>  \r\n\r\n<P> Stk. 3. Aftalens regler om ansøgt forflyttelse uden forbindelse med  \r\n\r\n forfremmelse gælder ligeledes for tjenestemænd på Færøerne, der fraflytter  \r\n\r\n Færøerne for at bosætte sig i Danmark i forbindelse med afsked med pension på  \r\n\r\n grund af alder eller helbredsbetinget utjenstdygtighed eller afsked i henhold  \r\n\r\n til tjenestemandslovens § 32 og § 59, stk. 2, 2. pkt., jfr. lønnings- og  \r\n\r\n pensionsloven af 1958, § 59, stk. 1. </P>  \r\n\r\n<P> Kapitel </P>  \r\n\r\n<P> 1 Befordringsudgifter </P>  \r\n\r\n<P> § 2. </P>  \r\n\r\n<P>Befordringsudgifter for tjenestemanden og ægtefælle, børn og andre til  \r\n\r\n husstanden hørende personer godtgøres med den afholdte billetudgift til  \r\n\r\n offentligt transportmiddel, jfr. stk. 3 og 4. </P>  \r\n\r\n<P> Stk. 2. Forflyttes tjenestemanden i forbindelse med forfremmelse eller  \r\n\r\n uansøgt, godtgøres yderligere udgiften til en udført hen- og tilbagerejse  \r\n\r\n inden flytningen for tjenestemanden og dennes ægtefælle. </P>  \r\n\r\n<P> Stk. 3. Der kan ikke ydes godtgørelse for højere befordringsklasse end  \r\n\r\n den, tjenestemanden efter reglerne for tjenesterejser er berettiget til, og  \r\n\r\n som faktisk er benyttet. Såfremt fly benyttes skal den pågældende selv  \r\n\r\n afholde differencen mellem flybillettens pris og prisen for den rejsehjemmel  \r\n\r\n den pågældende i øvrigt er berettiget til. </P>  \r\n\r\n<P> Stk. 4. Benyttes i de i stk. 1 og 2 nævnte tilfælde eget motorkøretøj,  \r\n\r\n kan udgiften hertil godtgøres med laveste kilometertakst, beregnet højst for  \r\n\r\n afstanden mellem de to tjenestesteder, og endvidere eventuel færgeudgift.  \r\n\r\n</P>  \r\n\r\n<P> Kapitel 2 </P>  \r\n\r\n<P> Udgifter ved bohavets flytning </P>  \r\n\r\n<P> § 3. </P>  \r\n\r\n<P>Tjenestemanden kan vælge at få udgifter ved bohavets flytning godtgjort  \r\n\r\n med en standardgodtgørelse, jfr. nedenfor under A, eller efter regning, jfr.  \r\n\r\n nedenfor under B. Tjenestemænd under 30 år, som er ugifte, separeret eller  \r\n\r\n fraskilte, og som ikke har hjemmeværende børn, kan dog alene få udgifterne  \r\n\r\n godtgjort efter regning. </P>  \r\n\r\n<P> Stk. 2. Den i §§ 4 og 5 nævnte godtgørelse nedsættes med 20 pct., når  \r\n\r\n forflyttelse sker a) efter ansøgning uden forbindelse med forfremmelse, b) i  \r\n\r\n tilknytning til en tjenestemands tilbagekomst fra tjeneste- frihed uden løn,  \r\n\r\n c) i tilknytning til en ugift tjenestemands tilbagekomst efter  \r\n\r\n militærtjeneste, eller d) som disciplinær straf ved overførelse til andet  \r\n\r\n arbejdssted. </P>  \r\n\r\n<P> A. Standardgodtgørelse </P>  \r\n\r\n<P> § 4. </P>  \r\n\r\n<P>Standardgodtgørelsen udgør for flytninger over afstande: over 100 km og  \r\n\r\n  indtil 100 km indtil 200 km over 200 km 800 kr. 1.200 kr. 1.500 kr. </P>  \r\n\r\n<P>Afstanden beregnes som nærmeste vej mellem de to tjenestesteder. Længden  \r\n\r\n af skibs- eller færgetransport medregnes. </P>  \r\n\r\n<P> Stk. 2. Ud over standardgodtgørelse ydes godtgørelse af dokumenterede  \r\n\r\n udgifter til transport af flyttebil med færge eller skib samt særskilt  \r\n\r\n godtgørelse af eventuelle andre dokumenterede fragtudgifter til bohavets  \r\n\r\n transport med jernbane eller færge/skib. </P>  \r\n\r\n<P>B. Godtgørelse efter regning </P>  \r\n\r\n<P> § 5. </P>  \r\n\r\n<P>Godtgørelse efter regning ydes under følgende betingelser: </P>  \r\n\r\n<UL CLASS=PLAIN-LIST>  \r\n\r\n<LI>a) Tjenestemanden skal indhente tilbud fra mindst 3 flytteforretninger,  \r\n\r\n hvoraf eet skal indhentes hos en flytteforretning på det sted, hvorfra eller  \r\n\r\n hvortil tjenestemanden flytter, for så vidt flytteforretning findes det  \r\n\r\n pågældende sted, og ellers fra en nærliggende by eller en by på  \r\n\r\n transportruten. Tilbudene skal indeholde oplysning om transportmåden samt om  \r\n\r\n betaling for leje af flyttebil, for arbejdsløn til ud- og indpakning, læsning  \r\n\r\n og op- og nedbæring og for eventuelle andre ydelser, der nærmere  \r\n\r\n specificeres. Udgifter til bohavets transport med jernbane eller færge/skib  \r\n\r\n må ikke være inkluderet i tilbudssummen og refunderes kun, når de  \r\n\r\n dokumenteres ved fragtbrev eller lignende. </LI>  \r\n\r\n<LI>b) De modtagne flyttetilbud skal forelægges statsbanerne, (kontoret for  \r\n\r\n tjenestemandsflytninger) til godkendelse af et af tilbudene. </LI>  \r\n\r\n</UL>  \r\n\r\n<P> Stk. 2. Såfremt tjenestemanden ikke selv ønsker at indhente tilbud, eller  \r\n\r\n såfremt intet af de af tjenestemanden selv indhentede tilbud har kunnet  \r\n\r\n godkendes, kan den pågældende anmode statsbanerne, kontoret for  \r\n\r\n tjenestemandsflytninger om at søge fremskaffet et flyttetilbud, således at  \r\n\r\n den pågældende enten kan benytte dette eller, hvis den pågældende foretrækker  \r\n\r\n at acceptere et andet højere tilbud, der ikke godkendes, da selv må betale  \r\n\r\n det overskydende beløb. </P>  \r\n\r\n<P> Stk. 3. Hvis tjenestemanden undlader at indhente godkendelse af  \r\n\r\n flyttetilbud, kan flyttegodtgørelsen nedsættes til det beløb, inden for  \r\n\r\n hvilket flytningen skønnes at have kunnet udføres; eventuelt vil  \r\n\r\n flyttegodtgørelsen blive nedsat til standardgodtgørelse, jfr. § 4. </P>  \r\n\r\n<P> Stk. 4. Ud over godkendt tilbudssum ydes godtgørelse af dokumenterede  \r\n\r\n udgifter til transport af flyttebil med færge eller skib samt særskilt  \r\n\r\n godtgørelse af eventuelle andre dokumenterede fragtudgifter til bohavets  \r\n\r\n transport med jernbane eller færge/skib. </P>  \r\n\r\n<P> Stk. 5. Såfremt udgiften til almindelig transportforsikring  \r\n\r\n undtagelsesvis ikke er indkluderet i tilbudssummen, vil udgiften hertil kunne  \r\n\r\n refunderes særskilt mod behørig dokumentation fra forsikringsselskabet. For  \r\n\r\n flytninger ad søvejen, hvor flyttebil ikke kan medføres, kan rimelig udgift  \r\n\r\n til all risk forsikring godtgøres. I øvrigt godtgøres forsikringspræmie ikke.  \r\n\r\n</P>  \r\n\r\n<P> Stk. 6. Ugifte tjenestemænd under 30 år, der kun flytter med enkelte  \r\n\r\n indbogenstande, kan undlade at søge flyttetilbud godkendt. </P>  \r\n\r\n<P> Stk. 7. Dokumenterede, rimelige udgifter til autoriseret el- installatør  \r\n\r\n for nedtagning og opsætning af belysningsmidler og sædvanlige  \r\n\r\n husholdningsmaskiner refunderes. </P>  \r\n\r\n<P> Stk. 8. Såfremt flytteudgiften står i misforhold til tjenestemandens løn,  \r\n\r\n kan flyttegodtgørelsen nedsættes. </P>  \r\n\r\n<P> Kapitel 3 </P>  \r\n\r\n<P> Godtgørelse af handelsomkostninger </P>  \r\n\r\n<P> § 6. </P>  \r\n\r\n<P>Til tjenestemænd, der forflyttes uansøgt, kan ydes godtgørelse for  \r\n\r\n dokumenterede udgifter til advokat- og ejendomsmæglersalærer, stempelafgift,  \r\n\r\n annonceudgifter samt tinglysningsafgifter i forbindelse med køb og/eller salg  \r\n\r\n af fast ejendom inden for et beløb af 30.000 kr. </P>  \r\n\r\n<P> Stk. 2. Udover den i stk. 1. nævnte godtgørelse for dokumenterede  \r\n\r\n udgifter kan ydes en supplerende standardgodtgørelse på 20.000 kr. i  \r\n\r\n forbindelse med omtalte handelsomkostninger. Godtgørelsen kan dog ikke  \r\n\r\n overstige de faktisk afholdte udgifter i henhold til stk. 1. </P>  \r\n\r\n<P> Kapitel 4 </P>  \r\n\r\n<P> Supplerende godtgørelse </P>  \r\n\r\n<P> § 7. </P>  \r\n\r\n<P>Til tjenestemænd, der forflyttes i forbindelse med forfremmelse eller  \r\n\r\n uansøgt uden forfremmelse, ydes en supplerende godtgørelse. Ved fastsættelse  \r\n\r\n af godtgørelsens størrelse lægges den umiddelbart før forflyttelsen gældende  \r\n\r\n lønrammeplacering til grund. Godtgørelsen beregnes efter de på  \r\n\r\n flyttetidspunktet gældende satser. </P>  \r\n\r\n<P> Stk. 2. Ugifte tjenestemænd under 25 år, der forflyttes i forbindelse med  \r\n\r\n forfremmelse, samt tjenestemænd, der forflyttes i tilknytning til  \r\n\r\n tilbagekomst efter militærtjeneste eller efter at have haft tjenestefrihed  \r\n\r\n uden løn eller overføres til andet arbejdssted som disciplinær straf, kan  \r\n\r\n ikke oppebære supplerende godtgørelse. </P>  \r\n\r\n<P> Stk. 3. For hver fulde tre points' udsving i reguleringspristallet  \r\n\r\n (januar 1980 = 100) ud over 103 forhøjes eller nedsættes de i §§ 8 og 9  \r\n\r\n fastsatte grundbeløb med 4,5 procent. Eventuelle overskydende points henstår  \r\n\r\n til næste regulering. </P>  \r\n\r\n<P> Stk. 4. Ved udsving i reguleringspristallet fra 103 til 100 nedsættes  \r\n\r\n grundbeløbene med 3 pct. </P>  \r\n\r\n<P> Stk. 5. Regulering i henhold til stk. 3 og 4 sker på grundlag af  \r\n\r\n reguleringspristallet for januar og juli for tidsrummene henholdsvis 1. april  \r\n\r\n - 30. september og 1. oktober - 31. marts. </P>  \r\n\r\n<P> Stk. 6. For perioden 1. oktober 1975 - 1. januar 1980 er der på grundlag  \r\n\r\n af reguleringspristallet for januar 1975 = 100 udløst i alt 13  \r\n\r\n dyrtidsportioner på 3 pct. årlig til udbetaling. Hertil kommer 1  \r\n\r\n dyrtidsportion på 3 pct. årlig pr. 1. oktober 1980 på grundlag af  \r\n\r\n reguleringspristallet for januar 1980 = 100. </P>  \r\n\r\n<P>A. Forflyttelse i forbindelse med forfremelse </P>  \r\n\r\n<P> § 8. </P>  \r\n\r\n<P>Til gifte tjenestemænd, enker og enkemænd samt til andre tjenestemænd, der  \r\n\r\n har hjemmeværende børn under 18 år, ydes følgende beløb: </P>  \r\n\r\n<PRE>  \r\n\r\n                                   Grundbeløb  \r\n\r\n           Lønramme                pr.1.10.75  \r\n\r\n                                       kr.  \r\n\r\n             1- 7                    1.660  \r\n\r\n             8-12                    1.750  \r\n\r\n            13-14                    1.880  \r\n\r\n            15-16                    2.010  \r\n\r\n            17-18                    2.140  \r\n\r\n            19-20                    2.280  \r\n\r\n            21-22                    2.450  \r\n\r\n            23-24                    2.630  \r\n\r\n            25-26                    2.840  \r\n\r\n            27-28                    3.060  \r\n\r\n            29-30                    3.280  \r\n\r\n            31-32                    3.500  \r\n\r\n            33-34                    3.940  \r\n\r\n            35-36                    4.380  \r\n\r\n            37-38                    5.250  \r\n\r\n            39-40                    6.130  \r\n\r\n</PRE>  \r\n\r\n<P> Stk. 2. Til ugifte tjenestemænd, der er fyldt 25 år, ydes den supplerende  \r\n\r\n godtgørelse med 1/3 af de i stk. 1 anførte beløb. </P>  \r\n\r\n<P>B. Uansøgt forflyttelse uden forbindelse med forfremmelse </P>  \r\n\r\n<P> § 9. </P>  \r\n\r\n<P>Til gifte tjenestemænd, enker og enkemænd samt til andre tjenestemænd, der  \r\n\r\n har hjemmeværende børn under 18 år, ydes den supplerende godtgørelse med det  \r\n\r\n dobbelte af de i § 8, stk. 1, anførte beløb. Er der ikke forløbet over 3 år  \r\n\r\n siden sidste uansøgte forflyttelse, ydes den supplerende godtgørelse med 4  \r\n\r\n gange de i § 8, stk. 1, anførte beløb. </P>  \r\n\r\n<P> Stk. 2. Til ugifte tjenestemænd, der er fyldt 25 år, ydes den supplerende  \r\n\r\n godtgørelse med samme beløb som anført i § 8, stk. 1. </P>  \r\n\r\n<P> Stk. 3. Til ugifte tjenestemænd under 25 år ydes den supplerende  \r\n\r\n godtgørelse med 1/3 af de i § 8, stk. 1, anførte beløb. </P>  \r\n\r\n<P> Kapitel 5 </P>  \r\n\r\n<P> Ind- og udflytning af tjenestebolig m.v. </P>  \r\n\r\n<P> § 10. </P>  \r\n\r\n<P>Til tjenestemænd, som uden at skifte tjenestested flytter ind i en anvist  \r\n\r\n tjenestebolig eller uden forbindelse med afsked efter pålæg fraflytter en  \r\n\r\n anvist tjenestebolig eller efter pålæg fraflytter en anvist lejebolig som  \r\n\r\n følge af dennes nedlæggelse, ydes flyttegodtgørelse efter de i kapitel 2, 3,  \r\n\r\n 4 og 6 anførte regler. </P>  \r\n\r\n<P> Stk. 2. Ved midlertidig udflytning af tjenestebolig på grund af dennes  \r\n\r\n nedrivning eller ombygning og tilbageflytning til tjenestebolig ved forbliven  \r\n\r\n i samme embede ydes kun supplerende flyttegodtgørelse ved første flytning.  \r\n\r\n</P>  \r\n\r\n<P> § 11. </P>  \r\n\r\n<P>Når en tjenestemand ved afsked med pension i henhold til lov nr. 292 af  \r\n\r\n 18. juni 1969 om tjenestemandspension, kapitel 2, eller ved afsked i henhold  \r\n\r\n til tjenestemandslovens § 32 og § 59, stk. 2, 2. pkt., jfr. lønnings- og  \r\n\r\n pensionsloven af 1958, § 59, stk. 1, skal fraflytte en tjenestebolig, ydes  \r\n\r\n der en godtgørelse svarende til 35 pct. - fra 1. april 1986 50 pct. - af det  \r\n\r\n fastsatte årlige boligbidrag. Sådan godtgørelse ydes endvidere til den  \r\n\r\n efterlevende ægtefælle, som efter tjenestemandens død pålægges at fraflytte  \r\n\r\n en tjenestebolig eller lejebolig. </P>  \r\n\r\n<P> Stk. 2. Tjenestemænd på Færøerne, der afskediges i henhold til  \r\n\r\n bestemmelserne nævnt i stk. 1, og som i forbindelse med fraflytningen af  \r\n\r\n tjenesteboligen fraflytter Færøerne for at bosætte sig i Danmark, kan  \r\n\r\n oppebære flyttegodtgørelse efter reglerne i aftalens § 3, stk. 2, jfr. §§ 4  \r\n\r\n og 5. </P>  \r\n\r\n<P> Kapitel 6 </P>  \r\n\r\n<P> Godtgørelse af huslejetab </P>  \r\n\r\n<P> § 12. </P>  \r\n\r\n<P>Til tjenestemænd, der forflyttes i forbindelse med forfremmelse eller  \r\n\r\n uansøgt, ydes godtgørelse for eventuelt huslejetab. Til huslejetab henregnes  \r\n\r\n leje, centralvarmebidrag og lignende, som tjenestemanden ifølge dokumenteret  \r\n\r\n kontraktlig forpligtelse må betale for den fraflyttede lejlighed. Eventuelt  \r\n\r\n boligtilskud (boligsikring) fradrages i lejebeløbet ved beregning af  \r\n\r\n godtgørelsen. Som huslejetab anses endvidere udgifter til bolig i egen  \r\n\r\n ejendom, såfremt ejendommen ikke har kunnet sælges eller lejligheden udlejes,  \r\n\r\n hvorom erklæring skal afgives. I dette tilfælde beregnes huslejetabet på  \r\n\r\n grundlag af boligens skattemæssige lejeværdi. Såfremt tjenestemanden  \r\n\r\n dokumenterer, at udgiften til forrentning af de i ejendommen indestående lån  \r\n\r\n væsentligt overstiger den skattemæssige lejeværdi, vil der dog kunne ydes  \r\n\r\n større godtgørelse. </P>  \r\n\r\n<P> Stk. 2. Lån i den ejendom, som tjenestemanden forlader, og som er stiftet  \r\n\r\n inden for en periode af 1 år forud for forflyttelsestidspunktet, kan ikke  \r\n\r\n indgå i beregning af huslejetabet i henhold til stk. 1. </P>  \r\n\r\n<P> Stk. 3. Godtgørelsen kan ikke ydes for en længere periode end den, der  \r\n\r\n svarer til den pågældende boligs normale opsigelsesvarsel, og ved bolig i  \r\n\r\n egen ejendom normalt ikke ud over 6 måneder. </P>  \r\n\r\n<P> Stk. 4. Der kan ikke inden for samme tidsrum ydes godtgørelse såvel for  \r\n\r\n huslejetab som for udgifter foranlediget af dobbelt husførelse, jfr. kapitel  \r\n\r\n 7. </P>  \r\n\r\n<P> Kapitel 7 </P>  \r\n\r\n<P> Udgifter ved dobbelt husførelse </P>  \r\n\r\n<P> § 13. </P>  \r\n\r\n<P>Til tjenestemænd, der forflyttes i forbindelse med forfremmelse eller  \r\n\r\n uansøgt, ydes der godtgørelse for udgifter foranlediget ved dobbelt  \r\n\r\n husførelse. Udbetaling af godtgørelsen forudsætter, at den dobbelte  \r\n\r\n husførelse er forårsaget af forflyttelsen, at tjenestemanden ikke har  \r\n\r\n mulighed for at skaffe sig passende bolig ved det nye tjenestested, samt at  \r\n\r\n den forflyttede opretholder husførelse på det tidligere tjenestested af  \r\n\r\n hensyn til ægtefællen og/eller hjemmeværende børn under 18 år. </P>  \r\n\r\n<P> Stk. 2. Godtgørelse for udgifter ved dobbelt husførelse kan ikke ydes,  \r\n\r\n såfremt tjenestemanden ikke agter at foretage bopælsforandring i anledning af  \r\n\r\n forflyttelsen, og kun i ganske særlige tilfælde ud over 12 måneder.  \r\n\r\n Tjenestemanden skal på anfordring over for sin styrelse godtgøre, hvad han  \r\n\r\n har foretaget for at skaffe sig bolig. </P>  \r\n\r\n<P> Stk. 3. Til tjenestemænd, der under tjenesterejser oppebærer time- og  \r\n\r\n dagpenge m.v., ydes godtgørelsen efter regning, men kan ikke overstige 3/4 af  \r\n\r\n de respektive godtgørelsesbeløb for dag- og natudgifter under udstationering.  \r\n\r\n Til tjenestemænd, der efter de herom gældende regler kan vælge at rejse efter  \r\n\r\n regning på tjenesterejser, godtgøres rimelige merudgifter ved dobbelt  \r\n\r\n husførelse efter regning. </P>  \r\n\r\n<P> Stk. 4. Under særlige omstændigheder kan vedkommende ministerium yde  \r\n\r\n godtgørelse for dobbelt husførelse i tilfælde, hvor tjenestemandens husstand  \r\n\r\n enten flytter til det nye tjenestested forud for tidspunktet for skift af  \r\n\r\n tjenestested eller efter skiftet for en kortere tid opretholder husførelsen  \r\n\r\n på det tidligere tjenestested af hensyn til hjemmeværende børns uddannelse.  \r\n\r\n</P>  \r\n\r\n<P> § 14. </P>  \r\n\r\n<P>Er meddelelse om uansøgt forflyttelse uden forfremmelse ikke givet  \r\n\r\n tjenestemanden med 3 måneders varsel, kan der til tjenestemænd, der opfylder  \r\n\r\n betingelserne for at oppebære godtgørelse for dobbelt husførelse, i stedet  \r\n\r\n for denne godtgørelse udbetales den pågældende sædvanlig  \r\n\r\n udstationeringsgodtgørelse i tiden fra forflyttelsen og indtil 3 måneder  \r\n\r\n efter varslets meddelelse. </P>  \r\n\r\n<P> § 15. </P>  \r\n\r\n<P>En tjenestemand, der oppebærer godtgørelse for dobbelt husførelse, kan for  \r\n\r\n hver fulde 2 uger, der hengår fra tidspunktet for skift af tjenestested og  \r\n\r\n indtil hans familie flytter til det nye tjenestested, få godtgjort udgiften  \r\n\r\n til offentlige befordringsmidler, jfr. stk. 2 og 3, til en hen- og  \r\n\r\n tilbagerejse til besøg hos familien. Det forudsættes, at afstanden ikke er  \r\n\r\n større, end at hjem- og tilbagerejsen faktisk kan ske på fridage, således at  \r\n\r\n rejsen ikke medfører afbræk i tjenesten. </P>  \r\n\r\n<P> Stk. 2. Der kan ikke ydes godtgørelse for højere befordringsklasse end  \r\n\r\n den, tjenestemanden efter reglerne for tjenesterejser er berettiget til, og  \r\n\r\n som faktisk er benyttet. Såfremt fly benyttes, skal den pågældende selv  \r\n\r\n afholde differencen mellem flybillettens pris og prisen for den rejsehjemmel,  \r\n\r\n hvortil den pågældende i øvrigt er berettiget. </P>  \r\n\r\n<P> Stk. 3. Ved de i stk. 1 nævnte hjemrejser kan der ydes godtgørelse for  \r\n\r\n benyttelse af eget motorkøretøj efter laveste sats samt godtgørelse for  \r\n\r\n udgifter til billetter for fører og motorkøretøj med statens færge- eller  \r\n\r\n skibsforbindelser, forudsat at de samlede udgifter er mindre end udgiften til  \r\n\r\n offentligt befordringsmiddel. </P>  \r\n\r\n<P> § 16. </P>  \r\n\r\n<P>I stedet for godtgørelse for dobbelt husførelse efter bestemmelsen i § 13  \r\n\r\n kan der ydes godtgørelse for udgifter til befordring med offentlige  \r\n\r\n transportmidler mellem tjenestemandens bopæl og det nye tjenestested eller  \r\n\r\n godtgørelse for kørsel med eget befordringsmiddel efter laveste takst. </P>  \r\n\r\n<P> Stk. 2. Godtgørelsen kan ydes inden for de i § 13 fastsatte beløbs- og  \r\n\r\n tidsgrænser og højst med det beløb, hvormed tjenestemandens udgifter til  \r\n\r\n transport mellem bopæl og tjenestested er forøget ved forflyttelsen. </P>  \r\n\r\n<P> Kapitel 8 </P>  \r\n\r\n<P> Særregler for samgifte tjenestemænd </P>  \r\n\r\n<P> § 17. </P>  \r\n\r\n<P>Er samlevende ægtefæller begge tjenestemænd i staten, folkeskolen,  \r\n\r\n folkekirken, en kommune, et koncessioneret selskab eller en institution, for  \r\n\r\n hvilken staten dækker den overvejende del af udgifterne, og begge ægtefæller  \r\n\r\n forflyttes til samme egn, kan kun den ene ægtefælle oppebære  \r\n\r\n flyttegodtgørelse, idet der ydes den højeste godtgørelse, som en af  \r\n\r\n ægtefællerne er berettiget til. </P>  \r\n\r\n<P> Kapitel 9 </P>  \r\n\r\n<P> Fællesbestemmelser </P>  \r\n\r\n<P> § 18. </P>  \r\n\r\n<P>Flyttegodtgørelse m.v. kan ikke ydes i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) Ved første ansættelse i statens, folksskolens eller folkekirkens  \r\n\r\n tjeneste, medmindre der foreligger indbyrdes forflyttelse mellem de tre  \r\n\r\n ansættelsesområder. </LI>  \r\n\r\n</UL>  \r\n\r\n<P>Ved første ansættelse i folkeskolen ydes der dog flyttegodtgørelse, hvis  \r\n\r\n ansættelsen sker i kontinuation af tidligere ansættelse ved Københavns  \r\n\r\n kommunes skolevæsen eller ved en anerkendt privat skole. </P>  \r\n\r\n<P>Ved første ansættelse i præsteembede kan der ydes den i kapitlerne 1 og 2  \r\n\r\n omhandlede godtgørelse til teologiske kandidater eller dermed ligestillede,  \r\n\r\n der efter studietiden har haft forudgående beskæftigelse andetsteds af mindst  \r\n\r\n 1 års varighed. </P>  \r\n\r\n<UL CLASS=PLAIN-LIST>  \r\n\r\n<LI>b) Når flytningen ikke er forårsaget af forflyttelsen. </LI>  \r\n\r\n<LI>c) Når flytningen ikke bringer tjenestemandens bopæl væsentligt nærmere  \r\n\r\n til det nye tjenestested, jfr. dog kapitel 5. </LI>  \r\n\r\n</UL>  \r\n\r\n<P> Stk. 2. Bortset fra godtgørelse efter kapitlerne 1, 6 og 7 ydes  \r\n\r\n flyttegodtgørelse kun mod dokumentation for, at flytning af bohave har fundet  \r\n\r\n sted. </P>  \r\n\r\n<P> § 19. </P>  \r\n\r\n<P>Ved udtrykket &#187;forfremmelse&#171; i denne aftale forstås ansættelse i  \r\n\r\n højere lønramme herunder et lønrammeforløb på et højere niveau. Endvidere  \r\n\r\n anses som &#187;forfremmelse&#171; overgang til en chefstilling eller en  \r\n\r\n stilling med anden benævnelse inden for samme lønramme, når sådan overgang  \r\n\r\n anses som en naturlig oprykning. </P>  \r\n\r\n<P> Stk. 2. Til tjenestemænd, der i forbindelse med nedlæggelse eller  \r\n\r\n flytning af tjenestesteder eller nedlæggelse af stillinger får nyt  \r\n\r\n tjenestested, ydes flyttegodtgørelse efter reglerne for uansøgt forflyttelse.  \r\n\r\n</P>  \r\n\r\n<P> Stk. 3. Rejser i forbindelse med forflyttelse betragtes ikke som  \r\n\r\n tjenesterejser i henseende til beregning af time- og dagpenge. </P>  \r\n\r\n<P> Stk. 4. I stedet for huslejetabsgodtgørelse eller godtgørelse for dobbelt  \r\n\r\n husførelse kan der ydes godtgørelse for udgifter til opmagasinering af  \r\n\r\n bohavet, indtil passende bolig for tjenestemanden kan tilvejebringes. </P>  \r\n\r\n<P> Kapitel 10 </P>  \r\n\r\n<P> Ikrafttrædelsesbestemmelser </P>  \r\n\r\n<P> § 20. </P>  \r\n\r\n<P>Denne aftale har virkning for forflyttelser, der sker pr. 1. april 1985 og  \r\n\r\n senere, og kan opsiges med 3 måneders varsel, dog tidligst til 1. april 1987  \r\n\r\n</P>  \r\n\r\n<P> Stk. 2. Hvor forflyttelsen er sket før 1. april 1985, finder de hidtil  \r\n\r\n gældende regler om flyttegodtgørelse m.v. anvendelse, uanset om selve  \r\n\r\n flytningen foretages senere. </P>  \r\n\r\n<P> Stk. 3. Samtidig med denne aftales ikrafttræden ophæves aftale af 27 .  \r\n\r\n april 1983. </P>  \r\n\r\n<P> Bilag </P>  \r\n\r\n<P> Oversigt over størrelsen af supplerende </P>  \r\n\r\n<P> flyttegodtgørelse </P>  \r\n\r\n<P>Som følge af stigningen i reguleringspristallet for januar 1986 til 151,9  \r\n\r\n (januar 1980 = 100) er satserne i foranstående aftale af 26. februar 1986 pr.  \r\n\r\n 1. april 1986 beregnet til følgende beløb: </P>  \r\n\r\n<P><IMG SRC=\"/image.aspx?id=42385&img=CR884_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P CLASS=PUNKT> <B>2.</B> I tilknytning til pkt.1 bemærkes følgende: </P>  \r\n\r\n<P>Aftalen indeholder i forhold til den hidtidige aftale af 27. april 1985  \r\n\r\n følgende ændringer: </P>  \r\n\r\n<P>- Den hidtidige bestemmelse i aftalens § 5, stk.7, om godtgørelse af  \r\n\r\n handelsomkostninger ved køb og/eller salg af fast ejendom er ophævet og  \r\n\r\n erstattet af en ny bestemmelse i § 6. </P>  \r\n\r\n<P>- Til tjenestemænd, der forflyttes uansøgt, kan der herefter ydes  \r\n\r\n godtgørelse for de i § 6, stk.1, anførte dokumenterede udgifter i forbindelse  \r\n\r\n med køb og/eller salg af fast ejendom inden for et beløb af 30.000 kr. </P>  \r\n\r\n<P>Herudover ydes en supplerende standardgodtgørelse på 20.000 kr. i  \r\n\r\n forbindelse med omtalte handelsomkostninger, dog således at  \r\n\r\n standardgodtgørelsen ikke kan overstige de faktisk afholdte udgifter. </P>  \r\n\r\n<P>- I § 11 (tidligere § 10) vedrørende tjenestemænd, der ved afsked med  \r\n\r\n pension skal fraflytte en tjenestebolig, er godtgørelsesprocenten med  \r\n\r\n virkning fra 1.apri1 1986 forhøjet fra 35 til 50 pct. af det fastsatte årlige  \r\n\r\n boligbidrag. </P>  \r\n\r\n<P>- I § 13 (tidligere § 12) om udgifter ved dobbelt husførelse  præciseres  \r\n\r\n det i stk.3, at godtgørelsen ikke kan overstige 3/4 af de respektive  \r\n\r\n godtgørelsesbeløb for dag- og natudgifter under udstationering. Det  \r\n\r\n beløbsmæssige grundlag for natgodtgørelsen er de for de respektive områder  \r\n\r\n fastsatte hoteldispositionsbeløb. </P>  \r\n\r\n<P>- I § 13 (tidligere 12) om udgifter ved dobbelt husførelse er den  \r\n\r\n hidtidige bestemmelse i stk.4 om fradrag for besparet hjemmeforbrug  \r\n\r\n (1/6-fradraget) ophævet. </P>  \r\n\r\n<P>- I § 19, stk.1 (tidligere § 18, stk.1) er der foretaget en  præcisering  \r\n\r\n af begrebet &#187;forfremmelse&#171; i flyttegodtgørelsesaftalen. </P>  \r\n\r\n<P>- Opmærksomheden henledes på, at der som følge af indsættelsen af en ny  \r\n\r\n bestemmelse om godtgørelse af handelsomkostninger i § 6 er foretaget visse  \r\n\r\n redaktionelle ændringer, hvilket sammen med ovenstående ændringer i aftalen  \r\n\r\n er markeret ved indstregning i margenen. </P>  \r\n\r\n<P>- I bilag (oversigt over supplerende flyttegodtgørelse) præciseres det, at  \r\n\r\n bestemmelserne i aftalens §§ 8, stk.1 og 9, stk.1 (tidligere §§ 7, stk.1, og  \r\n\r\n 8, stk.1) tillige omfatter enker og enkemænd. </P>  \r\n\r\n<P>Der bør ikke foretages uansøgt forflyttelse af en tjenestemand, der  \r\n\r\n medfører flytning af familie og/eller bohave, inden for et tidsrum af 1 år  \r\n\r\n siden sidste uansøgte forflyttelse, med mindre afgørende hensyn til  \r\n\r\n tjenestens udførelse gør dette påkrævet. </P>  \r\n\r\n<P>Ifølge § 13, stk.2, sidste punktum, skal tjenestemanden på anfordring  \r\n\r\n overfor sin styrelse godtgøre, hvad han har foretaget for at skaffe bolig.  \r\n\r\n</P>  \r\n\r\n<P>Under forhandlingerne mellem Finansministeriet og tjenestemændenes  \r\n\r\n centralorganisationer vedrørende aftalefornyelserne pr.1.april 1979 er der  \r\n\r\n opnået enighed mellem parterne om, at den i § 13, stk.2, sidste punktum,  \r\n\r\n anførte bestemmelse bør administreres således, at anfordringer ikke kan ske  \r\n\r\n tidligere end 3 måneder efter tidspunktet for den uansøgte forflyttelse. Er  \r\n\r\n meddelelse om uansøgt forflyttelse ikke givet tjenestemanden med mindst 3  \r\n\r\n måneders varsel, forlænges fristen med det manglende varsel. Henvendelse bør  \r\n\r\n kun ske til tjenestemanden og ikke til f.eks. offentlige registre m.v. </P>  \r\n\r\n<P>Den mellem parterne konstaterede enighed skal anses som et udtryk for, at  \r\n\r\n det findes rettest, at der på området i øvrigt administreres med en betydelig  \r\n\r\n lempelighed, idet flytning altid vil påføre tjenestemanden udgifter, hvorfor  \r\n\r\n der bør levnes ham en rimelig tid til at fremskaffe sig bolig på det nye  \r\n\r\n tjenestested. </P>  \r\n\r\n<P>Såfremt der søges godtgørelse efter regning af udgifter ved bohavets  \r\n\r\n flytning, jfr. aftalens § 5, rettes henvendelse til følgende adresse om  \r\n\r\n udlevering af blanket til brug ved indhentning af flyttetilbud: D.S.B.,  \r\n\r\n Kontoret for tjenestemandsflytninger, Skovgaardsgade 3, 8000 Århus C. Tlf.  \r\n\r\n (06) 12 77 77, lokal 172. Espeditionstid: mandag - fredag kl. 9 - 15. </P>  \r\n\r\n<P>Såfremt intet af de af tjenestemanden selv indhentede flyttetilbud har  \r\n\r\n kunnet godkendes, kan kontoret for tjenestemandsflytninger søge fremskaffet  \r\n\r\n et flyttetilbud, således at han enten kan benytte dette eller, hvis han  \r\n\r\n foretrækker at acceptere et andet højere tilbud, der ikke godkendes, da selv  \r\n\r\n må betale det overskydende beløb. </P>  \r\n\r\n<P>Såfremt der fremsættes ønske om det, påhviler det myndigheder og  \r\n\r\n institutioner at være mellemled mellem tjenestemanden og D.S.B.'s kontor for  \r\n\r\n tjenestemandsflytninger. </P>  \r\n\r\n<P CLASS=PUNKT> <B>3.</B> Forsvarsministeriet har den 18.marts 1982 i henhold  \r\n\r\n til § 45, stk.2, i lov nr.291 af 18.juni 1969 om tjenestemænd i staten,  \r\n\r\n folkeskolen og folkekirken og § 2 i den under den 27.oktober 1969 indgåede  \r\n\r\n hovedaftale mellem ministeren for statens lønnings- og pensionsvæsen og  \r\n\r\n tjenestemændenes centralorganisationer samt efter bemyndigelse fra  \r\n\r\n Finansministeriet indgået følgende aftale med tjenestemændenes  \r\n\r\n centralorganisationer: </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>&#187;§ 1. </B> Denne aftale omfatter ydelse af  \r\n\r\n godtgørelse for dobbelt husførelse m.v. til tjenestemænd inden for forsvaret  \r\n\r\n i de særlige tilfælde, hvor uansøgt forflyttelse sker til et tjenestested,  \r\n\r\n hvorfra den pågældende er planlagt forflyttet inden for en periode på 4 år.  \r\n\r\n</P>  \r\n\r\n<P CLASS=STK> <I>Stk.2. </I> I de i stk.1 nævnte tilfælde kan godtgørelse for  \r\n\r\n dobbelt husførelse m.v. i medfør af Finansministeriets cirkulære af 1.april  \r\n\r\n 1986 om flyttegodtgørelse m.v. til tjenestemænd i staten, folkeskolen og  \r\n\r\n folkekirken ydes i det nedenfor i §§ 2- 4 anførte omfang, selv om  \r\n\r\n tjenestemanden ikke agter at foretage bopælsforandring i anledning af  \r\n\r\n forflyttelsen. </P>  \r\n\r\n<P CLASS=STK> <I>Stk.3. </I> Tjenestemandens tilkendegivelse af, at han ikke  \r\n\r\n agter at foretage flytning, skal normalt foreligge inden 6 måneder efter  \r\n\r\n forflyttelsestidspunktet. Foreligger tilkendegivelsen på et senere tidspunkt,  \r\n\r\n vil den godtgørelse for dobbelt husførelse, der i henhold til nedenstående  \r\n\r\n bestemmelser er udbetalt for meget, være at fradrage i den godtgørelse, der  \r\n\r\n tilkommer den pågældende for den resterende periode. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> I de i § 1 nævnte tilfælde vil der kunne ydes  \r\n\r\n den pågældende godtgørelse for dobbelt husførelse m.v. efter reglerne i  \r\n\r\n ovennævnte cirkulære, § 13, stk.1 og 3 - 5, og § 14 - 16. Efter at den  \r\n\r\n pågældende har oppebåret godtgørelse for dobbelt husførelse m.v. i 6 måneder,  \r\n\r\n kan godtgørelse for den følgende tid ikke overstige et beløb på 2.100 kr. pr.  \r\n\r\n kvartal, dog højst 8.000 kr. i 12 på hinanden følgende måneder. Disse beløb  \r\n\r\n dyrtidsreguleres efter de for regulering af time og dagpenge gældende regler,  \r\n\r\n jfr. Finansministeriets cirkulære af 24. maj 1978, § 20. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Såfremt tjenestemanden efter udløbet af 12  \r\n\r\n måneder efter forflyttelsens ikrafttræden vælger at foretage flytning i  \r\n\r\n anledning af forflyttelsen, vil der i den ham tilkommende flyttegodtgørelse  \r\n\r\n være at fradrage den ham i medfør af § 2 udbetalte godtgørelse for dobbelt  \r\n\r\n husførelse m.v. for den tid, der ligger ud over 12 måneder. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Denne aftale er gældende for forflyttelser, der  \r\n\r\n er sket pr. 1.april 1982 og senere.&#171; </P>  \r\n\r\n</DIV>  \r\n\r\n<P CLASS=PUNKT> <B>4.</B> I tilknytning til pkt.3 bemærkes følgende: </P>  \r\n\r\n<P>Det forudsættes, at ordningen praktiseres således, at der i hvert enkelt  \r\n\r\n tilfælde meddeles den forflyttede, hvor længe tjenesten ved det nye  \r\n\r\n tjenestested er planlagt at skulle vare, samt i videst mulig udstrækning  \r\n\r\n hvilket tjenestested den pågældende herefter er planlagt forflyttet til. </P>  \r\n\r\n<P>I forbindelse med ordningens etablering har det fra Forsvarsministeriets  \r\n\r\n side været hensigten i størst mulig udstrækning at tilskynde personellet til  \r\n\r\n at benytte forsvarets cafeterier samt til i mulig udstrækning at leje de på  \r\n\r\n tjenestestederne til rådighed værende kvarterer. </P>  \r\n\r\n<P>I tilfælde, hvor den forflyttedes tilkendegivelse af ikke at ville  \r\n\r\n foretage flytning undtagelsesvis foreligger over 6 måneder efter  \r\n\r\n forflyttelsestidspunktet, vil den eventuelt for meget udbetalte godtgørelse  \r\n\r\n for dobbelt husførelse være at fradrage i den godtgørelse, der tilkommer den  \r\n\r\n pågældende i den nærmeste følgende tid, således at der ingen godtgørelse  \r\n\r\n kommer til udbetaling, før det for meget udbetalte beløb er indbetalt. </P>  \r\n\r\n<P>Hvis den forflyttede fortryder sin beslutning om ikke at ville flytte, vil  \r\n\r\n der kunne ydes den pågældende almindelig flyttegodtgørelse, mod at den  \r\n\r\n godtgørelse for dobbelt husførelse, der er ydet ud over 12 månder, fradrages  \r\n\r\n i flyttegodtgørelsen. </P>  \r\n\r\n<P CLASS=PUNKT> <B>5.</B> Personel, der er ansat på tjenstemandslignende  \r\n\r\n vilkår, følger de for tjenstemænd i pkt.1 -4 fastsatte regler. </P>  \r\n\r\n<P>Ikke-tjenenstemandsansat civilt og militært personel følger de i  \r\n\r\n vedkommende kontrakt/aftale/overenskomst fastsatte regler. </P>  \r\n\r\n<P>I forbindelse med flytning af myndigheder og institutioner under forsvaret  \r\n\r\n kan der til kontrakt- og overenskomstansat månedslønnet personale, for hvem  \r\n\r\n der ikke er fastsat særlige bestemmelser om flyttegodtgørelse, samt til  \r\n\r\n timelønnede håndværkere og arbejder, der har mindst 5 års forudgående  \r\n\r\n beskæftigelse under Forsvarsministeriet, ydes flyttegodtgørelse, herunder  \r\n\r\n godtgørelse for dobbelt husførelse, efter de for uansøgt forflyttelse af  \r\n\r\n tjenstemænd gældende regler, jfr.pkt. 1. For personel, der er omfattet af  \r\n\r\n civilarbejderloven, beregnes den i pkt. 1, §§ 7 - 9, omhandlende supplerende  \r\n\r\n godtgørelse, som om de pågældende var aflønnet med en lønning, svarende til  \r\n\r\n den for dem fastsatte pensionslønramme. For øvrigt personel forelægges sagen  \r\n\r\n i hvert enkelt tilfælde for Forsvarsministeriet. </P>  \r\n\r\n<P CLASS=PUNKT> <B>6.</B> Det pålægges myndigheder og institutioner, der  \r\n\r\n forflytter personel/ind- og udkommanderer personel af tjenesteboliger, at  \r\n\r\n henlede den pågældendes opmærksomhed på nærværende kundgørelse. </P>  \r\n\r\n<P>Ansøgning om flyttegodtgørelse m.v. indsendes til Forsvarskommandoen og  \r\n\r\n Hjemmeværnskommandoen for personel, der er ansat under de respektive  \r\n\r\n myndigheder, og til Forsvarsministeriet for øvrigt personel. </P>  \r\n\r\n<P>Størrelsen af den supplerende godtgørelse m.v. samt af de beløb, der  \r\n\r\n maksimalt kan ydes i særlig godtgørelse for dobbelt husførelse, optages i  \r\n\r\n Kundgørelse for forsvaret A. </P>  \r\n\r\n<P CLASS=PUNKT> <B>7.</B> Kundgørelse for forsvaret B.18-1983 udgår. </P>  \r\n\r\n<P>6.kt.566.610-0 </P>  \r\n\r\n<P>Hans Engell. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19862507026"
        },
        {
            "displayName": "Entydig dokumentidentifikation",
            "displayValue": "CM000884"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Kundgørelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25070"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "16/05/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "6.kt.566.610-0."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}