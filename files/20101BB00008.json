{
    "id": 133913,
    "title": "Forslag til folketingsbeslutning om en revision af reglerne om børneattester",
    "documentTypeId": "480",
    "isSagsforlobPeriodValid": true,
    "shortName": "2010/1 BSF 8",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 28. oktober 2010 af Karina Lorentzen Dehnhardt (SF), Meta Fuglsang (SF) og Ole Sohn (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om en revision af reglerne om børneattester</p>\r\n<p>Folketinget pålægger regeringen inden udgangen af 2010 at revidere gældende regler om at indhente en såkaldt børneattest, når en institution, forening eller tilsvarende ansætter personer i en stilling, som giver den ansatte mulighed for at opnå kontakt med børn.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"TekstoverskriftVenstreBm\">Gældende regler</p>\r\n<p>Ifølge lovgivningen skal der indhentes en børneattest for den ansatte, hvis en person har »direkte kontakt med børn under 15 år« i forbindelse med sin ansættelse eller beskæftigelse, jf. børneattestlovens § 2, stk. 1.  Kulturministeren skriver om formuleringen »i direkte kontakt med børn« i et svar til Retsudvalget, at:</p>\r\n<p>»[…] den direkte kontakt med et barn under 15 år har en sådan karakter, at der er mulighed for at etablere et tillidsfyldt forhold mellem den voksne og barnet, sådan at denne tillidsfyldte situation kan misbruges til at begå seksuelle overgreb.«, jf. L 157 – bilag 4 (folketingsåret 2004-05, 2. samling).</p>\r\n<p>Reglerne er i flere omgange udvidet i forhold til omfanget af ansættelsessteder og persongrupper, hvor en sådan børneattest er lovpligtig.</p>\r\n<p>Børneattesternes formål er at forhindre, at en pædofil opnår ansættelse i en stilling, som tillader vedkommende at opbygge et tillidsforhold til børn, som i værste tilfælde kan anvendes i forhold til at dække over et seksuelt misbrug.</p>\r\n<p class=\"TekstoverskriftVenstreBm\">Forslag om ændring af regler</p>\r\n<p>Børneattester er udtryk for, at vi som samfund er forpligtet til at beskytte børn mod risikoen for overgreb. Samtidig er det afgørende, at børneattesterne ikke bliver en hæmsko for rehabilitering af pædofilidømte. Tidligere pædofilidømte skal uhindret kunne søge beskæftigelse i andre stillinger.</p>\r\n<p>SF finder, der er grund til en yderligere præcisering og om nødvendigt en udvidelse af reglerne for, hvornår man skal indhente en børneattest. Således er der adskillige eksempler på, at organisationer, foreninger eller virksomheder forsømmer deres forpligtelse til at indhente en børneattest ved ansættelse af en medarbejder i en stilling, der giver direkte adgang til at arbejde med børn.</p>\r\n<p>Manglende indhentelse af børneattester kan skyldes forsømmelse, hvilket bør imødegås med bedre kommunikation. Det kan også skyldes tvivl om reglerne, når arbejdsgiveren skal skønne, om det er relevant at indhente en børneattest for den pågældende personalekategori. Og endelig kan det skyldes, at stillingen ikke er omfattet af reglerne.</p>\r\n<p>Det er vigtigt, at børn og forældre – så vidt muligt – kan vide sig sikre på, at kendte pædofile ikke arbejder med børn.  SF mener derfor, det er nødvendigt at revidere de gældende regler for at sikre, at de også giver den ønskede beskyttelse. En omformulering kunne være, at loven gælder for »alle, der er beskæftiget eller ansat, hvor børn færdes som en del af deres institutions- eller foreningsliv.« Det vigtigste er, at SF med præciseringen af reglerne ønsker at forhindre, at arbejdsgivernes skøn kan komme børnene til skade.</p>\r\n<p>En ændring af loven bør også medføre klarere regler for indberetningen til arbejdsgiverne, så både politiet og Rigsadvokaten ville få pligt til at indberette om personer, der er sigtet, tiltalt eller dømt for seksuelle krænkelser mod børn, uanset hvilken personalekategori vedkommende er ansat indenfor. SF mener, at regeringen bør revidere reglerne, så hverken politiet eller Rigsadvokaten kan være i tvivl om, hvornår de bør rette henvendelse til arbejdspladsen.</p>\r\n<p>SF ønsker desuden, at der oprettes bedre behandlings- og rådgivningstilbud til potentielle krænkere.  Endvidere ønsker SF, at der indføres en europæisk børneattest.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Karina Lorentzen Dehnhardt</span> (SF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om en revision af reglerne om børneattester.</p>\r\n<p class=\"ForslagsNummer\">(Beslutningsforslag nr. B 8)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2010/1 BF 8",
            "stateLabel": "Bortfaldet",
            "references": [
                {
                    "shortName": "2010/1 BSF 8",
                    "title": "Forslag til folketingsbeslutning om en revision af reglerne om børneattester",
                    "presentationName": "Beslutningsforslag som fremsat",
                    "documentTypeId": 480,
                    "documentId": 133913,
                    "eliUri": "/eli/ft/20101BB00008",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20101/beslutningsforslag/b8/index.htm"
                },
                {
                    "shortName": "2010/1 BRB 8 og 10",
                    "title": "II Forslag til folketingsbeslutning om børneattester",
                    "presentationName": "Beretning over beslutningsforslag",
                    "documentTypeId": 510,
                    "documentId": 137697,
                    "eliUri": "/eli/ft/20101EB01049",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "29/10/2010"
        },
        {
            "displayName": "Accession",
            "displayValue": "20101BB00008"
        },
        {
            "displayName": "Entydig dokumentidentifikation",
            "displayValue": "AX012595"
        },
        {
            "displayName": "Dato for førstegangsindlæggelse",
            "displayValue": "29/10/2010"
        },
        {
            "displayName": "Dato for indlæggelse",
            "displayValue": "29/10/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "8"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}