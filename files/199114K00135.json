{
    "id": 109402,
    "title": "1991 BTL 135   BETÆNKNING OVER FORSLAG TIL LOV OM ÆNDRING AF FÆRDSELSLOVEN (KOMMUNAL   PARKERINGSKONTROL)    NR L 135 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 135",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 135 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven (Kommunal  \r\n\r\n parkeringskontrol) <BR>  \r\n\r\n Nr L 135 1991-92, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19911212 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>mindretal</I> (Socialdemokratiets og  \r\n\r\n Socialistisk Folkepartis medlemmer af udvalget) lovforslaget til  \r\n\r\n<I>vedtagelse uændret,</I> idet flertallet forventer, at ministeren hurtigst  \r\n\r\n muligt og senest i efteråret 1992 fremsætter forslag om en yderligere  \r\n\r\n overførsel af parkeringskontrollen fra politiets til kommunernes regi. </P>  \r\n\r\n<P>Et <I>andet mindretal</I> (Det Konservative Folkepartis, Venstres, Det  \r\n\r\n Radikale Venstres, Centrum-Demokraternes og Kristeligt Folkepartis medlemmer  \r\n\r\n af udvalget) indstiller lovforslaget til <I>vedtagelse uændret,</I> idet  \r\n\r\n mindretallet finder, at lovforslagets henvisning til færdselslovens § 121,  \r\n\r\n stk. 5, er udtryk for, at der kan gives kommunerne hjemmel til at opkræve og  \r\n\r\n inddrive parkeringsafgifter. Afgifterne vil herefter være omfattet af lov om  \r\n\r\n fremgangsmåden ved inddrivelse af skatter og afgifter m.v., jf. denne lovs §  \r\n\r\n 1, da afgifterne efter færdselslovens § 122 a, stk. 2, jf. § 121, stk. 4, kan  \r\n\r\n inddrives ved udpantning. </P>  \r\n\r\n<P>Et <I>tredje mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget ved dets 2. behandling. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Holger Graversen (S) Karen Jespersen (S) Ebba Strange (SF)</I>  \r\n\r\n nfmd. <I>Gert Petersen (SF) Sonja Albrink (CD) Grove (KF)</I> fmd. <I>Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Svend Aage  \r\n\r\n Jensby (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF)</I>  </P>  \r\n\r\n<P>Tillægsbetænkningen </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde. </P>  \r\n\r\n<P>Justitsministeren har over for udvalget oplyst, at pålæggelse af  \r\n\r\n parkeringsafgifter af såvel politiet som et kommunalt parkeringskorps vil ske  \r\n\r\n ved anbringelse af girokortet på køretøjet eller ved overgivelse heraf til  \r\n\r\n føreren. </P>  \r\n\r\n<P>Justitsministeren har i den forbindelse oplyst, at ordningen bl.a.  \r\n\r\n forventes tilrettelagt således, at det af girokortene tydeligt fremgår, om  \r\n\r\n det er kommunen eller politiet, der pålægger afgiften. </P>  \r\n\r\n<P>De benyttede girokort vil endvidere blive udformet således, at forseelser,  \r\n\r\n som ikke kan påtales af kommunen, ikke vil være opført på girokort, der  \r\n\r\n anvendes af det kommunale parkeringskorps. Tilsvarende vil girokort, som  \r\n\r\n politiet anvender i kommuner med kommunalt parkeringskorps, blive udformet  \r\n\r\n således, at forseelser, der alene påtales af kommunen, ikke er opført på  \r\n\r\n girokortet. Den nærmere praktiske tilrettelæggelse af ordningen vil blive  \r\n\r\n aftalt mellem Rigspolitichefen og de berørte kommuner. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse  \r\n\r\n uændret.</I>  </P>  \r\n\r\n<P>Et mindretal (Fremskridtspartiets medlem af udvalget) udtaler: </P>  \r\n\r\n<P>Fremskridtspartiet stiller sig for nærværende tilfreds med de uddybende og  \r\n\r\n præciserende oplysninger fra justitsministeren. </P>  \r\n\r\n<P>Fremskridtspartiet skal dog beklage, at det krævede fornyet  \r\n\r\n udvalgsbehandling at få disse oplysninger fra justitsministeren. </P>  \r\n\r\n<P>Fremskridtspartiet frygter, at gennemførelse af lovforslaget vil give  \r\n\r\n større administration end i dag, og forudser en større arbejdsbyrde for  \r\n\r\n politiet, men håber, at justitsministeren med sine beføjelser vil være i  \r\n\r\n stand til at få ordningen til at fungere. </P>  \r\n\r\n<P>Fremskridtspartiet har svært ved at se, at et kommende kommunalt  \r\n\r\n parkeringskorps ikke skulle kunne varetage de samme opgaver, som det  \r\n\r\n nuværende parkeringskorps udfører. </P>  \r\n\r\n<P>Fremskridtspartiet finder, at det er en unødvendig udvidelse af  \r\n\r\n administrationen og bureaukratiet, at der nu skal anvendes 2 forskellige  \r\n\r\n typer girokort til pålæggelse af afgift. </P>  \r\n\r\n<P>Fremskridtspartiet havde gerne set, at kommunerne efter lovforslagets  \r\n\r\n vedtagelse skulle kunne uddelegere den praktiske kontrol til et privat firma,  \r\n\r\n hvis kommunen ønskede det. </P>  \r\n\r\n<P>En sådan ordning ville kun betyde, at parkeringskontrolløren fik en privat  \r\n\r\n arbejdsgiver med ansvar over for kommunen i stedet for en kommune som  \r\n\r\n arbejdsgiver. </P>  \r\n\r\n<P>Alt i alt ser Fremskridtspartiet dog lovforslaget som et skridt i den  \r\n\r\n rigtige retning og vil nøje følge udviklingen i de kommende år. </P>  \r\n\r\n<P>Allerede nu kan Fremskridtspartiet dog bebude fremsættelse af et  \r\n\r\n beslutningsforslag, der skal give kommunerne friere rammer for den konkrete  \r\n\r\n kontrol på gaden. </P>  \r\n\r\n<P> <I>Dorte Bennedsen (S) Erling Christensen (S) Lise Hækkerup (S) Frank  \r\n\r\n Jensen (S) Holger Graversen (S) Karen Jespersen (S) Ebba Strange (SF)</I>  \r\n\r\n nfmd. <I>Gert Petersen (SF) Sonja Albrink (CD) Grove (KF)</I> fmd. <I>Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Svend Aage  \r\n\r\n Jensby (V) Tom Behnke (FP) Niels Helveg Petersen (RV) Inger Stilling Pedersen  \r\n\r\n (KRF)</I>  </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/01/1992"
        },
        {
            "displayName": "Accession",
            "displayValue": "199114K00135"
        },
        {
            "displayName": "Entydig dokumentidentifikation",
            "displayValue": "CL002201"
        },
        {
            "displayName": "Dato for førstegangsindlæggelse",
            "displayValue": "16/01/1992"
        },
        {
            "displayName": "Dato for indlæggelse",
            "displayValue": "16/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}