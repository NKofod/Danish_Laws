{
    "id": 224440,
    "title": "Arbejdsmiljøklagenævnet fastholdt afgørelse på påbud om at sørge for, at der ved arbejde med epoxy er uhindret adgang til håndvask (arbejde med stoffer og materialer)",
    "documentTypeId": "240",
    "isSagsforlobPeriodValid": true,
    "shortName": "KEN nr 9517 af 01/07/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt afgørelse på påbud om at sørge for, at der ved arbejde med epoxy er uhindret adgang til håndvask (arbejde med stoffer og materialer)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at virksomhedens ansatte, der arbejdede med epoxyholdige produkter, ikke havde uhindret adgang til en ikke-håndbetjent håndvask.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på oplysningen om, at de ansatte havde adgang til håndvask i varebilen, som stod udenfor. For at de ansatte kunne komme til håndvasken i varebilen, skulle de gennem kælderen, op ad trapper og gennem døre med håndtag.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde i den forbindelse vægt på, at der ved kontakt med håndtag og færden gennem byggepladsen var risiko for, at ansatte, der havde arbejdet med epoxy, spredte dette utilsigtet på pladsen. Epoxy er sundhedsskadeligt og kan ved hudkontakt forårsage alvorlig hudlidelse som eksem eller allergi.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde også vægt på, at der på tidspunktet for tilsynsbesøget fandtes en håndvask, som var mulig at sætte op i selve lokalet, hvor de ansatte arbejdede med epoxymaling.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>Afgørelsen er skrevet til [navn udeladt]. Afgørelsen er sendt til [navn udeladt], som repræsenterer [navn udeladt] i sagen.</p>\r\n<p>\r\n</p>\r\n<p>I har klaget over Arbejdstilsynets afgørelse af den 20. oktober 2020 om adgang til håndvask ved arbejde med epoxy.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 27. april 2021.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 20. oktober 2020 med påbud til jer om straks at sørge for, at der på arbejdsstedet og så vidt muligt i selve arbejdslokalet, hvor der arbejdes med epoxyholdige produkter, er uhindret adgang til håndvask med rindende, håndvarmt vand. Vandhanerne må ikke være håndbetjente.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at jeres ansatte, der arbejdede med epoxyholdige produkter ved tilsynsbesøget den 15. oktober 2020, ikke havde uhindret adgang til ikke håndbetjent håndvask på byggepladsen [adresse udeladt].</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøget konstaterede, at jeres ansatte ikke havde adgang til håndvask i arbejdslokalet, hvor de udførte arbejde med epoxymaling.</p>\r\n<p>\r\n</p>\r\n<p>Nævnet lægger også vægt på, at jeres ansatte oplyste ved tilsynsbesøget, at de havde adgang til håndvask i varebilen, som stod uden for. For at jeres ansatte kunne komme til håndvasken i varebilen, skulle de gennem kælderen, op ad trappe og gennem døre med håndtag.</p>\r\n<p>\r\n</p>\r\n<p>Jeres ansatte oplyste, at det var muligt at flytte håndvasken fra varebilen ned til arbejdslokalet.</p>\r\n<p>\r\n</p>\r\n<p>Ved kontakt med håndtag og færden gennem byggepladsen, er der risiko for, at ansatte der har arbejdet med epoxy, spreder dette utilsigtet på pladsen. Epoxy er sundhedsskadeligt og kan ved hudkontakt forårsage alvorlig hudlidelse som eksem eller allergi.</p>\r\n<p>\r\n</p>\r\n<p>I har oplyst, at der var adgang til håndvask på byggepladsen nær det sted, hvor de ansatte malede.</p>\r\n<p>\r\n</p>\r\n<p>Det kan ikke føre til et andet resultat, da nævnet vurderer Arbejdstilsynets påbud i forhold til, hvordan forholdene var på tidspunktet for Arbejdstilsynets tilsynsbesøg. På det tidspunkt, fandtes der en håndvask, som var mulig at sætte op i selve lokalet, hvor de arbejdede med epoxymaling.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at stoffer og materialer med egenskaber, der kan være farlige for eller i øvrigt forringe sikkerhed eller sundhed, kun må anvendes ved arbejdsprocesser og metoder, der effektivt sikrer de beskæftigede mod ulykker og sygdomme.</p>\r\n<p>\r\n</p>\r\n<p>Det følger af reglerne om arbejde med stoffer og materialer, at arbejde med stoffer og materialer i alle led skal planlægges og tilrettelægges, så det kan udføres sikkerheds- og sundhedsmæssigt fuldt forsvarligt. Risikoen for udsættelse for farlige stoffer og materialer skal fjernes eller reduceres til et minimum.</p>\r\n<p>\r\n</p>\r\n<p>Arbejde med epoxyharpikser skal ske i overensstemmelse med de særlige krav i bilagene. Det følger af bilag 3, at der på arbejdsstedet og så vidt muligt i selve arbejdslokalet, hvor der arbejdes med stofferne eller materialerne, skal være uhindret adgang til håndvask med rindende, håndvarmt vand. Vandhanerne må ikke være håndbetjente.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>[navn udeladt] har anført i klagen, at det fremgår af vedlagt oversigt over byggepladsen, at der er en håndvask i umiddelbar nærhed af, hvor arbejdet fandt sted. Derfor er bekendtgørelsens krav om, at der skal være adgang til håndvask opfyldt, hvorfor afgørelsen burde ophæves. Der er ikke fastlagt en afstand for, hvor langt væk håndvasken må være i bekendtgørelsen.</p>\r\n<p>\r\n</p>\r\n<p>Nævnet har inddraget oplysningerne i behandlingen af sagen, men de har ikke ført til et andet resultat. Vi henviser til ovenstående begrundelse.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om arbejde med stoffer og materialer</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 48, stk. 1, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 3, nr. 3, jf. bilag 3, pkt. 8.2, i bekendtgørelse nr. 1793 af 18. december 2015 om arbejde med stoffer og materialer (kemiske agenser)</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[navn udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 8</span>\r\n</p>\r\n<p style=\"text-align: center;\">\r\n   <span class=\"Bold\">Stoffer og materialer</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 48.</span> Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 1793 af 18. december 2015 om arbejde med stoffer og materialer (kemiske agenser)</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 3.</span> For visse stoffer og materialer er der i følgende bilag fastsat særlige krav:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> bilag 1 om metallisk bly og dettes ionforbindelser,</p>\r\n<p class=\"Liste1\">\r\n   <span class=\"Liste1Nr\">2.</span> bilag 2 om Pao Ferro/Santos Palisander,</p>\r\n<p class=\"Liste1\">\r\n   <span class=\"Liste1Nr\">3.</span> bilag 3 om epoxyharpikser og isocyanater,</p>\r\n<p class=\"Liste1\">\r\n   <span class=\"Liste1Nr\">4.</span> bilag 4 om asfaltmaterialer.</p>\r\n<p>\r\n</p>\r\n<p>\r\n   <span class=\"Bold\">Bilag 3 Arbejde med epoxyharpikser og isocyanater</span>\r\n</p>\r\n<p>\r\n</p>\r\n<p>\r\n   <span class=\"Bold\">Bilag til bekendtgørelse nr. 1793 af 18. december 2015 om arbejde med stoffer og materialer (kemiske agenser)</span>\r\n</p>\r\n<p>\r\n</p>\r\n<p>\r\n   <span class=\"Bold\">8.</span> <span class=\"Bold\">Anvendelse og velfærdsforanstaltninger</span></p>\r\n<p>\r\n</p>\r\n<p>\r\n   <span class=\"Bold\">8.2.</span> På arbejdsstedet og så vidt muligt i selve arbejdslokalet, hvor der arbejdes med stofferne eller materialerne, skal der være uhindret adgang til håndvask med rindende, håndvarmt vand. Vandhanerne må ikke være håndbetjente.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2021"
        },
        {
            "displayName": "Accession",
            "displayValue": "W20210951725"
        },
        {
            "displayName": "Entydig dokumentidentifikation",
            "displayValue": "DH000253"
        },
        {
            "displayName": "Dato for indlæggelse",
            "displayValue": "02/07/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9517"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "01/07/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "21-860"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}