{
    "id": 143346,
    "title": "Bekendtgørelse om besætningsfastsættelse for mindre erhvervsfartøjer og grønlandske fiskefartøjer, som medtager op til 12 passagerer i indenrigsfart i Danmark og langs Grønlands kyster",
    "documentTypeId": "60",
    "isSagsforlobPeriodValid": true,
    "shortName": "BEK nr 963 af 28/09/2012",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Kap1\">Kapitel 1</a>\r\n      </td>\r\n      <td class=\"IndholdsfortegnelseTekst\">Generelle bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap2\">Kapitel 2</a>\r\n      </td>\r\n      <td class=\"IndholdsfortegnelseTekst\">Om fartøjer med et dimensionstal på 20 og derover</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap3\">Kapitel 3</a>\r\n      </td>\r\n      <td class=\"IndholdsfortegnelseTekst\">Fartøjer med et dimensionstal under 20</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap4\">Kapitel 4</a>\r\n      </td>\r\n      <td class=\"IndholdsfortegnelseTekst\">Om fartøjer som udelukkende anvendes til professionel oplæring i sejlads</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Kap5\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttræden og overgangsbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om besætningsfastsættelse for mindre erhvervsfartøjer og grønlandske fiskefartøjer, som medtager op til 12 passagerer i indenrigsfart i Danmark og langs Grønlands kyster</p>\r\n<p class=\"Indledning2\">I medfør af § 4, stk. 2, § 18, stk. 2, og § 27, stk. 3, i lov om skibes besætning, jf. lovbekendtgørelse nr. 168 af 27. februar 2012, som ændret ved lov nr. 478 af 30. maj 2012 og § 4, stk. 2, § 18, stk. 2, og § 27, stk. 2, i anordning nr. 608 af 25. juni 2001 om ikrafttræden for Grønland af lov om skibes besætning og efter samråd med Grønlands Selvstyre og efter bemyndigelse fastsættes:</p>\r\n<p class=\"Kapitel\" id=\"K1\">\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Generelle bestemmelser</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Besætningsfastsættelsen gælder for passagersejlads i indenrigsfart med op til 12 passagerer i erhvervsfartøjer og grønlandske fiskefartøjer med en længde under 15 meter og et dimensionstal under 100, der er omfattet af Meddelelser fra Søfartsstyrelsen F, samt i erhvervsfartøjer, der har et dimensionstal under 20.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Besætningsfastsættelsen finder endvidere anvendelse på træfartøjer af primitiv konstruktion, herunder vikingeskibe, og fartøjer, der ikke fremdrives ved mekaniske midler.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Besætningsfastsættelsen gælder for sejlads, der sker som led i erhvervsmæssig virksomhed.</p>\r\n<p class=\"Kapitel\" id=\"K2\">\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Om fartøjer med et dimensionstal på 20 og derover</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> I fartøjer, som er omfattet af § 1, skal besætningen være på mindst 2 personer, når dimentionstallet er 20 eller derover, jf. dog § 7.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Når fartøjet benyttes ved samsejlads med et andet erhvervsfartøj eller under forhold, hvor besætning og passagerer ved egen hjælp kan redde sig i land, kan besætningen bestå af en person.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Føreren af et erhvervsfartøj, der er omfattet af § 1, skal som minimum være i besiddelse af sønæringsbeviset duelighedsbevis i sejlads gældende for handelsskibe.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Sønæringsbeviset omtalt i stk. 1 kan erstattes af et særligt sønæringsbevis med begrænsede rettigheder<a class=\"FodnoteHenvisning\" name=\"Henvisning_Par3_Stk2_Not1\" href=\"#Par3_Stk2_Not1\">1)</a> udstedt af Søfartsstyrelsen på baggrund af dokumentation for bestået teoretisk duelighedsprøve i sejlads for handelsskibe eller fiskeskibe, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num1\">1)</span> sejladserfaring i lignende fartøj i mindst 3 måneder, gennemført instruktion i ombordværende brandudstyr og gennemført grundlæggende søsikkerhedskursus på en af Søfartsstyrelsen godkendt uddannelsesinstitution, eller</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk2_Num2\">2)</span> bestået praktisk prøve omfattende manøvrering og motorbetjening om bord i fartøjet hos en af Søfartsstyrelsen godkendt person, gennemført instruktion i ombordværende brandudstyr og gennemført grundlæggende søsikkerhedskursus på en af Søfartsstyrelsen godkendt uddannelsesinstitution.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Foruden det i stk. 1 eller 2 omtalte sønæringsbevis skal føreren være i besiddelse af</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num1\">1)</span> et gyldigt certifikat som radiooperatør i GMDSS minimum ROC, hvis det pågældende fartøj er udstyret med radio. Hvis fartøjet udelukkende er udrustet med et mobilt VHF-radioanlæg, da SRC</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num2\">2)</span> et gyldigt bevis som sygdomsbehandler til den ombordværende skibsmedicinkiste, jf. bekendtgørelse nr. 1550 af 17. december 2007 om uddannelse og kvalifikationsbeviser til sygdomsbehandlere i skibe (De maritime sundhedsuddannelser). Hvis der ikke er krav om skibsmedicinkiste om bord i det pågældende fartøj, skal føreren have gennemgået et anerkendt førstehjælpskursus på mellemniveau indeholdende genoplivning som beskrevet af Dansk Førstehjælpsråd</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num3\">3)</span> et gyldigt sundhedsbevis for søfarende og fiskere, der ikke indeholder begrænsninger i arbejdsområdet for tjenesten om bord og være skikket til udkig.</p>\r\n<p class=\"Stk2\">\r\n   <span class=\"StkNr\" id=\"Par3_Stk4\">Stk. 4.</span> Føreren skal endvidere være myndig og ikke under værgemål efter værgemålslovens § 5 eller under samværgemål efter værgemålslovens § 7.</p>\r\n<p class=\"Stk2\">\r\n   <span class=\"StkNr\" id=\"Par3_Stk5\">Stk. 5.</span> For sejlbåde kan den i stk. 2 nævnte duelighedsprøve erstattes af en bestået yachtskippereksamen af 3. grad eller højere.</p>\r\n<p class=\"Stk2\">\r\n   <span class=\"StkNr\" id=\"Par3_Stk6\">Stk. 6.</span> Føreren af et grønlandsk fiskefartøj, som nævnt i § 1, skal være i besiddelse af gyldigt bevis som bedstemand i fiskeskibe eller opfylde stk. 1 eller 2, jf. dog stk. 9.</p>\r\n<p class=\"Stk2\">\r\n   <span class=\"StkNr\" id=\"Par3_Stk7\">Stk. 7.</span> Føreren af et fartøj med en fremdrivningseffekt på 100 kW eller derover skal udover at opfylde 2 have bestået den i stk. 2, nr. 2, praktiske prøve omfattende manøvrering og motorbetjening, hvis vedkommende ikke er i besiddelse af gyldigt duelighedsbevis i sejlads gældende for handelsskibe eller bevis som bedstemand i fiskeskibe eller højere.</p>\r\n<p class=\"Stk2\">\r\n   <span class=\"StkNr\" id=\"Par3_Stk8\">Stk. 8.</span> Hvis fartøjet har en fremdrivningseffekt på 100 eller derover, men under 750 kW, skal der være en person om bord, der er i besiddelse af duelighedsbevis i motorpasning. Denne person kan samtidig være ansat til anden tjeneste om bord. For fartøjer med en fremdrivningseffekt på 100 kW eller derover kan Søfartsstyrelsen tillade, at gennemført oplærings- og træningsprogram i drift, vedligehold og sikkerhed vedrørende fartøjets motor(er) ækvivalerer duelighedsprøve i motorpasning.</p>\r\n<p class=\"Stk2\">\r\n   <span class=\"StkNr\" id=\"Par3_Stk9\">Stk. 9.</span> Føreren af fartøjer hjemmehørende i Grønland skal ikke opfylde stk. 3, nr. 4, om sundhedsbevis. Grønlands Selvstyre kan i stedet fastsætte regler om lægeundersøgelser m.v.</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Det andet besætningsmedlem i erhvervsfartøjer<a class=\"FodnoteHenvisning\" name=\"Henvisning_Par4_Stk1_Not2\" href=\"#Par4_Stk1_Not2\">2)</a>, jf. § 1, skal være:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num1\">1)</span> instrueret om bord i betjening af fartøjets redningsmuligheder og brandslukningsudstyr,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num2\">2)</span> instrueret i manøvrering af fartøjet,</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num3\">3)</span> i besiddelse af sundhedsbevis for søfarende og fiskere, der ikke indeholder begrænsninger i arbejdsområde for tjenesten om bord og være skikket til udkig og</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk1_Num4\">4)</span> myndig.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Besætningsmedlemmer i fartøjer hjemmehørende i Grønland skal ikke opfylde stk. 1, nr. 3, om sundhedsbevis. Grønlands Selvstyre kan i stedet fastsætte regler om lægeundersøgelser m.v.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Søfartsstyrelsen kan godkende personer til at foretage praktiske prøver, jf. § 3, stk. 2, nr. 2.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Godkendelse kan gives til personer, der</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num1\">1)</span> er uddannet navigatør på et niveau, der samlet set har et kvalifikationsniveau, der ligger højere end det faglige niveau for den praktiske prøve,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num2\">2)</span> har relevant uddannelseserfaring,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num3\">3)</span> har deltaget i en eller flere praktisk prøver,</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num4\">4)</span> overfor en skibsinspektør fra Søfartsstyrelsen har demonstreret, at vedkommende er kvalificeret til at varetage praktisk prøver, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk2_Num5\">5)</span> har en gyldig ansvarsforsikring, der dækker deltagelse i praktiske prøver til søs.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Personer, der udfører praktiske prøver, skal følge retningslinjer udstedt af Søfartsstyrelsen for afholdelse af prøver og i mindst et år opbevare dokumentation for afholdte prøver, som skal udleveres til Søfartsstyrelsen efter anmodning.</p>\r\n<p class=\"Kapitel\" id=\"K3\">\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Fartøjer med et dimensionstal under 20</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> I erhvervsfartøjer<a class=\"FodnoteHenvisning\" name=\"Henvisning_Par6_Stk1_Not3\" href=\"#Par6_Stk1_Not3\">3)</a> med et dimensionstal under 20 skal besætningen være på mindst 1 person, jf. dog stk. 2. Føreren af fartøjet skal som minimum:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> have relevant sejladserfaring og ud fra en vurdering af sikkerheden ved anvendelse af det pågældende fartøj har opnået fornødent kendskab til følgende emner:</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num1_Lita\">a)</span> Søvejsregler,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num1_Litb\">b)</span> Navigation for relevant sejladsområde,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num1_Litc\">c)</span> Forebyggelse af brand og betjening af brandbekæmpelsesmidler, herunder have gennemført praktisk træning og brug af fartøjets brandslukningsudstyr,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num1_Litd\">d)</span> Skibes stabilitet,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num1_Lite\">e)</span> Søsikkerhed,</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num1_Litf\">f)</span> Beskyttelse af havmiljøet og</p>\r\n<p class=\"Liste2\">\r\n   <span class=\"Liste2Nr\" id=\"Par6_Stk1_Num1_Litg\">g)</span> Mindre skibes maskineri.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> være i besiddelse af et gyldigt certifikat som radiooperatør i GMDSS minimum ROC, hvis der er krav om radio i det pågældende fartøj. Hvis fartøjet udelukkende er udrustet med et mobilt VHF-radioanlæg, da SRC.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num3\">3)</span> være i besiddelse af bevis som sygdomsbehandler, jf. bekendtgørelse nr. 1550 af 17. december 2007 om uddannelse og kvalifikationsbeviser til sygdomsbehandlere i skibe (De maritime sundhedsuddannelser), hvis der er krav om skibsmedicinkiste i det pågældende fartøj. Hvis der ikke er krav om skibsmedicinkiste om bord i det pågældende fartøj, skal føreren have gennemgået et anerkendt førstehjælpskursus på mellemniveau indeholdende genoplivning som beskrevet af Dansk Førstehjælpsråd.</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num4\">4)</span> er myndig og ikke under værgemål efter værgemålslovens § 5 eller under samværgemål efter værgemålslovens § 7.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Ved samsejlads med tre eller flere erhvervsfartøjer skal mindst to personer ialt på de fartøjer, der er i samsejlads, opfylde stk. 1.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Hvis fartøjet har en fremdrivningseffekt på 100 kW eller derover, men under 750 kW, skal besætningen være på mindst 2 personer. Fartøjets fører skal opfylde § 3 og det andet besætningsmedlem skal opfylde § 4. Desuden skal der være en person om bord, der har bestået duelighedsprøve i motorpasning eller have gennemgået en typespecifik instruktion og oplæring i anvendelse af den pågældende motor. Denne person kan samtidig være ansat til anden tjeneste om bord.</p>\r\n<p class=\"Stk2\">\r\n   <span class=\"StkNr\" id=\"Par6_Stk4\">Stk. 4.</span> Det andet besætningsmedlem i erhvervsfartøjer, jf. § 6, stk. 3, skal være:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk4_Num1\">1)</span> instrueret om bord i betjening af fartøjets redningsmidler og brandslukningsudstyr,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk4_Num2\">2)</span> instrueret i manøvrering af fartøjet,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk4_Num3\">3)</span> myndig.</p>\r\n<p class=\"Kapitel\" id=\"K4\">\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Om fartøjer som udelukkende anvendes til professionel oplæring i sejlads</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> I fartøjer, som udelukkende anvendes til professionel oplæring i sejlads, skal besætningen være på mindst 1 person, jf. dog stk. 2. Føreren af fartøjet skal af reder være udpeget som kvalificeret instruktør og minimum have kvalifikationer, der svarer til det niveau, som oplæringen vedrører.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Ved samsejlads med tre eller flere erhvervsfartøjer skal mindst to personer i alt på de fartøjer, der er i samsejlads, opfylde stk. 1.</p>\r\n<p class=\"Kapitel\" id=\"K5\">\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden og overgangsbestemmelser</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Med bøde straffes den, der overtræder §§ 2-4 og 6-7.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Bekendtgørelsen træder i kraft den 1. oktober 2012.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Besætningsfastsættelse nr. 1 for lastskibe med en bruttotonnage under 20 og for fiskeskibe med en længde under 15 meter, der befordrer indtil 12 passagerer i indenrigsfart i Danmark, jf. bekendtgørelse nr. 12130 af 10. august 2001, ophæves.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> For erhvervsfartøjer hjemmehørende i Grønland kan personer, der ikke opfylder betingelserne i §§ 3 eller 6, men som ved bekendtgørelsens ikrafttræden kan dokumentere at have været fører af et fartøj, som omfattet af disse bestemmelser i mindst 1 år inden for de sidste 5 år, indtil 1. august 2014 fortsætte som fører af det pågældende erhvervsfartøj.</p><div class=\"Givet\" id=\"Givet\"><p class=\"Givet\" align=\"center\">Søfartsstyrelsen, den 28. september 2012</p><p class=\"Sign1\" align=\"center\">Per Sønderstrup</p><p class=\"Sign2\" align=\"right\">/ Benny Gade Matsumoto-Hansen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Par3_Stk2_Not1\" href=\"#Henvisning_Par3_Stk2_Not1\">1)</a> Se www.sikkersejlads.dk om yderligere vejledning om ansøgning om særligt sønæringsbevis.</p>\r\n<p class=\"Fodnote\">\r\n   <a class=\"FodnoteNr\" name=\"Par4_Stk1_Not2\" href=\"#Henvisning_Par4_Stk1_Not2\">2)</a> Uddannelseskrav til fiskere og uddannelses- og beviskrav til førere af fiskeskibe med længde under 15 meter fremgår af gældende bekendtgørelse om kvalifikationskrav til søfarende og fiskere og om sønæringsbeviser.</p>\r\n<p class=\"Fodnote\">\r\n   <a class=\"FodnoteNr\" name=\"Par6_Stk1_Not3\" href=\"#Henvisning_Par6_Stk1_Not3\">3)</a> Uddannelseskrav til fiskere og uddannelses- og beviskrav til førere af fiskeskibe med længde under 15 meter fremgår af gældende bekendtgørelse om kvalifikationskrav til søfarende og fiskere og om sønæringsbeviser.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/09/2012"
        },
        {
            "displayName": "Accession",
            "displayValue": "B20120096305"
        },
        {
            "displayName": "Entydig dokumentidentifikation",
            "displayValue": "BP000258"
        },
        {
            "displayName": "Dato for førstegangsindlæggelse",
            "displayValue": "29/09/2012"
        },
        {
            "displayName": "Dato for indlæggelse",
            "displayValue": "29/09/2012"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "963"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "28/09/2012"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "Erhvervs- og Vækstmin.,<br />Søfartsstyrelsen, j.nr. 2012000118"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}