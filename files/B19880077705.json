{
    "id": 46462,
    "title": "Bekendtgørelse om forretningsorden for Specialistnævnets virksomhed ",
    "documentTypeId": "60",
    "isSagsforlobPeriodValid": false,
    "shortName": "BEK nr 777 af 14/12/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om forretningsorden for  \r\n\r\n Specialistnævnets virksomhed </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 4, stk. 2, i lov om udøvelse af lægegerning, jfr.  \r\n\r\n lovbekendtgørelse nr. 426 af 19. august 1976 (lægeloven) fastsættes følgende:  \r\n\r\n</P>  \r\n\r\n<P> <I>Nævnets opgaver</I>  </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Nævnet rådgiver sundhedsministeren om, indenfor  \r\n\r\n hvilke grene af lægevidenskaben samt på hvilke betingelser, læger kan opnå  \r\n\r\n tilladelse til at betegne sig som speciallæge. </P>  \r\n\r\n<P CLASS=STK> <I>Stk. 2. </I> Nævnet afgiver indstilling herom gennem  \r\n\r\n Sundhedsstyrelsen. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Nævnet afgiver indstilling til Sundhedsstyrelsen  \r\n\r\n om meddelelse af tilladelse, herunder dispensation fra de almindelige regler,  \r\n\r\n til at betegne sig som speciallæge. </P>  \r\n\r\n<P CLASS=STK> <I>Stk. 2. </I> Nævnet afgiver indstilling til  \r\n\r\n Sundhedsstyrelsen om meddelelse af tilladelse til at betegne sig som  \r\n\r\n speciallæge på grundlag af en i udlandet helt eller delvis erhvervet  \r\n\r\n tilsvarende uddannelse. </P>  \r\n\r\n<P CLASS=STK> <I>Stk. 3. </I> Nævnet afgiver indstilling til  \r\n\r\n Sundhedsstyrelsen om fravigelse af de krav i uddannelsen til alment  \r\n\r\n praktiserende læge, der er fastsat i § 2, stk. 1, nr. 3 a-f, i bekendtgørelse  \r\n\r\n nr. 324 af 2. juni 1982. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Nævnet rådgiver Sundhedsstyrelsen om bedømmelse  \r\n\r\n herunder forhåndsbedømmelse af uddannelse og dele af uddannelse i Danmark  \r\n\r\n eller udlandet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Nævnet rådgiver Sundhedsstyrelsen om generelle  \r\n\r\n retningslinier for de kvalifikationsvurderinger, der foretages af de råd, der  \r\n\r\n er nedsat i medfør af § 14, stk. 1, i lov om udøvelse af lægegerning. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Nævnet rådgiver Sundhedsstyrelsen om  \r\n\r\n internationale opgaver i forbindelse med lægers videreuddannelse, herunder  \r\n\r\n etablering af fællesnordiske og andre internationale uddannelsesprogrammer.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Nævnet rådgiver Sundhedsstyrelsen om lægers  \r\n\r\n kliniske og teoretiske videreuddannelse og i andre lægelige  \r\n\r\n uddannelsesspørgsmål, herunder særligt følgende: </P>  \r\n\r\n<UL CLASS=PLAIN-LIST>  \r\n\r\n<LI>1) Arten af, betegnelser for og uddannelseskrav til andre lægelige  \r\n\r\n funktionsområder end specialer, for hvilke særlige uddannelseskrav og  \r\n\r\n betegnelser fastsættes af sundhedsministeren i medfør af § 3, stk. 2, i lov  \r\n\r\n om udøvelse af lægegerning. </LI>  \r\n\r\n<LI>2) Udarbejdelse af samlede, koordinerede kursusprogrammer, etablering af  \r\n\r\n tværfaglige og integrerede kurser, godkendelse af kursusprogrammer,  \r\n\r\n udarbejdelse af samlede kursuskataloger, optagelse af kursusdeltagere samt  \r\n\r\n etablering af en pædagogisk service. </LI>  \r\n\r\n<LI>3) Koordination af det præ- og postgraduate uddannelsesområde, herunder  \r\n\r\n spørgsmål om stofoverførsel. </LI>  \r\n\r\n<LI>4) Etablering af blokansættelser og kliniske uddannelsesprogrammer i  \r\n\r\n turnusuddannelsen, uddannelsen til alment praktiserende læge,  \r\n\r\n speciallægeuddannelsen samt andre videreuddannelser. </LI>  \r\n\r\n<LI>5) Fortegnelse over afdelinger og praksis, hvor turnusuddannelsen,  \r\n\r\n uddannelsen til alment praktiserende læge, speciallægeuddannelsen samt andre  \r\n\r\n videreuddannelser kan finde sted. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Sundhedsstyrelsen kan indenfor nærmere  \r\n\r\n afgrænsede områder, hvor nævnet besidder særlig ekspertise, anmode nævnets  \r\n\r\n formand eller andre medlemmer om på Sundhedsstyrelsens vegne at deltage i  \r\n\r\n møder, udvalgsarbejder, konferencer eller lignende. </P>  \r\n\r\n<P> <I>Udvalg under nævnet</I>  </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Under nævnet oprettes et stående udvalg for  \r\n\r\n uddannelsesbedømmelse. </P>  \r\n\r\n<P CLASS=STK> <I>Stk. 2. </I> Udvalget for uddannelsesbedømmelse vejleder  \r\n\r\n nævnet på de i § 2 og § 3 nævnte områder. Udvalget bistås af de i lov om  \r\n\r\n udøvelse af lægegerning § 4, stk. 2 omhandlede tilforordnede. </P>  \r\n\r\n<P CLASS=STK> <I>Stk. 3. </I> Udvalget for uddannelsesbedømmelse har følgende  \r\n\r\n sammensætning: </P>  \r\n\r\n<P>Specialistnævnets formand (formand). </P>  \r\n\r\n<P>4 medlemmer indstillet af Den almindelige danske Lægeforening, heraf 1  \r\n\r\n yngre læge, 1 alment praktiserende læge og 2 speciallæger. </P>  \r\n\r\n<P>2 medlemmer indstillet af de lægevidenskabelige fakultetsråd, begge  \r\n\r\n speciallæger beskæftiget med klinisk virksomhed. </P>  \r\n\r\n<P CLASS=STK> <I>Stk. 4. </I> Nævnet kan efter aftale med Sundhedsstyrelsen  \r\n\r\n bemyndige udvalget for uddannelsesbedømmelse til på nævnets vegne at afgive  \r\n\r\n indstilling og rådgive Sundhedsstyrelsen indenfor de områder, der henhører  \r\n\r\n under udvalget. </P>  \r\n\r\n<P CLASS=STK> <I>Stk. 5. </I> Udvalgets medlemmer udnævnes af  \r\n\r\n Sundhedsstyrelsen for 4-årige perioder. Der kan udnævnes suppleanter. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Midlertidige udvalg kan med Sundhedsstyrelsens  \r\n\r\n tilladelse nedsættes af nævnet til behandling af særlige spørgsmål. </P>  \r\n\r\n<P> <I>Nævnets sekretariat og forretningsgang</I>  </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Sundhedsstyrelsen varetager  \r\n\r\n sekretariatsfunktionerne for nævnet og for udvalget for  \r\n\r\n uddannelsesbedømmelse. </P>  \r\n\r\n<P CLASS=STK> <I>Stk. 2. </I> Alle henvendelser stiles til Sundhedsstyrelsen,  \r\n\r\n der forestår registrering samt videresendelse til Specialistnævnets  \r\n\r\n sekretariat. </P>  \r\n\r\n<P CLASS=STK> <I>Stk. 3. </I> De af nævnet eller udvalget for  \r\n\r\n uddannelsesbedømmelse behandlede sager tilbagesendes til Sundhedsstyrelsen  \r\n\r\n med indstilling, hvorefter Sundhedsstyrelsen foretager de videre fornødne  \r\n\r\n ekspeditioner. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Nævnsformanden og 2 andre medlemmer af nævnet  \r\n\r\n udgør et forretningsudvalg, der planlægger nævnets arbejde. </P>  \r\n\r\n<P CLASS=STK> <I>Stk. 2. </I> Forretningsudvalgets medlemmer udpeges af  \r\n\r\n Sundhedsstyrelsen efter indstilling fra nævnet. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Nævnet og udvalget for uddannelsesbedømmelse  \r\n\r\n holder møde efter formandens bestemmelse eller såfremt et flertal af  \r\n\r\n medlemmerne anmoder herom. Møder indkaldes normalt med mindst 14 dages  \r\n\r\n varsel. Dagsorden og materiale til mødet tilsendes medlemmerne senest 8 dage  \r\n\r\n før mødet. </P>  \r\n\r\n<P CLASS=STK> <I>Stk. 2. </I> Til møderne kan indbydes de tilforordnede eller  \r\n\r\n andre sagkyndige. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Til gyldig beslutning kræves, at et flertal,  \r\n\r\n udgørende mindst halvdelen af nævnets eller udvalgets medlemmer, er enige i  \r\n\r\n beslutningen. I tilfælde af stemmelighed er formandens stemme afgørende. </P>  \r\n\r\n<P CLASS=STK> <I>Stk. 2. </I> Ved indstillinger fra nævnet kan ethvert medlem  \r\n\r\n forlange sin afvigende mening kort tilført indstillingen. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Der udarbejdes referater fra møderne i nævnet  \r\n\r\n og udvalget for uddannelsesbedømmelse. Referaterne tilsendes så vidt muligt  \r\n\r\n udvalgets medlemmer inden 14 dage. </P>  \r\n\r\n<P CLASS=STK> <I>Stk. 2. </I> Nævnet udarbejder en årsberetning, der afgives  \r\n\r\n til Sundhedsstyrelsen. Årsberetningen skal indeholde korte meddelelser om de  \r\n\r\n i årets løb behandlede sager af principiel betydning samt en kortfattet  \r\n\r\n statistik. Et resume af årsberetningen offentliggøres. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Der påhviler medlemmer af nævnet og udvalget  \r\n\r\n for uddannelsesbedømmelse, andre deltagere i møderne og sagsbehandlingen samt  \r\n\r\n de personer, der iøvrigt er knyttet til nævnet, tavshedspligt med hensyn til  \r\n\r\n forhold, de bliver bekendt med som led i arbejdet i nævnet, og hvis  \r\n\r\n hemmeligholdelse er nødvendig af hensyn til offentlige eller private  \r\n\r\n interesser. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Til deltagerne i nævnets og  \r\n\r\n uddannelsesbedømmelsesudvalgets møder udbetaler Sundhedsstyrelsen  \r\n\r\n time-/dagpenge samt rejsegodtgørelse efter de for statens tjenestemænd m.v.  \r\n\r\n gældende regler. Sundhedsstyrelsen afholder ligeledes de øvrige udgifter, der  \r\n\r\n er forbundet med nævnets og uddannelsesbedømmelsesudvalgets virksomhed. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Bekendtgørelsen træder i kraft den 1.januar  \r\n\r\n 1989. Samtidig ophæves Sundhedsstyrelsens cirkulære nr. 203 af 23. november  \r\n\r\n 1979 om Specialistnævnet. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Sundhedsstyrelsen, den 14. december 1988  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>PALLE JUUL-JENSEN </P>  \r\n\r\n<P CLASS=MINISTER ALIGN=RIGHT>/Mogens Kjærgård Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/1988"
        },
        {
            "displayName": "Accession",
            "displayValue": "B19880077705"
        },
        {
            "displayName": "Entydig dokumentidentifikation",
            "displayValue": "CM005185"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "777"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "14/12/1988"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Sundhedsstyrelsen, j.nr. 1314-53-1988"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}