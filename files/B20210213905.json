{
    "id": 226440,
    "title": "Bekendtgørelse om krav om coronapas på uddannelsesinstitutioner på Uddannelses- og Forskningsministeriets område i forbindelse med håndtering af covid-19",
    "documentTypeId": "60",
    "isSagsforlobPeriodValid": true,
    "shortName": "BEK nr 2139 af 26/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om krav om coronapas på uddannelsesinstitutioner på Uddannelses- og Forskningsministeriets område i forbindelse med håndtering af covid-19</p>\r\n<p class=\"Indledning2\">I medfør af § 3, stk. 3, og § 34 i epidemiloven, lov nr. 285 af 27. februar 2021, og efter forhandling med sundhedsministeren og forelæggelse for Epidemiudvalget i henhold til § 9, stk. 1, i epidemiloven fastsættes:</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Definition på coronapas</span>\r\n   </span>\r\n</p>\r\n<p class=\"Paragraf\" id=\"id77e97bb3-236b-4855-9768-6b36c10286a2\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Ved et coronapas forstås dokumentation for</p>\r\n<p class=\"Liste1\">\r\n   <span class=\"Liste1Nr\" id=\"id049aa162-b6d8-4e28-ae1d-63d1b263b214\">1)</span> et negativt resultat af en covid-19-test, jf. stk. 2, der ved en PCR-test, jf. stk. 3, er højst 72 timer gammel regnet fra tidspunktet, hvor testen er foretaget, eller ved en antigentest, jf. stk. 4, der er højst 48 timer gammel regnet fra tidspunktet, hvor testen er foretaget,</p>\r\n<p class=\"Liste1\">\r\n   <span class=\"Liste1Nr\" id=\"idaf8a69a4-7417-4f7b-9cde-7a0b8b1ffaaa\">2)</span> et positivt resultat af en PCR-test, jf. stk. 3, der er mindst 14 dage og højst 180 dage gammelt regnet fra tidspunktet, hvor testen blev foretaget,</p>\r\n<p class=\"Liste1\">\r\n   <span class=\"Liste1Nr\" id=\"id573f2914-3fce-4bd7-bfc3-ec77ddf0ad69\">3)</span> et gennemført vaccinationsforløb mod covid-19, jf. stk. 5,</p>\r\n<p class=\"Liste1\">\r\n   <span class=\"Liste1Nr\" id=\"id41c3011e-35fb-4e1d-ac10-d4676760d88d\">4)</span> et påbegyndt vaccinationsforløb mod covid-19, jf. stk. 6, eller</p>\r\n<p class=\"Liste1\">\r\n   <span class=\"Liste1Nr\" id=\"idcac8b9d6-ba67-48e6-98e5-9f34521f170d\">5)</span> nr. 1, 2, 3 eller 4 ved fremvisning af sundhedsmyndighedernes app ”Coronapas”, hvor skærmen viser ”Gyldigt i Danmark” kombineret med bevægelige elementer og aktuelt klokkeslæt på skærmen eller ved verifikation i form af scanning af QR-koden i appen, hvor skærmen viser ”Gyldigt i Danmark”.</p>\r\n<p class=\"Stk2\">\r\n   <span class=\"StkNr\" id=\"id5a19037f-bca9-4329-b7d7-4e44d82fe2dd\">Stk. 2.</span> Ved en covid-19-test forstås en test, der er foretaget som en PCR-test, jf. stk. 3, eller en antigentest, jf. stk. 4.</p>\r\n<p class=\"Stk2\">\r\n   <span class=\"StkNr\" id=\"id38195b4c-3b0e-4048-a62f-6c7f37db0dc7\">Stk. 3.</span> Ved en PCR-test forstås en polymerase chain reaction-test.</p>\r\n<p class=\"Stk2\">\r\n   <span class=\"StkNr\" id=\"idd2d7dda3-e1e7-43b0-86f5-4d619e61de96\">Stk. 4.</span> Ved en antigentest forstås en test, der på kort tid viser, om der er immunkemisk påvisning af virusproteiner (antigener).</p>\r\n<p class=\"Stk2\">\r\n   <span class=\"StkNr\" id=\"idc9aef756-01ce-4c37-a79b-e728c295fe94\">Stk. 5.</span> Kræver et vaccinationsforløb mod covid-19 to eller flere doser, anses det for gennemført umiddelbart efter den afsluttende dosis. Kræver et vaccinationsforløb mod covid-19 alene én dosis, anses det for gennemført 14 dage efter denne ene dosis.</p>\r\n<p class=\"Stk2\">\r\n   <span class=\"StkNr\" id=\"idd76508d2-4166-4dd9-b101-53c1f192e1e6\">Stk. 6.</span> Et vaccinationsforløb mod covid-19 anses for påbegyndt mindst 14 dage og højst 42 dage efter den første dosis.</p>\r\n<p class=\"Stk2\">\r\n   <span class=\"StkNr\" id=\"id99bf15bf-a9bd-42c9-a6d7-18d977569331\">Stk. 7.</span> Dokumentation efter stk. 1, nr. 1-4, kan foreligge både i papirformat og elektronisk.</p>\r\n<p class=\"Stk2\">\r\n   <span class=\"StkNr\" id=\"id3262b9e4-339a-4d08-907e-583f72418c3d\">Stk. 8.</span> Navnet på indehaveren af coronapasset skal svare til navnet på personens medbragte pas, kørekort, sundhedskort eller andet offentligt udstedt identitetskort. 1. pkt. gælder ikke for dokumentation efter stk. 1, nr. 5, samt i sundhedsmyndighedernes app ”MinSundhed” med bevægelige elementer, der beskytter mod kopiering fra appen.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Krav om coronapas</span>\r\n   </span>\r\n</p>\r\n<p class=\"Paragraf\" id=\"idba9cf9f7-c632-4981-b372-2fe1cee08e5a\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> For at forebygge og inddæmme udbredelse af covid-19 skal elever, studerende, besøgende samt andre personer end ansatte med tilknytning til uddannelsesinstitutionen kunne forevise et coronapas som betingelse for fysisk fremmøde på uddannelsesinstitutioner på Uddannelses- og Forskningsministeriets område, jf. dog § 3.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Undtagelser</span>\r\n   </span>\r\n</p>\r\n<p class=\"Paragraf\" id=\"idbe66679e-ccf8-443f-84cb-5ccc7a90f29b\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> § 2 gælder ikke for følgende:</p>\r\n<p class=\"Liste1\">\r\n   <span class=\"Liste1Nr\" id=\"id967b613e-8d2a-44c9-852e-8571b46757f6\">1)</span> Børn under 15 år.</p>\r\n<p class=\"Liste1\">\r\n   <span class=\"Liste1Nr\" id=\"idc93daf70-e664-4f22-986d-948adddf249b\">2)</span> Personer, der kan fremvise dokumentation udstedt og underskrevet af et kommunalt borgerservicecenter for at være undtaget fra at få foretaget en covid-19-test, jf. stk. 2. Navnet på dokumentationen skal svare til navnet på personens medbragte pas, kørekort, sundhedskort eller andet offentligt udstedt identitetskort.</p>\r\n<p class=\"Liste1\">\r\n   <span class=\"Liste1Nr\" id=\"id7258d3c6-32d4-4f64-b4ae-e1236bebb257\">3)</span> Personer, hvor uddannelsesinstitutionen vurderer, at den pågældende ikke er omfattet af sundhedsmyndighedernes anbefalinger om selvisolation af smittede, selvom personen har et positivt testresultat af en PCR-test, jf. § 1, stk. 3, der er mindre end 14 dage gammelt.</p>\r\n<p class=\"Stk2\">\r\n   <span class=\"StkNr\" id=\"id79a08fe4-28f3-4322-ae68-fbc2695d2984\">Stk. 2.</span> De kommunale borgerservicecentre udsteder dokumentation til personer, der sammen med et medbragt pas, kørekort, sundhedskort eller andet offentligt udstedt identitetskort, indleverer en erklæring på tro og love om, at personen af medicinske årsager eller som følge af en fysisk eller psykisk funktionsnedsættelse ikke bør få foretaget en covid-19-test. Dokumentationen er gyldig i 3 måneder fra udstedelsen. Sundhedsministeriet stiller den erklæring på tro og love, der skal anvendes efter 1. pkt., til rådighed. Erklæringen skal indeholde en udtømmende oplistning af de årsager, der kan føre til undtagelse for covid-19-test efter stk. 1, nr. 2.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Mulighed for bortvisning</span>\r\n   </span>\r\n</p>\r\n<p class=\"Paragraf\" id=\"id29c3b4a4-d407-4a75-b8cb-2f6a98564876\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Kan der ikke fremvises et coronapas, jf. § 2, kan der ske bortvisning fra lokaliteten, jf. dog § 3.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Kontrol af coronapas</span>\r\n   </span>\r\n</p>\r\n<p class=\"Paragraf\" id=\"id66d6a084-f82c-4913-9f29-5d03152bc1ac\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Det er en betingelse for, at en uddannelsesinstitution omfattet af § 2 kan modtage elever, studerende, besøgende og andre personer end ansatte med tilknytning til uddannelsesinstitutionen, at uddannelsesinstitutionen gennemfører løbende kontrol af, at eleverne, de studerende, de besøgende og andre personer end ansatte med tilknytning til uddannelsesinstitutionen opfylder betingelsen i § 2, medmindre de pågældende er undtaget efter § 3.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Skiltning</span>\r\n   </span>\r\n</p>\r\n<p class=\"Paragraf\" id=\"ideb3993d9-fbcb-4adb-a1fa-3b757bb06afc\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Uddannelsesinstitutionen skal på institutionen opsætte informationsmateriale om kravet i § 2 og muligheden for bortvisning efter § 4.</p>\r\n<p class=\"ParagrafGruppeOverskrift\">\r\n   <span>\r\n      <span class=\"Italic\">Ikrafttræden</span>\r\n   </span>\r\n</p>\r\n<p class=\"Paragraf\" id=\"id3dd936fe-c83a-4195-9368-0acb4b8dc891\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Bekendtgørelsen træder i kraft den 29. november 2021.</p>\r\n<p class=\"Stk2\">\r\n   <span class=\"StkNr\" id=\"id563f78b1-8b81-4be9-a9a5-14d0ec41c78c\">Stk. 2.</span> Bekendtgørelsen ophæves den 10. december 2021.</p><div class=\"Givet\" id=\"Givet\"><p class=\"Givet\" align=\"center\">Uddannelses- og Forskningsministeriet, den 26. november 2021</p><p class=\"Sign1\" align=\"center\">Jesper Petersen</p><p class=\"Sign2\" align=\"right\">/ Louise Kornmaaler</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2021"
        },
        {
            "displayName": "Accession",
            "displayValue": "B20210213905"
        },
        {
            "displayName": "Entydig dokumentidentifikation",
            "displayValue": "CE001160"
        },
        {
            "displayName": "Dato for førstegangsindlæggelse",
            "displayValue": "27/11/2021"
        },
        {
            "displayName": "Dato for indlæggelse",
            "displayValue": "27/11/2021"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "2139"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "26/11/2021"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Uddannelses- og Forskningsmin., j.nr. 2021-5588"
        },
        {
            "displayName": "Stikord",
            "displayValue": "covid-19"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}