{
    "id": 100094,
    "title": "Beretning om Berlinerklæringens behandling i Europaudvalget\\n(Ministres fremmøde i Europaudvalget)",
    "documentTypeId": "370",
    "isSagsforlobPeriodValid": true,
    "shortName": "2006/1 BR 5",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Beretning afgivet af Europaudvalget den 2. maj 2007  \r\n\r\n</P>  \r\n\r\n<P class=\"PreTitel1\">  \r\n\r\n Beretning  \r\n\r\n</P>  \r\n\r\n<P class=\"PreTitel2\">  \r\n\r\n om  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Berlinerklæringens  \r\n\r\n behandling i Europaudvalget  \r\n\r\n</P>  \r\n\r\n<P class=\"Undertitel\">  \r\n\r\n (Ministres fremmøde i Europaudvalget)  \r\n\r\n</P>  \r\n\r\n<P class=\"Tekst\">  \r\n\r\n I anledning af 50-års-dagen for oprettelsen af EU har  \r\n\r\n Ministerrådet, Kommissionen og Europa-Parlamentet vedtaget at udsende en  \r\n\r\n erklæring i forbindelse med festligholdelse af jubilæet i Berlin den 24. og  \r\n\r\n den  \r\n\r\n 25. marts. Berlinerklæringen opregner baggrunden for samarbejdet, de opnåede  \r\n\r\n resultater  \r\n\r\n og de fælles værdier.  \r\n\r\n</P>  \r\n\r\n<P class=\"Tekst\">  \r\n\r\n Indholdet af erklæringen har været drøftet ved Europaudvalgets  \r\n\r\n samråd med statsministeren den 7. og den 13. marts, før og efter mødet i Det  \r\n\r\n Europæiske Råd. Ved begge lejligheder blev der fremsat ønske om en grundig  \r\n\r\n drøftelse i udvalget inden afgivelse af erklæringen. Desværre har det tyske  \r\n\r\n formandskab tilrettelagt en lukket procedure, hvor teksten først er kommet  \r\n\r\n til  \r\n\r\n medlemsstaterne sent den 22 marts. Dette har vanskeliggjort Europaudvalgets  \r\n\r\n arbejde med erklæringen.  \r\n\r\n</P>  \r\n\r\n<P class=\"Tekst\">  \r\n\r\n Ved mødet den 23. marts i Europaudvalget meddelte den fungerende  \r\n\r\n formand, at statsministeren trods udtrykkelige ønsker fra udvalget ikke  \r\n\r\n agtede  \r\n\r\n at deltage i samrådet om Berlinerklæringen. Han var optaget af et møde i  \r\n\r\n regeringen. I stedet mødte finansministeren, til trods for at  \r\n\r\n Berlin-erklæringen ligger fjernt fra hans ressort.  \r\n\r\n</P>  \r\n\r\n<P class=\"Tekst\">  \r\n\r\n Et  \r\n\r\n<I>  \r\n\r\n flertal  \r\n\r\n</I>  \r\n\r\n i udvalget  \r\n\r\n (S, DF, RV, SF og EL) mener, at denne fremgangsmåde ikke er acceptabel.  \r\n\r\n Statsministeren burde have prioriteret hensynet til Folketinget.  \r\n\r\n Europaudvalget  \r\n\r\n har en berettiget forventning om, at ministrene giver møde i udvalget &#150;  \r\n\r\n når de  \r\n\r\n har mulighed for det &#150; inden de skal repræsentere Danmark. Kun sygdom,  \r\n\r\n bortrejse eller tvingende officielle pligter bør afholde ministre fra at give  \r\n\r\n møde. Til gengæld er Europaudvalget rede til at give møde med kort varsel.  \r\n\r\n Denne gensidige hensyntagen er betingelsen for, at Europaudvalget kan fungere  \r\n\r\n tilfredsstillende.  \r\n\r\n</P>  \r\n\r\n<P class=\"Tekst\">  \r\n\r\n Et  \r\n\r\n<I>  \r\n\r\n mindretal  \r\n\r\n</I>  \r\n\r\n i  \r\n\r\n udvalget (V og KF) finder kritikken af statsministeren grundløs og derfor  \r\n\r\n ganske urimelig. Tværtimod finder vi, at Europaudvalget er blevet særdeles  \r\n\r\n godt  \r\n\r\n betjent i sagen om Berlin-erklæringen, som har været drøftet i udvalget i tre  \r\n\r\n omgange, to gange med statsministeren og én gang med finansministeren.  \r\n\r\n</P>  \r\n\r\n<P class=\"Tekst\">  \r\n\r\n Vi finder det således uberettiget at kritisere den danske  \r\n\r\n regering for den lukkede proces, der var omkring tilblivelsen af  \r\n\r\n Berlinerklæringen. Det er således alene det tyske formandskab, der bestemmer,  \r\n\r\n hvilken proces man agter at benytte for at vedtage en erklæring. Det har  \r\n\r\n Danmark ingen indflydelse haft på.  \r\n\r\n</P>  \r\n\r\n<P class=\"Tekst\">  \r\n\r\n Europaudvalget har drøftet Berlinerklæringen med statsministeren  \r\n\r\n tidligt i processen ved to lejligheder, dels den 7. marts og dels den 13.  \r\n\r\n marts. Dermed fik udvalget lejlighed til en drøftelse i god tid, før  \r\n\r\n beslutning  \r\n\r\n herom blev truffet.  \r\n\r\n</P>  \r\n\r\n<P class=\"Tekst\">  \r\n\r\n Den efterfølgende underskrivelse af Berlinerklæringen, der fandt  \r\n\r\n sted ved en mellemstatslig højtideligholdelse i Berlin den 24. marts var  \r\n\r\n alene  \r\n\r\n en symbolsk og ikke juridisk bindende erklæring i anledning af 50 året for  \r\n\r\n Romtraktatens underskrivelse, hvor formanden for Rådet, formanden for  \r\n\r\n Kommissionen og formanden for Europa-Parlamentet underskrev papiret. Der var  \r\n\r\n altså ingen mulighed for at ændre på erklæringens indhold ved den lejlighed.  \r\n\r\n</P>  \r\n\r\n<P class=\"Tekst\">  \r\n\r\n Berlinmødet var desuden ikke et formelt topmøde, hvorfor  \r\n\r\n regeringen ikke er forpligtet til at møde i Europaudvalget forud for  \r\n\r\n begivenheden. På den baggrund finder Venstres og De Konservatives medlemmer  \r\n\r\n af  \r\n\r\n udvalget det særdeles hensynsfuldt, at regeringen &#150; ved finansministeren  \r\n\r\n &#150; alligevel  \r\n\r\n valgte at redegøre for sagen igen, for tredje gang, på mødet i Europaudvalget  \r\n\r\n den  \r\n\r\n 23. marts.  \r\n\r\n</P>  \r\n\r\n<P class=\"Tekst\">  \r\n\r\n At Folketinget er blevet særdeles velvilligt behandlet, fremgik  \r\n\r\n på mødet den 23. marts, hvor finansministeren redegjorde for, at  \r\n\r\n statsministeren telefonisk forud for mødet i Europaudvalget telefonisk havde  \r\n\r\n haft kontakt med partilederne &#150; bortset fra Enhedslisten &#150; som var  \r\n\r\n indforståede  \r\n\r\n med indholdet af erklæringen. Partilederne var også indforståede med, at  \r\n\r\n finansministeren præsenterede erklæringen i Europaudvalget, da  \r\n\r\n statsministeren  \r\n\r\n selv ikke havde mulighed for at være til stede.  \r\n\r\n</P>  \r\n\r\n<P class=\"SIGN0\">  \r\n\r\n P.u.v.  \r\n\r\n<BR>  \r\n\r\n Elisabeth Arnold  \r\n\r\n<BR>  \r\n\r\n formand  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/2007"
        },
        {
            "displayName": "Accession",
            "displayValue": "20061SS00005"
        },
        {
            "displayName": "Entydig dokumentidentifikation",
            "displayValue": "AX009456"
        },
        {
            "displayName": "Dato for førstegangsindlæggelse",
            "displayValue": "21/05/2007"
        },
        {
            "displayName": "Dato for indlæggelse",
            "displayValue": "21/05/2007"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "5"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}