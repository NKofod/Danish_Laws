{
    "id": 116357,
    "title": "Forslag til folketingsbeslutning om skærpede straffe for røverier i private hjem",
    "documentTypeId": "480",
    "isSagsforlobPeriodValid": true,
    "shortName": "2007/2 BSF 117",
    "documentHtml": "<div class=\"bjelke\">Den fulde tekst</div><p class=\"DokumentHoved\">emsat den 11. april 2008 af Peter Skaarup (DF), Colette L. Brix (DF), Kim Christiansen (DF), Kristian Thulesen Dahl (DF), Christian H. Hansen (DF), Marlene Harpsøe (DF) og Pia Kjærsgaard (DF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om skærpede straffe for røverier i private hjem</p>\r\n      <p class=\"Tekst\">Folketinget pålægger regeringen inden udgangen af indeværende kalenderår at fremsætte lovfor-slag om ændring af straffeloven, der får den virkning, at den omstændighed, at et røveri er begået i et privat hjem, medfører, at røveriet betragtes som værende af særlig grov beskaffenhed, og at der fastsættes en minimumsstraf på 4 års fængsel for denne type røveri.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"TekstoverskriftVenstreBm\">Røverier i private hjem</p>\r\n      <p class=\"Tekst9\">Man har i starten af 2008 været vidne til en foruroligende og aldeles uacceptabel eskalering i omfanget af røverier, som finder sted i private hjem. Alene i første halvanden måned af 2008 er der (pr. 12. februar) forekommet mindst 17»<a class=\"FodnoteHenvisning\" name=\"Henvisning_Not1\" href=\"#Not1\"></a> røverier i private hjem, som har været omtalt i medierne.</p>\r\n      <p class=\"Tekst9\">Nedenstående kortfattede oversigt over disse røverier er bekymrende og nedslående læsning:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> 5. januar. En 59-årig mand overfaldes af tre maskerede røvere i sit hjem i Korsør.</p>\r\n        <p class=\"Liste1\"><span class=\"Liste1Nr\" id=\"\">–</span> 6. januar. En ældre mand på 82 år tapes fast til en stol og frarøves 1.100 kr. samt kontokort af to maskerede mænd i sit hjem i Nordborg.</p>\r\n        <p class=\"Liste1\"><span class=\"Liste1Nr\" id=\"\">–</span> 7. januar. En 59-årig mand overfaldes i sit hjem af to gerningsmænd, der udgiver sig for at være politibetjente.</p>\r\n        <p class=\"Liste1\"><span class=\"Liste1Nr\" id=\"\">–</span> 8. januar. En dement 80-årig kvinde overfaldes af en eller flere røvere i sit hjem i Bullerup ved Odense.</p>\r\n        <p class=\"Liste1\"><span class=\"Liste1Nr\" id=\"\">–</span> 8. januar. Tre maskerede mænd trænger ind i en 49-årig mands hjem i Rørvig og tvinger ham til at udlevere kontanter, kreditkort og smykker.</p>\r\n        <p class=\"Liste1\"><span class=\"Liste1Nr\" id=\"\">–</span> 10. januar. Et ægtepar overfaldes i deres hjem i Sønderborg af bevæbnede gerningsmænd, som tvinger parret til bl.a. at udlevere nøglen til deres guldsmedeforretning.</p>\r\n        <p class=\"Liste1\"><span class=\"Liste1Nr\" id=\"\">–</span> 11. januar. En 42-årig mand overfaldes i sit hjem i Slagelse af gerningsmænd på udkig efter penge og hash.</p>\r\n        <p class=\"Liste1\"><span class=\"Liste1Nr\" id=\"\">–</span> 11. januar. Tre hætteklædte mænd trænger ind til en ældre mand i Eggeslevmagle ved Skælskør og truer ham, mens de gennemsøger hans hjem for værdigenstande.</p>\r\n        <p class=\"Liste1\"><span class=\"Liste1Nr\" id=\"\">–</span> 15. januar. Det lykkes for en 59-årig mand at fravriste en skarpladt pistol fra en røver ved sit hjem i Kirke-Helsinge.</p>\r\n        <p class=\"Liste1\"><span class=\"Liste1Nr\" id=\"\">–</span> 18. januar. To bevæbnede røvere trænger ind til en mor og hendes datter i Roskilde.</p>\r\n        <p class=\"Liste1\"><span class=\"Liste1Nr\" id=\"\">–</span> 19. januar. En kroejer overfaldes og udplyndres af pistolbevæbnede gerningsmænd ved Humlebæk Kro nord for København.</p>\r\n        <p class=\"Liste1\"><span class=\"Liste1Nr\" id=\"\">–</span> 30. januar. Tre mænd trænger ind til et par i Helsingør.</p>\r\n        <p class=\"Liste1\"><span class=\"Liste1Nr\" id=\"\">–</span> 30. januar. To bevæbnede mænd trænger ind til en kvinde og hendes tre børn i en lejlighed i Lyngby. Røverne slipper afsted med 25.000 og nogle guldgenstande.</p>\r\n        <p class=\"Liste1\"><span class=\"Liste1Nr\" id=\"\">–</span> 30. januar. Tre-fire maskerede, bevæbnede mænd trænger ind til en familie på en gård ved Hillested. Manden i familien tildeles slag og bliver skudt gennem hånden.</p>\r\n        <p class=\"Liste1\"><span class=\"Liste1Nr\" id=\"\">–</span> 7. februar. Fire røvere overfalder et midaldrende ægtepar i Harken i Nordjylland og slipper af sted med 3.000 kr. Røverne truer med at save fingrene af manden med en nedstryger.</p>\r\n        <p class=\"Liste1\"><span class=\"Liste1Nr\" id=\"\">–</span> 8. februar. To unge mænd tiltvinger sig adgang til en 80-årig kvindes ældrebolig i Holstebro-området. De truer kvinden med en filetkniv og slipper af sted med kvindens pung indeholdende 500 kr. i kontanter.</p>\r\n        <p class=\"Liste1\"><span class=\"Liste1Nr\" id=\"\">–</span> 10. februar. To mænd skaffer sig adgang til en 71-årig kvindes lejlighed i Tåstrup ved at udgive sig for at være fra politiet. De stjæler i første omgang kvindens pung med bl.a. 1.700 kr. i kontanter, men vender senere tilbage og truer med en pistol kvinden til at udlevere pinkoden til hævekortet.</p>\r\n      </p>\r\n      <p class=\"Tekst9\">Som det fremgår af ovenstående oversigt, er der tale om en række ganske voldsomme forbrydelser. At blive overfaldet af bevæbnede, maskerede mænd i sit eget hjem, som det ofte er tilfældet i disse sager, er i sagens natur en meget voldsom og potentielt dybt traumatiserende oplevelse. Disse alt for hyppigt forekommende overgreb medvirker til at skabe angst og usikkerhed rundtomkring i de danske hjem.</p>\r\n      <p class=\"Tekst9\">Ovennævnte række af forbrydelser har vel at mærke fundet sted på ganske få uger i starten af 2008. I hele 2007 forekom der 23 tilfælde af denne type forbrydelser i Danmark, så der er åbenlyst tale om en meget dramatisk og voldsomt eskalerende udvikling, som kræver en hurtig og håndfast politisk indsats.</p>\r\n      <p class=\"Tekst9\">Justitsministeren har i et svar til Folketingets Retsudvalg udtrykt sig ganske præcist herom: »Røverier i private hjem hører efter min opfattelse til blandt de meget grove former for kriminalitet. Det er meget, meget ubehageligt at blive udsat for en sådan oplevelse, og derfor skal vi som samfund gøre, hvad der er muligt for at forhindre, at det sker. […] Vores hjem er vores helle, og derfor skal røverier i private hjem straffes hårdt.« (Citat fra ministerens svar af 8. februar 2008 på udvalgsspørgsmål nr. 71, alm. del, Folketingets Retsudvalg)</p>\r\n      <p class=\"Tekst9\">. Dansk Folkeparti kan fuldstændig tilslutte sig ministerens formuleringer og finder, at de foreslåede strafskærpelser indeholdt i nærværende beslutningsforslag vil være den rigtige politiske reaktion på den seneste tids dramatiske udvikling.</p>\r\n      <p class=\"Tekst9\">Af straffelovens § 288 fremgår det, at strafferammen for røveri er fængsel indtil 6 år med mulighed for fængsel indtil 10 år, når særlig skærpende omstændigheder foreligger. Det, der er behov for at sikre, er først og fremmest, at strafferammen udnyttes tilstrækkeligt ved forbrydelser af denne art. Dette kan bedst sikres ved, at man i straffeloven indsætter de fornødne bestemmelser, som vil have den effekt, at den omstændighed, at et røveri finder sted i et privat hjem, medfører, at røveriet betragtes som værende af særlig grov beskaffenhed og således kan straffes med op til 10 års fængsel.</p>\r\n      <p class=\"Tekst9\">Derudover foreslår Dansk Folkeparti, at man i straffeloven indsætter de bestemmelser, som vil have den effekt, at minimumsstraffen for røveri i private hjem fastsættes til 4 års fængsel.</p>\r\n      <p class=\"Tekst9\">Disse strafskærpelser afspejler forbrydelsernes voldsomhed og kan samtidig forventes at have en præventiv virkning over for den bølge af røverier i private hjem, som vi har været vidner til. Strafskærpelserne vil være et stærkt politisk signal om, at disse grove forbrydelser er totalt uacceptable, og vil give politi og domstole bedre redskaber på hånden til at håndtere dem.</p>\r\n      <p class=\"TekstoverskriftVenstreBm\">Åbne grænser</p>\r\n      <p class=\"Tekst9\">De åbne grænser inden for EU har særlig siden en række østeuropæiske landes indtræden i Den Europæiske Union medvirket til, at Danmark er blevet mere udsat for udenlandske kriminelles hærgen. Leder af Rigspolitiets Nationale Efterforskningscenter, Kim Kliver, har ved flere lejligheder i medierne peget på, at den bølge af røverier i private hjem, som vi på det seneste har oplevet, bl.a. kan være et resultat af organiserede bander af udenlandske kriminelles virksomhed her i landet. Således gav Kim Kliver den 10. januar 2008 i Politiken udtryk for, at nogle af røverierne i private hjem i starten af året var udført med »et organiseret præg«, og Kim Kliver vurderede yderligere, at røverierne kunne være begået af østeuropæiske kriminelle.»<a class=\"FodnoteHenvisning\" name=\"Henvisning_Not2\" href=\"#Not2\"></a> Kim Kliver redegør ligeledes i en artikel på TV 2 Nyhedernes hjemmeside den 9. januar 2008 for, at en del af de mange røverier i private hjem bl.a. kunne være udført af professionelle kriminelle fra Østeuropa, der rejser ind i Danmark og så forsvinder igen»<a class=\"FodnoteHenvisning\" name=\"Henvisning_Not3\" href=\"#Not3\"></a> http://nyhederne.tv2.dk/krimi/article.php/id-9964430.html»<a class=\"FodnoteHenvisning\" name=\"Henvisning_Not4\" href=\"#Not4\"></a>.</p>\r\n      <p class=\"Tekst9\">Dansk Folkeparti finder, at der i lyset af den uheldige udvikling, som de åbne grænser i EU ikke overraskende har medført, findes et klart behov for at sikre, at det danske politi og de danske domstole får bedre redskaber på hånden til at håndtere udenlandske kriminelles hærgen i Danmark. Det er Dansk Folkepartis vurdering, at Folketinget med vedtagelsen af nærværende beslutningsforslag vil have taget et skridt i den rigtige retning med hensyn til at opnå dette, idet skærpede straffe for røverier i private hjem også vil sende et markant signal til udenlandske kriminelle om, at den slags overgreb ikke tolereres i det danske samfund. Konsekvensen af de åbne grænser i EU er åbenlyst, at kriminelle søger hen til de lande, hvor der nemmest kan begås kriminalitet, og hvor der samtidig er udsigt til de korteste straffe, hvis røveren skulle være så uheldig at blive pågrebet. Der er nok ingen tvivl om, at de nordiske velfærdsstater med den store sammenhængskraft og den tillidsfulde befolkning – og samtidig internationalt set et meget lavt straffende retssystem – er et område, hvor kriminelle meget nemt kan blive fristet til at operere. Derfor er højere straffe for kriminalitetsformer, som tiltrækker organiserede udenlandske kriminelle, bydende nødvendige.</p>\r\n      <p class=\"TekstoverskriftVenstreBm\">Forebyggende tiltag</p>\r\n      <p class=\"Tekst9\">Dansk Folkeparti ser gerne, at man i denne sammenhæng også inddrager andre tiltag, som kan tænkes at have en forebyggende effekt over for denne type røverier. Der findes i dag en række udmærkede tiltag, som Dansk Folkeparti gerne ser udbygget eller gerne ser, at man – gennem oplysningskampagner el.lign. – øger opmærksomheden på.</p>\r\n      <p class=\"Tekst9\">Nabohjælp er eksempelvis en fornuftig måde at forebygge indbrud og røverier i hjemmet på. Det ville være gavnligt, hvis man gennem oplysningsarbejde kunne øge opmærksomheden på, hvordan man forebygger indbrud og røverier i hjemmet gennem bl.a. nabohjælp.</p>\r\n      <p class=\"Tekst9\">Der findes i dag den udmærkede hjemmeside</p>\r\n      <p>www.stopindbrud.dk</p>\r\n      <p class=\"Tekst9\">, som er et resultat af et samarbejde mellem Det Kriminalpræventive Råd og Forsikring &amp; Pension. Hjemmesiden er et godt eksempel på et fornuftigt samarbejde mellem de offentlige myndigheder og forsikringsbranchen. Dansk Folkeparti ser gerne, at det samarbejde og den informationsindsats, som finder sted mellem offentlige myndigheder og forsikringsbranchen, udbygges. Dansk Folkeparti finder ligeledes, at det ville have en gavnlig effekt, hvis forsikringsbranchen kunne skabe incitamenter for deres kunder til at yde en ekstra indsats med hensyn til forebyggelse såsom at deltage i en nabohjælpsordning eller opsætte alarmer.</p>\r\n      <p class=\"Tekst9\">Dansk Folkeparti ser det som en mulighed for at opnå en bedre forebyggende indsats på dette område, at der afsættes en pulje penge til finansiering af tiltag målrettet mod forebyggelse af denne form for kriminalitet.</p>\r\n      <p class=\"Tekst9\">Det Kriminalpræventive Råd har i dag mulighed for at yde projektstøtte eller konsulentbistand til lokale projekter eller aktiviteter, som har et kriminalpræventivt sigte. Dansk Folkeparti ser det ligeledes som en mulighed, at man tilfører yderligere midler til denne indsats målrettet mod forebyggelse af indbrud og røverier i private hjem.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Peter Skaarup </span>(DF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om skærpede straffe for røverier i private hjem.</p>\r\n      <p class=\"ForslagsNummer\">(Beslutningsforslag nr. B 117).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"Not1\" href=\"#Henvisning_Not1\"></a> Denne oversigt er baseret på beskrivelser i medierne. Der henvises til Ekstra Bladet den 12. februar 2008 og til følgende artikel på TV 2 Nyhedernes hjemmeside: http://nyhederne.tv2.dk/krimi/article.php/id-9968961.html.</p>\r\n      <p class=\"Fodnote\"><a class=\"FodnoteNr\" name=\"Not2\" href=\"#Henvisning_Not2\"></a> Artiklen »Flere udsat for grove røverier i deres hjem« kan findes på følgende webadresse: http://politiken.dk/indland/article455904.ece.</p>\r\n      <p class=\"Fodnote\"><a class=\"FodnoteNr\" name=\"Not3\" href=\"#Henvisning_Not3\"></a> Artiklen »Tæt på opklaring af overfald i hjem« kan findes på TV 2 Nyhedernes hjemmeside på følgende webadresse:</p>\r\n      <p class=\"Fodnote\"><a class=\"FodnoteNr\" name=\"Not4\" href=\"#Henvisning_Not4\"></a> .</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2007/2 BF 117",
            "stateLabel": "Forkastet",
            "references": [
                {
                    "shortName": "2007/2 BSF 117",
                    "title": "Forslag til folketingsbeslutning om skærpede straffe for røverier i private hjem",
                    "presentationName": "Beslutningsforslag som fremsat",
                    "documentTypeId": 480,
                    "documentId": 116357,
                    "eliUri": "/eli/ft/20072BB00117",
                    "externalLink": ""
                },
                {
                    "shortName": "2007/2 BTB 117",
                    "title": "Betænkning over  Forslag til folketingsbeslutning om skærpede straffe for røverier i private hjem",
                    "presentationName": "Betænkning over beslutningsforslag",
                    "documentTypeId": 500,
                    "documentId": 117698,
                    "eliUri": "/eli/ft/20072DB00359",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20072/beslutningsforslag/b117/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/04/2008"
        },
        {
            "displayName": "Accession",
            "displayValue": "20072BB00117"
        },
        {
            "displayName": "Entydig dokumentidentifikation",
            "displayValue": "AX010031"
        },
        {
            "displayName": "Dato for førstegangsindlæggelse",
            "displayValue": "17/04/2008"
        },
        {
            "displayName": "Dato for indlæggelse",
            "displayValue": "08/10/2009"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "117"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}