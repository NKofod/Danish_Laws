{
    "id": 65655,
    "title": "Cirkulære om tekniske reserver (udenfor livsforsikringsvirksomhed) for direkte tegnede forsikringer ",
    "documentTypeId": "140",
    "isSagsforlobPeriodValid": false,
    "shortName": "CIR nr 10018 af 02/11/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om tekniske reserver (udenfor  \r\n\r\n livsforsikringsvirksomhed) for direkte tegnede forsikringer </H1>  \r\n\r\n<P></P>  \r\n\r\n<BR>  \r\n\r\n<P>I: Generelle betragtninger. </P>  \r\n\r\n<P>De almindelige regler om beregning af solvensmargen og dermed reglerne for  \r\n\r\n den nødvendige størrelse af basiskapitalen inden for forsikringsvirksomhed  \r\n\r\n fører i almindelighed til beløb for fastsættelsen af basiskapitalen, som må  \r\n\r\n anses for at være beregnet på et niveau, der i hvert fald i almindelighed  \r\n\r\n ikke er for højt, når udviklingen i risikoforholdene og i priser og lønninger  \r\n\r\n tages i betragtning. </P>  \r\n\r\n<P>Disse beregninger af en solvensmargen forudsætter derfor en omhyggelig  \r\n\r\n vurdering af de tekniske reservers størrelse. For nogle gensidige  \r\n\r\n forsikringsselskaber gør særlige forhold sig gældende, og de vil derfor blive  \r\n\r\n omtalt særskilt. </P>  \r\n\r\n<P>Disse betragtninger har ført til, at der igennem nogen tid har været  \r\n\r\n arbejdet på at fastsætte mere udførlige regler for beregning af  \r\n\r\n præmiereserven og erstatningsreserven i stedet for de betragtninger, som er  \r\n\r\n anført i skadesforsikring I. Vejledning til regnskabsskemaer, jfr. navnlig  \r\n\r\n bemærkningerne til K I og K II. </P>  \r\n\r\n<P>II. Foreløbige tilføjelser til de gældende bestemmelser med henblik på  \r\n\r\n udarbejdelsen af de kommende regler. </P>  \r\n\r\n<P CLASS=PUNKT> <B>1.</B> Specialselskaber inden for stormskadeforsikring og  \r\n\r\n inden for haglskadeforsikring. </P>  \r\n\r\n<P>For disse selskabers vedkommende er den vigtigste tekniske reserve ofte en  \r\n\r\n udjævningsreserve, der må afsættes under hensyntagen til den tilstedeværende  \r\n\r\n genforsikringsdækning. I almindelighed må det forlanges, at denne  \r\n\r\n udjævningsreserve sammen med årets præmieindtægt og genforsikringsdækningen  \r\n\r\n kan afværge, at der sker yderligere opkrævning i et omfang, som  \r\n\r\n forsikringstageren ikke med rimelighed kunne have forventet. </P>  \r\n\r\n<P>Såfremt der er indført variable præmier, og såfremt selskabet omfattes af  \r\n\r\n bestemmelserne i industriministeriets bekendtgørelse nr. 457 af 10. september  \r\n\r\n 1981, § 4, stk. 2, vil det afgørende være, om den afsatte udjævningsreserve  \r\n\r\n kan anses for at være tilstrækkelig, medens basiskapitalens størrelse, udover  \r\n\r\n den latente reserve svarende til de variable præmier, ikke er af samme  \r\n\r\n væsentlige betydning. </P>  \r\n\r\n<P>Der må i forbindelse med regnskabsaflæggelsen gives en redegørelse for  \r\n\r\n genforsikringskontrakterne på formular K og beregningen af en  \r\n\r\n udjævningsreserve. </P>  \r\n\r\n<P CLASS=PUNKT> <B>2.</B> Anden forsikringsvirksomhed (udenfor  \r\n\r\n livsforsikringsvirksomhed). </P>  \r\n\r\n<P>a. Bestemmelserne om beregning af rentesreserven for lovpligtig  \r\n\r\n arbejdsskadeforsikring omfattes ikke af dette cirkulære. Der kan herom  \r\n\r\n henvises til sikringsstyrelsens cirkulære af 14. december 1976 og  \r\n\r\n sikringsstyrelsens cirkulære af 17. april 1978. Om følgevirkingerne af  \r\n\r\n overgangen til beregningen af rentereserven på et 7procent's teknisk grundlag  \r\n\r\n henvises til forsikringstilsynets cirkulære af 31. januar 1977 om tekniske  \r\n\r\n reserver inden for lovpligtig arbejdsskadeforsikring (forsikringstilsynets  \r\n\r\n beretning I 1975, side 213-217). </P>  \r\n\r\n<P>For så vidt angår beregning af tekniske reserver på områder, hvor samme  \r\n\r\n tekniske betragtninger gør sig gældende som inden for  \r\n\r\n livsforsikringsvirksomhed, forudsættes en beregning efter tilsvarende  \r\n\r\n metoder, dog at f.eks. et 7procent's grundlag vil kunne anvendes (f.eks.  \r\n\r\n visse erstatningsreserver inden for erhvervsudygtighedsforsikring).  \r\n\r\n Redegørelsen for de tekniske reserver må indeholde oplysninger herom. </P>  \r\n\r\n<P>b. For at opnå erfaringer med henblik på kommende fastsættelse af regler  \r\n\r\n for beregning af tekniske reserver skal der ved regnskabsaflæggelser gives en  \r\n\r\n redegørelse for beregningen af de tekniske reserver. Ddette gælder, selvom  \r\n\r\n der ikke er sket ændring i beregningsmetoderne. </P>  \r\n\r\n<P>Inden for brancher, der har stærkt svingende risikoforløb, f.eks.  \r\n\r\n stormskadeforsikring, må der redegøres for, om der er taget hensyn hertil ved  \r\n\r\n genforsikringsafdækning, henlæggelse til særlige reserver eller på anden  \r\n\r\n måde. Dette får tillige betydning for kombinerede forsikringer, der omfatter  \r\n\r\n f.eks. stormskader. </P>  \r\n\r\n<P>c. Den redegørelse, som omhandles ovenfor under 2 b, tænkes afgivet inden  \r\n\r\n for rammerne af siderne K I og K II i indberetning til forsikringstilsynet.  \r\n\r\n Redegørelsen skal ikke indeholde matematiske formler eller omfattende  \r\n\r\n beregninger, men skal give en kortfattet beskrivelse af, hvorledes de  \r\n\r\n tekniske reserver er opgjort. Skulle forsikringstilsynet derefter have behov  \r\n\r\n for en uddybende forklaring, vil der blive taget kontakt med det enkelte  \r\n\r\n selskab. </P>  \r\n\r\n<P>d. Til yderligere brug for tilsynets mulighed for at følge det enkelte  \r\n\r\n selskabs afsættelse af erstatningsreserven for direkte forretning bortset fra  \r\n\r\n de under 2 a nævnte reserver, samt afviklingen af erstatningsreserverne skal  \r\n\r\n der fra og med regnskabsår, der afsluttes pr. 31. december 1982, sammen med  \r\n\r\n årsregnskabet til forsikringstilsynet indsendes vedlagte skema G III. </P>  \r\n\r\n<P>Skema G III udfyldes for hver af de brancher, der drives af selskabet,  \r\n\r\n jfr. iøvrigt vedlagte &#187;Vejledning til formular G III: Afvikling af  \r\n\r\n erstatningsreserven&#171;. </P>  \r\n\r\n<P>Skema G III fås som løsblade ved henvendelse til: </P>  \r\n\r\n<P>Forsikringstilsynet </P>  \r\n\r\n<P>Direktoratet </P>  \r\n\r\n<P>Hammerichsgade 14 </P>  \r\n\r\n<P>1611 København V. </P>  \r\n\r\n<P>Tlf. 01-14 91 40. </P>  \r\n\r\n<P>e. Inden for en koncern eller inden for samarbejdende selskaber bør  \r\n\r\n anvendes ensartede regler for tekniske reserver for direkte tegnede  \r\n\r\n forsikringer. Hvis dette ikke er tilfældet, må forskelligheder begrundes.  \r\n\r\n</P>  \r\n\r\n<P>f. Inden for områder, hvor der som følge af en konstateret risikoforøgelse  \r\n\r\n finder en indeksregulering sted af præmierne i løbet af det følgende  \r\n\r\n regnskabsår, skal der foretages en tilsvarende indeksregulering ved  \r\n\r\n beregningen af præmiereserven, medmindre en sådan forøgelse af præmiereserven  \r\n\r\n allerede er taget i betragtning på anden måde. </P>  \r\n\r\n<P>g. Ved udarbejdelse af driftsplaner (prognoser) skal gennemsnitsresultater  \r\n\r\n altid suppleres med afsætning af udjævningsreserver under tilbørlig  \r\n\r\n hensyntagen til den pågældende forsikringsbestands størrelse og sammensætning  \r\n\r\n samt de almindeligt indvundne erfaringer om forsikringsbestandens svingende  \r\n\r\n risikoforløb. </P>  \r\n\r\n<P>Forsikringstilsynet forbeholder sig - i tilfælde af en manglende  \r\n\r\n imødegåelse af svingende risikoforløb - at tage dette i betragtning ved  \r\n\r\n bedømmelsen af en prognose for basiskapitalens forventede størrelse i  \r\n\r\n efterfølgende regnskabsår. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Forsikringstilsynet, den 2. november  \r\n\r\n 1982. </I> </P>  \r\n\r\n<P CLASS=UNDERSKREVET-AF ALIGN=CENTER>N. Christoffersen </P>  \r\n\r\n<P CLASS=MINISTER ALIGN=RIGHT>/K. Arp </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19821001809"
        },
        {
            "displayName": "Entydig dokumentidentifikation",
            "displayValue": "CM024763"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "10018"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "02/11/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "F.57-39"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}