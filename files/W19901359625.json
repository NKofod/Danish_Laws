{
    "id": 39636,
    "title": "Udstykning - sammenlægning - byformål - lokalplan ",
    "documentTypeId": "240",
    "isSagsforlobPeriodValid": false,
    "shortName": "KEN nr 13596 af 03/07/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Tilladelse til udstykning af 4 ha fra 16,4 ha stor landbrugsejendom,  \r\n\r\n idet området var medtaget som erhvervsområde i den reviderede kommuneplan.  \r\n\r\n Landmand, der havde forkøbsret på de 4 ha, nød ikke beskyttelse overfor  \r\n\r\n kommunens arealudlæg. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Udstykning - sammenlægning - byformål -  \r\n\r\n lokalplan </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 3. april 1990 har De påklaget den af Jordbrugsdirektoratet  \r\n\r\n trufne afgørelse af 7. marts 1990, hvorved der meddeltes afslag på ansøgning  \r\n\r\n om udstykning af landbrugsejendommen matr. nr. 34 a  V. Åby By, V. Åby, der  \r\n\r\n er af areal ca. 16,4 ha. </P>  \r\n\r\n<P>Det fremgår af sagen, at De har søgt om tilladelse til udstykning af den  \r\n\r\n omhandlede ejendom, således at et areal på ca. 4 ha fraskilles og  \r\n\r\n sammenlægges med ejendommen matr. nr. 91 a smst., på ca. 2 ha, der er udlagt  \r\n\r\n til industriformål og tilhører Johannes Lassen. </P>  \r\n\r\n<P>Det fremgår af Jordbrugsdirektoratets afgørelse af 7. marts 1990, at den  \r\n\r\n del af matr. nr. 34 a, der søges frastykket, efter det oplyste ligger i  \r\n\r\n landzone uden for en godkendt kommuneplan. På denne baggrund meddelte  \r\n\r\n Jordbrugsdirektoratet afslag på det ansøgte, jf. landbrugslovens § 4, stk. 1,  \r\n\r\n jf. lovbekendtgørelse nr. 504 af 17. juli 1989. </P>  \r\n\r\n<P>I skrivelse af 17. maj 1990 har Faaborg kommune anbefalet en udstykning af  \r\n\r\n det pågældende areal. Det fremgår af kommunens skrivelse, at arealet er  \r\n\r\n beliggende umiddelbart op til et allerede udlagt industriareal i byzone, og  \r\n\r\n nu er medtaget i den i 1989 reviderede kommuneplan under områdebetegnelsen  \r\n\r\n E.7.1. Arealet vil overgå til byzone ved godkendelse af lokalplan for  \r\n\r\n området. </P>  \r\n\r\n<P>Det er videre oplyst, at Faaborg kommune har forhandlet med Fyns  \r\n\r\n amtskommune og ejeren om inddragelse af arealet, og Fyns amtskommune har  \r\n\r\n kunnet anbefale, at arealet inddrages til industriformål. Faaborg kommune  \r\n\r\n anbefaler udstykningssagen, idet det ikke er givet, at ejeren vil få en  \r\n\r\n tilsvarende mulighed for erhvervelse efter lokalplanens udarbejdelse.  \r\n\r\n Kommunen forventer, at lokalplanen for området vil være endelige godkendt  \r\n\r\n medio 1991. </P>  \r\n\r\n<P>Jordbrugsdirektoratet har desuden modtaget indlæg fra  \r\n\r\n køberen, Christian G. Andersen, af restejendommen matr. nr. 34 a  V. Åby  \r\n\r\n By, V. Åby, der ønsker, at Jordbrugsdirektoratets afgørelse fastholdes. Det  \r\n\r\n oplyses i den forbindelse, at der i restejendommen er bevilliget et lån i  \r\n\r\n henhold til loven om støtte til yngre jordbrugere, som er betinget af, at  \r\n\r\n lånemodtageren har jordbrug som hovederhverv. Endelig  \r\n\r\n finder Chr. G. Andersen, at ejendommen vil blive opdelt på en uheldig måde,  \r\n\r\n såfremt det omhandlede areal fraskilles. Der anmodes derfor om, at afgørelsen  \r\n\r\n fastholdes. </P>  \r\n\r\n<P>I skrivelse af 7. juni 1990 er Jordbrugsdirektoratet fremkommet med en  \r\n\r\n udtalelse i sagen. Det fremgår af skrivelsen, at Jordbrugsdirektoratets  \r\n\r\n afgørelse af 7. marts 1990 blev truffet, fordi der på daværende tidspunkt  \r\n\r\n ikke var oplysninger i sagen om, at arealet var udlagt til byzone i  \r\n\r\n kommuneplanen. </P>  \r\n\r\n<P>Det fremgår videre af Jordbrugsdirektoratets skrivelse,  \r\n\r\n at Christian G. Andersen ud over at have købt restejendommen af matr. nr. 34  \r\n\r\n a  V. Åby By, V. Åby af ca. 12,4 ha har et betinget skøde på de omhandlede 4  \r\n\r\n ha for det tilfælde, at der ikke meddeles tilladelse til den  \r\n\r\n af Johannes Lassen ønskede sammenlægning. </P>  \r\n\r\n<P>Landbrugsministeriet finder grundlag for at ændre den af  \r\n\r\n Jordbrugsdirektoratet trufne afgørelse. Landbrugsministeriet lægger i den  \r\n\r\n forbindelse særlig vægt på, at arealet er blevet inddraget under den  \r\n\r\n reviderede kommuneplan fra 1989. Landbrugsministeriet meddeler herefter  \r\n\r\n tilladelse til, at ca. 4 ha fra landbrugsejendommen matr. nr. 34 a  V. Åby  \r\n\r\n By, V. Åby udstykkes og sammenlægges med den tilgrænsende ejendom matr.  \r\n\r\n nr. 91 a smst. Der meddeles endvidere tilladelse til ophævelse af  \r\n\r\n landbrugspligten i medfør af landbrugslovens § 4, stk. 1, jf. stk. 3.  \r\n\r\n Tilladelsen er betinget af, at arealet afhændes senest den 15. juli 1993 til  \r\n\r\n sammenlægning med bestående landbrugsejendom i overensstemmelse med  \r\n\r\n landbrugslovens regler, såfremt det ikke inden 15. juli 1992 er taget i brug  \r\n\r\n til det udlagte formål. </P>  \r\n\r\n<P>Der henvises iøvrigt til vedlagte deklaration, der skal tinglyses på  \r\n\r\n ejendommen, såfremt tilladelsen ønskes udnyttet. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n<P>Tilføjelse til brev 2 til Chr. G. Andersen </P>  \r\n\r\n<P>Landbrugsministeriet skal til Deres klagepunkter bemærke, at det yngre  \r\n\r\n jordbrugslån, der er blevet bevilliget, alene er ydet på grundlag af Deres  \r\n\r\n køb af den ejendom De ejer i øjeblikket, og ikke tager hensyn til de 4 ha,  \r\n\r\n som De har en betinget købsret på. Den opdeling af landbrugsejendommen, som  \r\n\r\n udstykningen vil medføre, er ikke i strid med reglerne i landbrugsloven. </P>  \r\n\r\n<P>Endelig bemærkes det, at De fortsat vil have en mulighed for at forpagte  \r\n\r\n det omhandlede areal, indtil det inddrages til byformål, såfremt De kan nå  \r\n\r\n til enighed med ejeren. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19901359625"
        },
        {
            "displayName": "Entydig dokumentidentifikation",
            "displayValue": "CA007571"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13596"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "03/07/1990"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}