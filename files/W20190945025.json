{
    "id": 209343,
    "title": "Pressenævnets kendelse i sag nr. 2018-80-0214",
    "documentTypeId": "240",
    "isSagsforlobPeriodValid": true,
    "shortName": "KEN nr 9450 af 21/05/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2018-80-0214</p>\r\n<div class=\"Resume\">\r\n   <p class=\"TekstGenerel\">BT får ikke kritik for omtale af narkotikasalg</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En motorcykelklub klagede til Pressenævnet over BTs omtale i november 2018 af salg af narkotika i Telia Parken organiseret af personer med tilknytning til klubben. Motorcykelklubben klagede over, at artiklen indeholdt ukorrekte og skadelige oplysninger på baggrund af anonyme kilder, og at BT ikke havde indhentet motorcykelklubbens kommentarer inden offentliggørelsen. Nævnet fandt efter en samlet vurdering ikke grundlag for at udtale kritik af BTs brug af anonyme kilder og af den manglende forelæggelse. Nævnet lagde vægt på, at de anonyme kilders oplysninger var efterprøvet, at oplysningerne angår en bandegruppering, hvis medlemmer og tilknyttede i en lang række tilfælde er dømt for narkotikakriminalitet, at oplysningerne ikke angår enkeltpersoner, og at BT efter henvendelse fra motorcykelklubbens advokat skrev en artikel med en anonym talsmands kommentarer til oplysningerne.</p>\r\n</div>\r\n<p>[Motorcykelklubben] har ved advokat Peter Secher klaget til Pressenævnet over artiklen<span class=\"Italic\"> ”Rockere står bag salg af narko i Parken”</span>, som blev bragt den 3. november 2018 på BTs hjemmeside bt.dk, idet [Motorcykelklubben] mener, at god presseskik er tilsidesat. Artiklen blev den 4. november 2018 bragt i BTs trykte avis under overskriften <span class=\"Italic\">”Narkosalg foregår også i Parken”</span>.</p>\r\n<p>\r\n</p>\r\n<p>[Motorcykelklubben] har klaget over, at artiklen indeholder ukorrekte og skadelige oplysninger på baggrund af anonyme kilder, som ikke blev forelagt dem forud for offentliggørelsen.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>\r\n   <span class=\"Italic\">Den påklagede artikel</span>\r\n</p>\r\n<p>BT bragte den 3. november 2018 den påklagede artikel <span class=\"Italic\">”Rockere står bag salg af narko i Parken”</span> på bt.dk. Artiklen har følgende underrubrik:</p>\r\n<p>\r\n</p>\r\n<p>”Det er ikke kun øl, popcorn og pølser, der bliver solgt i Telia Parken, når FCK spiller kampe, men også narkotika. ”</p>\r\n<p>\r\n</p>\r\n<p>Af artiklen fremgår følgende:</p>\r\n<p>\r\n</p>\r\n<p>”Således oplyser Københavns Politi i en mail til B. T. at man er bekendt med, at 'salg af euforiserende stoffer kan forekomme på stadion i forbindelse med afvikling af fodboldkampe'.</p>\r\n<p>Flere af hinanden uafhængige kilder fortæller til B. T., at salget bliver organiseret af personer med tilknytning til [Motorcykelklubben] og foregår under den såkaldte Sektion 12-tribune, hvor FCK's mest hårdkogte fans holder til, når FCK spiller hjemmekampe.</p>\r\n<p>»Det er almen kendt, at [Motorcykelklubben] står bag salget af narkotika i FCK-regi, og [Motorcykelklub 2] sidder på salget i Brøndby,« fortæller en person, der ønsker at være anonym, til B. T., og tilføjer, at der primært er tale om kokain.</p>\r\n<p>Ifølge B. T. 's oplysninger har flere ledende figurer i fangruppen Copenhagen Casuals desuden en relation til netop [Motorcykelklubben].</p>\r\n<p>Københavns Politi ønsker ikke at bekræfte, at det er personer i relation til [Motorcykelklubben], der styrer salget, men skriver:</p>\r\n<p>'Vi kender problematikken på flere stadioner, og som det gør sig gældende med al narkotikahandel, så er det som regel organiserede kræfter, der står bag. '</p>\r\n<p>Men det er ikke kun i Telia Parken, at organiseret handel med narkotika finder sted.</p>\r\n<p>Tirsdag kunne B. T. fortælle, at der på Brøndby Stadion ligeledes bliver handlet med narkotika, når Brøndby spiller hjemmekampe. Kilder oplyste i den forbindelse til B. T. at salget primært foregik fra et specifikt toilet under Sydsiden, og det var personer med tilknytning til rockergrupperingen [Motorcykelklub 2], der stod bag.</p>\r\n<p>\r\n   <span class=\"Italic\">Det skal stoppe</span>\r\n</p>\r\n<p>FCK's pressechef, Jes Mortensen, fortæller til B. T., at klubben ikke har kendskab til, at rockerrelaterede personer handler med narkotika i Telia Parken, men understreger, at det er »komplet uacceptabelt«, hvis det er tilfældet.</p>\r\n<p>»Det vil være naivt at tro, at det ikke skete hos os. Det gør det givetvis, og vi har også taget folk i det, og når vi gør det, så bliver de smidt ud og får karantæne. Vi har videoovervågning i Parken, men der er også steder, hvor vi ikke kan overvåge - eksempelvis på toilettet,« siger Jes Mortensen.</p>\r\n<p>Han forklarer videre, at FCK arbejder tæt sammen med myndighederne for at komme problemet til livs, og at Parkens kontrollører altid visiterer gæsterne.</p>\r\n<p>»Men det kan være svært at finde, hvis det bliver gemt intime steder. Vi ser selvfølgelig gerne, at det helt forsvinder,« siger pressechefen og understreger samtidig, at han ikke vil spekulere i, om det er rockergrupperinger, der står bag.</p>\r\n<p>Lars Thor Jensen, formand for FCK's fanklub, kan heller ikke afvise, at narkosalget finder sted, men understreger samtidig, at fanklubben tager kraftigt afstand fra det, hvis det er tilfældet.</p>\r\n<p>»Det ville være naivt at tro, men det gør det også mange andre steder i samfundet, og det er noget, som klubben og i særdeleshed politiet bør handle på.«”</p>\r\n<p>\r\n</p>\r\n<p>\r\n</p>\r\n<p>BT bragte den 4. november 2018 artiklen <span class=\"Italic\">”Narkosalg foregår også i Parken” </span>i BTs trykte avis i sektion 1, side 4-5. Artiklen har følgende underrubrik:</p>\r\n<p>\r\n</p>\r\n<p>”Det er ikke kun i Brøndby, at der foregår organiseret narkohandel i forbindelse med fodboldkampe – det sker også i Parken, kan B. T. afsløre i dag. ”</p>\r\n<p>\r\n</p>\r\n<p>Artiklens øvrige indhold er enslydende med indholdet af den påklagede artikel <span class=\"Italic\">”Rockere står bag salg af narko i Parken”</span> bragt den 3. november 2018 på bt.dk.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Efter offentliggørelsen</span>\r\n</p>\r\n<p>BT bragte den 17. november 2018 artiklen <span class=\"Italic\">”KLAGE: Rockerbande følger sig krænket af B.</span> <span class=\"Italic\">T.</span> <span class=\"Italic\">”</span> i BTs trykte avis i sektion 1, side 10. Artiklen har følgende underrubrik:</p>\r\n<p>\r\n</p>\r\n<p>”Der var tale om løse og udokumenterede påstande, da B. T. den 3. november bragte en artikel med titlen ’Rockere står bag salg af narko i Parken’. ”</p>\r\n<p>\r\n</p>\r\n<p>Af artiklen fremgår følgende:</p>\r\n<p>\r\n</p>\r\n<p>”Det mener [Motorcykelklubben], der via af deres advokat Peter Secher har valgt at klage til Pressenævnet, fordi B. T. har 'handlet i strid med god skik, da artiklen indeholder ukorrekte og ikke nærmere undersøgte skadelige oplysninger. '</p>\r\n<p>»Artiklen er baseret på anonyme kilder, og hverken politiet eller Telia Parken kan bekræfte påstandene. Så der er tale om påstande, som aldrig er blevet dokumenteret. Vi har en håndfuld mennesker, der er kommet i Telia Parken i mange år, og det vil de ikke have hængende over sig. Det er krænkende at skrive sådan noget,« siger presseansvarlig i [Motorcykelklubben], [Talsmanden], til B. T.</p>\r\n<p>Han ønsker ikke sit efternavn frem.</p>\r\n<p>I artiklen skriver B. T. blandt andet, at det er personer med tilknytning til [Motorcykelklubben], der står bag salg af narkotika i Telia Parken, og at salget foregår under den såkaldte Sektion 12-tribune, hvor FCK's mest hårdkogte fans holder til, når FCK spiller hjemmekampe.</p>\r\n<p>Men det afviser [Talsmanden].</p>\r\n<p>»Og vi tager kraftigt afstand til de påstande. Det er overhovedet ikke noget, vi kender til,« understreger [Talsmanden] over for B. T.</p>\r\n<p>I klagen til Pressenævnet anfægter [Motorcykelklubben] og Peter Secher påstanden om, at personer med tilknytning til [Motorcykelklubben] angiveligt skulle stå bag narkosalg i Telia Parken. Påstanden er baseret på anonyme kilder, og ifølge [Talsmanden] vil det altid være nemt at »skyde skylden på rockerne«.</p>\r\n<p>»Det er nemt at sige. Det er nemt at give rockerne skylden, og det er den letteste forklaring. Jeg kunne godt tænke mig, at der var belæg for at sige de her ting.«</p>\r\n<p>Men kan du forstå, at personer ikke ønsker at stå frem, når det omhandler jer?</p>\r\n<p>»Jeg kan sagtens forstå, at de ikke ønsker at stå frem. Det er nemt at sige noget, som man ikke vil stå ved og komme med påstande, som der ikke er dokumentation for. Man bør underbygge det en smule.«</p>\r\n<p>I klagen påpeger [Motorcykelklubben] og Peter Secher desuden, at B. T. ikke har forelagt gruppen anklagerne om, at personer med tilknytning til [Motorcykelklubben] skulle stå bag salget. ”</p>\r\n<p>\r\n</p>\r\n<p>\r\n</p>\r\n<p>BT bragte desuden den 18. november 2018 artiklen <span class=\"Italic\">”[Motorcykelklubben] langer ud efter B.</span> <span class=\"Italic\">T.</span> <span class=\"Italic\">: Det er krænkende”</span> på bt.dk, som er enslydende med indholdet af artiklen <span class=\"Italic\">”KLAGE: Rockerbande følger sig krænket af B.</span> <span class=\"Italic\">T.</span> <span class=\"Italic\">”</span> bragt den 17. november 2018 på bt.dk.</p>\r\n<p>\r\n</p>\r\n<p>\r\n</p>\r\n<p>[Motorcykelklubben]s klage er modtaget i Pressenævnet den 9. november 2018.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Motorcykelklubben]s synspunkter</span>\r\n</p>\r\n<p>\r\n   <span class=\"Italic\">Korrekt information og anonyme kilder</span>\r\n</p>\r\n<p>[Motorcykelklubben] har anført, at den påklagede artikel indeholder ukorrekte og ikke nærmere undersøgte skadelige oplysninger på baggrund af anonyme kilder, der ikke er blevet verificeret ved efterprøvning hos politiet og Parken, og således ikke er blevet efterprøvet i en sådan grad, som der kræves.</p>\r\n<p>\r\n</p>\r\n<p>Oplysningerne fra anonyme kilder bør give anledning til en større undersøgelse af kildernes troværdighed, da man ikke kan få oplysningerne bekræftet.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Forelæggelse</span>\r\n</p>\r\n<p>[Motorcykelklubben] har anført, at det fremgår af de presseetiske regler, at der først og fremmest bør ske forelæggelse hos den pågældende omtalte, hvilket BT ikke har været afskåret fra. [Motorcykelklubben] har hertil oplyst, at der har været rig mulighed for at indhente en kommentar fra [Motorcykelklubben] inden offentliggørelsen, idet det tydeligt fremgår af [Motorcykelklubben]s hjemmeside, hvilken mail pressen kan kontakte [Motorcykelklubben] på.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2.</span> <span class=\"Bold\">BTs synspunkter</span></p>\r\n<p>\r\n   <span class=\"Italic\">Korrekt information og anonyme kilder</span>\r\n</p>\r\n<p>BT har indledningsvis anført, at de fastholder oplysningerne i artiklen, der heller ikke er modbevist af [Motorcykelklubben] i klagen til Pressenævnet.</p>\r\n<p>\r\n</p>\r\n<p>BT har oplyst, at deres dokumentation bygger på tre af hinanden uafhængige kilder, der alle har tæt relation til FC København og kommer fast i Parken under FC Københavns kampe.</p>\r\n<p>\r\n</p>\r\n<p>BT er bekendt med de tre anonyme kilders fulde identitet og kan stå inde for, at der er tale om troværdige kilder. Kilderne ønskede anonymitet, da de mener, at der reelt kan være en risiko ved at udtale sig om salg af euforiserende stoffer på et stadion, hvor de selv kommer. Det er efter BTs opfattelse en acceptabel grund til at give kilderne anonymitet.</p>\r\n<p>\r\n</p>\r\n<p>BT har endvidere oplyst, at det tidligere er omtalt i pressen, at dele af FC Københavns fangrupperinger har relationer til [Motorcykelklubben]. Den ene af kilderne, der er citeret i artiklen, har netop en fortid i fangrupperingerne Copenhagen Casuals og Urban Crew, hvorfra [Motorcykelklubben] tidligere har rekrutteret medlemmer. BT har i den forbindelse henvist til indholdet i artiklerne <span class=\"Italic\">”[Motorcykelklubben] hverver racister og hooligans”</span> bragt den 24. juni 2009 på BTs hjemmeside bt.dk og <span class=\"Italic\">”’No mercy, no regret, only violence’”</span> bragt den 12. august 2017 på Informations hjemmeside information.dk.</p>\r\n<p>\r\n</p>\r\n<p>BT har i øvrigt efterprøvet kildernes oplysninger hos både Københavns Politi og FC København, så BT har netop forsøgt at efterprøve kildernes udtalelser hos de relevante parter.</p>\r\n<p>\r\n</p>\r\n<p>BT har endelig bemærket, at det af artiklen fremgår, at det er rockere med <span class=\"Italic\">relation </span>til [Motorcykelklubben], der står bag handlen med euforiserende stoffer, og at BT derfor mener, at netop Københavns Politi og FC København er de mest relevante kilder at forholde oplysningerne til.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Forelæggelse</span>\r\n</p>\r\n<p>BT har medgivet, at det havde været presseetisk korrekt at indhente en kommentar fra [Motorcykelklubben] inden offentliggørelsen af artiklen den 3. november 2018, da klubben nævnes ved navn. BT har dog bemærket hertil, at [Motorcykelklubben] Danmark hverken har offentliggjort telefonnumre eller navne på talsmænd eller advokater på deres hjemmeside.</p>\r\n<p>\r\n</p>\r\n<p>BT har endvidere anført, at BT – efter at være blevet opmærksom på, at Peter Secher er advokat for [Motorcykelklubben] – tog kontakt til advokat Peter Secher med henblik på et interview med en repræsentant fra [Motorcykelklubben] om salget af euforiserende stoffer i Parken.</p>\r\n<p>\r\n</p>\r\n<p>Selvom [Motorcykelklubben] har klaget til Pressenævnet over manglende mulighed for at forholde sig til de fremsatte angreb, er der ingen fra [Motorcykelklubben], der har ønsket at stille op til interview med fuldt navn. Således fik BT alene mulighed for at interviewe en “[Talsmanden]”, der kalder sig talsmand. BT kunne heller ikke blive bekendt med hans fulde identitet, hvilket BT finder paradoksalt, når advokat Peter Secher kritiserer, at BT har bragt udtalelser fra anonyme kilder, hvis fulde identitet BT kender.</p>\r\n<p>\r\n</p>\r\n<p>BT vil normalt ikke citere personer, hvis fulde identitet BT ikke er bekendt med, men BT har gjort en undtagelse i denne sag, da BT har fået mulighed for at få [Motorcykelklubben]s egen version.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Hans Peter Blicher, Ulrik Holmstrup og Michael Voss.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>\r\n   <span class=\"Italic\">Korrekt information og anonyme kilder</span>\r\n</p>\r\n<p>[Motorcykelklubben] har klaget over, at den påklagede artikel indeholder ukorrekte og ikke nærmere undersøgte skadelige oplysninger på baggrund af anonyme kilder.</p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Kritik bør udvises over for nyhedskilderne, i særdeleshed når disses udsagn kan være farvet af personlig interesse eller skadevoldende hensigt, jf. punkterne A. 1 og A. 2.</p>\r\n<p>\r\n</p>\r\n<p>Af artiklen fremgår blandt andet:</p>\r\n<p>\r\n</p>\r\n<p>”Det er ikke kun øl, popcorn og pølser, der bliver solgt i Telia Parken, når FCK spiller kampe, men også narkotika.</p>\r\n<p>Således oplyser Københavns Politi i en mail til B. T. at man er bekendt med, at 'salg af euforiserende stoffer kan forekomme på stadion i forbindelse med afvikling af fodboldkampe'.</p>\r\n<p>Flere af hinanden uafhængige kilder fortæller til B. T., at salget bliver organiseret af personer med tilknytning til [Motorcykelklubben] og foregår under den såkaldte Sektion 12-tribune, hvor FCK's mest hårdkogte fans holder til, når FCK spiller hjemmekampe.</p>\r\n<p>»Det er almen kendt, at [Motorcykelklubben] står bag salget af narkotika i FCK-regi, og [Motorcykelklub 2] sidder på salget i Brøndby,« fortæller en person, der ønsker at være anonym, til B. T., og tilføjer, at der primært er tale om kokain.</p>\r\n<p>Ifølge B. T. 's oplysninger har flere ledende figurer i fangruppen Copenhagen Casuals desuden en relation til netop [Motorcykelklubben].</p>\r\n<p>Københavns Politi ønsker ikke at bekræfte, at det er personer i relation til [Motorcykelklubben], der styrer salget, men skriver:</p>\r\n<p>'Vi kender problematikken på flere stadioner, og som det gør sig gældende med al</p>\r\n<p>narkotikahandel, så er det som regel organiserede kræfter, der står bag. '</p>\r\n<p>[…]”</p>\r\n<p>\r\n</p>\r\n<p>Pressenævnet bemærker indledningsvis, at nævnet, som sagen er oplyst, ikke kan tage stilling til, hvorvidt artiklens oplysninger om salg af narkotika i Telia Parken er korrekte.</p>\r\n<p>\r\n</p>\r\n<p>Pressenævnet finder som udgangspunkt ikke grundlag for at kritisere anvendelsen af anonyme kilder generelt. Kilders ønske om ikke at ville lægge navn til udtalelser eller udleveret materiale bør imidlertid give et medie anledning til at være særlig opmærksom på at kontrollere rigtigheden af udtalelser eller materiale fra den anonyme kilde.</p>\r\n<p>\r\n</p>\r\n<p>På baggrund af sagens oplysninger lægger nævnet til grund, at BT har efterprøvet de anonyme kilders oplysninger hos Københavns Politi og hos FC København. Nævnet finder derfor ikke grundlag for at udtale kritik af BTs brug af anonyme kilder.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Forelæggelse</span>\r\n</p>\r\n<p>[Motorcykelklubben] har klaget over, at den påklagede artikel indeholder skadelige oplysninger, som ikke blev forelagt dem inden offentliggørelsen.</p>\r\n<p>\r\n</p>\r\n<p>Det følger af de vejledende regler for god presseskik, at oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende, jf. punkt A. 3.</p>\r\n<p>\r\n</p>\r\n<p>BT har til Pressenævnet oplyst, at BT ikke har indhentet en kommentar fra [Motorcykelklubben] inden offentliggørelsen af artiklen den 3. november 2018, idet [Motorcykelklubben] hverken har offentliggjort telefonnumre eller navne på talsmænd eller advokater på deres hjemmeside. BT har således først efter at være blevet opmærksom på, at Peter Secher er advokat for [Motorcykelklubben], taget kontakt til advokat Peter Secher med henblik på et interview med en repræsentant fra [Motorcykelklubben] om salget af euforiserende stoffer i parken. BT har herefter den 17. november 2018 og 18. november 2018 bragt en særskilt artikel på bt.dk og i den trykte avis, hvor en person ved navn [Talsmanden] udtalte sig på vegne af [Motorcykelklubben] og tog afstand fra oplysningerne.</p>\r\n<p>\r\n</p>\r\n<p>[Motorcykelklubben] har til Pressenævnet oplyst, at BT ikke var afskåret fra at forelægge oplysningerne for dem, idet det tydeligt fremgår af [Motorcykelklubben]s hjemmeside, hvilken mail pressen kan kontakte [Motorcykelklubben] på.</p>\r\n<p>\r\n</p>\r\n<p>Pressenævnet finder, at de anonyme kilders oplysninger kan være skadelige, krænkende eller virke agtelsesforringende. Oplysningerne burde derfor som udgangspunkt have været forelagt for [Motorcykelklubben] forud for artiklens offentliggørelse den 3. november 2018, således at [Motorcykelklubben] havde haft mulighed for at kommentere beskyldningerne i sammenhæng med, at de blev fremsat, og BT burde have udvist større bestræbelser på at få kontakt med [Motorcykelklubben].</p>\r\n<p>\r\n</p>\r\n<p>Under hensyn til, at oplysningerne i artiklen af 3. november 2018 angår en bandegruppering, hvis medlemmer og tilknyttede i en lang række tilfælde er dømt for narkotikakriminalitet, at oplysningerne ikke angår enkeltpersoner, og at BT efter henvendelse fra [Motorcykelklubben]s advokat skrev en artikel med en anonym talsmands kommentarer til oplysningerne, finder nævnet efter en samlet vurdering imidlertid ikke grundlag for at udtale kritik af den manglende forelæggelse.</p>\r\n<p>\r\n</p>\r\n<p>Afgjort den 21. maj 2019</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/05/2019"
        },
        {
            "displayName": "Accession",
            "displayValue": "W20190945025"
        },
        {
            "displayName": "Entydig dokumentidentifikation",
            "displayValue": "AA011441"
        },
        {
            "displayName": "Dato for indlæggelse",
            "displayValue": "25/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9450"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "21/05/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2018-80-0214"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}