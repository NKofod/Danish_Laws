{
    "id": 63942,
    "title": "Afgiftsvejledning. Benzin ",
    "documentTypeId": "180",
    "isSagsforlobPeriodValid": false,
    "shortName": "VEJ nr 18234 af 31/12/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgiftsvejledning. Benzin </H1>  \r\n\r\n<P></P>  \r\n\r\n<BR>  \r\n\r\n<P>BENZIN </P>  \r\n\r\n<P>Indhold </P>  \r\n\r\n<P>Forord </P>  \r\n\r\n<P>Afgiftspligtigt vareområde </P>  \r\n\r\n<P>Afgiftspligtige varer </P>  \r\n\r\n<P>Afgiftsfrie varer </P>  \r\n\r\n<P>Afgiftens størrelse </P>  \r\n\r\n<P>Registrering </P>  \r\n\r\n<P>Pligtig registrering </P>  \r\n\r\n<P>Frivillig registrering </P>  \r\n\r\n<P>Krav til fremstillings- og tankanlæg </P>  \r\n\r\n<P>Registreringsanmeldelse </P>  \r\n\r\n<P>Registreringsanmeldelse </P>  \r\n\r\n<P>Ændringer i og ophør af virksomheden </P>  \r\n\r\n<P>Tilførsel </P>  \r\n\r\n<P>Import </P>  \r\n\r\n<P>lndkøb her i landet </P>  \r\n\r\n<P>Opgørelse af den afgiftspligtige mængde </P>  \r\n\r\n<P>Afgiftsfri udlevering </P>  \r\n\r\n<P>Til andre registrerede virksomheder </P>  \r\n\r\n<P>Udførsel </P>  \r\n\r\n<P>Returvarer </P>  \r\n\r\n<P>Andre afgiftsfritagelser </P>  \r\n\r\n<P>- Afgiftspligtig benzin </P>  \r\n\r\n<P>- Farvet benzin </P>  \r\n\r\n<P>Farvning af benzin </P>  \r\n\r\n<P>Afgiftsfritagelse og -godtgørelse </P>  \r\n\r\n<P>Ikke-registrerede virksomheder </P>  \r\n\r\n<P>Momsregistrerede virksomheder og offentlige institutioner </P>  \r\n\r\n<P>Andre afgiftsfrie formål </P>  \r\n\r\n<P>Tilladelser og bevillinger </P>  \r\n\r\n<P>Til diplomater </P>  \r\n\r\n<P>Regnskab </P>  \r\n\r\n<P>Afgiftspligtig benzin </P>  \r\n\r\n<P>- Tilgang </P>  \r\n\r\n<P>- Afgiftsfri udlevering </P>  \r\n\r\n<P>- Afgiftspligtig udlevering </P>  \r\n\r\n<P>- Beholdning og svind </P>  \r\n\r\n<P>Farvet benzin </P>  \r\n\r\n<P>- Tilgang </P>  \r\n\r\n<P>- Udlevering </P>  \r\n\r\n<P>- Beholdning og svind </P>  \r\n\r\n<P>Fakturaer mv </P>  \r\n\r\n<P>Depoter </P>  \r\n\r\n<P>Opbevaring </P>  \r\n\r\n<P>Afregning af afgift </P>  \r\n\r\n<P>Afgiftsangivelse </P>  \r\n\r\n<P>Indbetaling af afgift </P>  \r\n\r\n<P>Hæftelse for afgift </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Virksomhedens pligter </P>  \r\n\r\n<P>Efterbetalinger og skønsmæssige ansættelser </P>  \r\n\r\n<P>Straffebestemmelser </P>  \r\n\r\n<P>Momsnævnet </P>  \r\n\r\n<P>Bilag </P>  \r\n\r\n<P CLASS=PUNKT> <B>1.</B> Lov om afgift af benzin </P>  \r\n\r\n<P>Forord </P>  \r\n\r\n<P>Vejledningen er til brug for virksomheder, der er registreret hos  \r\n\r\n toldvæsenet, fordi de </P>  \r\n\r\n<P>- fremstiller benzin eller </P>  \r\n\r\n<P>- sælger benzin til videresalg eller fordeler benzin til  \r\n\r\n detailudsalgssteder og har opbevaringsanlæg til benzin på mindst 1 000  \r\n\r\n kubikmeter. </P>  \r\n\r\n<P>Vejledningen indeholder de vigtigste regler for virksomheden. Hvis De  \r\n\r\n behøver yderligere oplysninger, bedes De henvende Dem til toldvæsenet - dvs  \r\n\r\n til det distriktstoldkammer, som virksomheden hører under. Deres  \r\n\r\n distriktstoldkammers adresse og telefonnummer står bag på vejledningen. </P>  \r\n\r\n<P>Hvis De - skriftligt eller mundtligt - vil henvende Dem til toldvæsenet,  \r\n\r\n beder vi Dem om at gøre det til distriktstoldkamret. </P>  \r\n\r\n<P>Afgiftspligtigt vareområde </P>  \r\n\r\n<P>Afgiftspligtige varer </P>  \r\n\r\n<P>Afgiftspligten omfatter med nedennævnte undtagelser benzin, hvis benzinen  \r\n\r\n omfattes af et af følgende 2 kriterier: </P>  \r\n\r\n<P CLASS=PUNKT> <B>1.</B> Varer, hvoraf mere end 90 pct. er overdestilleret  \r\n\r\n ved 200 grader C eller mere end 50 pct. er overdestilleret ved 170 grader C.  \r\n\r\n</P>  \r\n\r\n<P>Sådanne varer er afgiftspligtige uden hensyn til destillationens  \r\n\r\n begyndelsestemperatur og varens flammepunkt. </P>  \r\n\r\n<P CLASS=PUNKT> <B>2.</B> Varer, som begynder at destillere under 120 grader  \r\n\r\n C, og som har et flammepunkt under 21 grader C. </P>  \r\n\r\n<P>Sådanne varer er afgiftspligtige uden hensyn til destillationskurvens  \r\n\r\n videre forløb. </P>  \r\n\r\n<P>Endvidere er blandinger af benzin og andre varer, der er anvendelige til  \r\n\r\n drift af motorkøretøjer, afgiftspligtige. </P>  \r\n\r\n<P>Afgiftsfrie varer </P>  \r\n\r\n<P>Følgende varer kan holdes uden for afgiftspligten: </P>  \r\n\r\n<P CLASS=PUNKT> <B>1.</B> Specialbenzin, herunder opløsningsmidler som  \r\n\r\n petroleumsether, pentan, hexan og heptan samt ekstraktionsbenziner (62/82,  \r\n\r\n 60/80, 80/100 og 100/140). Det er en betingelse for afgiftsfritagelsen, at  \r\n\r\n</P>  \r\n\r\n<P>- varen opfylder definitionen på specialbenzin efter de supplerende  \r\n\r\n bestemmelser (a), punkt 1 B, til brugstariffens kap 27. </P>  \r\n\r\n<P>Som specialbenzin betragtes efter disse bestemmelser lette olier, af  \r\n\r\n hvilke der ved destillation efter ASTM D 86 op til 210 grader C  \r\n\r\n overdestilleres mindst 90 rumfangsprocent (herunder tab ved destillation).  \r\n\r\n Varen må ikke indeholde præparater til modvirkning af bankning, af hvilke der  \r\n\r\n ved destillation overdestilleres mellem 5 og 90 rumfangsprocent (herunder tab  \r\n\r\n ved destillation) inden for et temperaturområde på 6O grader C. </P>  \r\n\r\n<P>- oktantallet ikke overstiger 65. </P>  \r\n\r\n<P>- varen er ufarvet. </P>  \r\n\r\n<P CLASS=PUNKT> <B>2.</B> Mineralsk terpentin. Det er en betingelse for  \r\n\r\n afgiftsfritagelsen, at </P>  \r\n\r\n<P>- højst 5 pct. af varen ved destillation er overdestilleret ved 150 grader  \r\n\r\n C. </P>  \r\n\r\n<P>- varen forhandles som mineralsk terpentin og tydeligt betegnes som sådan  \r\n\r\n på emballager og i reklamer af enhver art. </P>  \r\n\r\n<P CLASS=PUNKT> <B>3.</B> Benzen, (benzol), toluen (toluol), xylen (xylol),  \r\n\r\n solvent nafta o lign. Det er en betingelse for afgiftsfritagelsen, at  \r\n\r\n indholdet af flydende paraffinkulbrinter ikke overstiger 30 pct. </P>  \r\n\r\n<P>Afgiftens størrelse </P>  \r\n\r\n<P>Afgiften udgør fra den 1 januar 1983 </P>  \r\n\r\n<P>226,5 øre pr liter benzin. </P>  \r\n\r\n<P>Den afgiftspligtige mængde er benzinens rumfang ved dagtemperatur. </P>  \r\n\r\n<P>Registrering </P>  \r\n\r\n<P>Pligtig registrering </P>  \r\n\r\n<P>Virksomheder, der fremstiller afgiftspligtig benzin (raffinaderier), skal  \r\n\r\n anmelde sig til registrering hos toldvæsenet. </P>  \r\n\r\n<P>Frivillig registrering </P>  \r\n\r\n<P>Virksomheder, der sælger benzin til videresalg eller fordeler benzin til  \r\n\r\n detailudsalgssteder, kan anmelde sig til registrering hos toldvæsenet. Det er  \r\n\r\n en betingelse for registrering, at virksomheden til opbevaring af  \r\n\r\n afgiftspligtig benzin råder over tankanlæg, der tilsammen har en kapacitet på  \r\n\r\n mindst 1 000 kubikmeter. </P>  \r\n\r\n<P>Til lagerkapaciteten kan ud over importlagre o lign medregnes  \r\n\r\n benzinselskabernes lokale benzindepoter. Derimod kan salgsanlæg for  \r\n\r\n detailsalg af benzin og tankvogne ikke indgå i lagerkapaciteten. </P>  \r\n\r\n<P>Krav til fremstillings- og tankanlæg </P>  \r\n\r\n<P>Registrering kan kun finde sted, hvis virksomhedens fremstillings- og  \r\n\r\n tankanlæg kan godkendes af toldvæsenet. Detailsalgsanlæg og tankvogne kan  \r\n\r\n ikke godkendes til opbevaring af ubeskattet benzin. </P>  \r\n\r\n<P>Toldvæsenet skal have let og risikofri adgang til at foretage pejlinger mv  \r\n\r\n af tanke, der ønskes anvendt til opbevaring af afgiftspligtig benzin. </P>  \r\n\r\n<P>Godkendelsen af tankene er endvidere betinget af, at der for hver enkelt  \r\n\r\n tank er en pejletabel, eller at der på anden for toldvæsenet  \r\n\r\n tilfredsstillende måde er mulighed for at opgøre indholdet af den enkelte  \r\n\r\n tank. Fra toldvæsenets side kræves ikke egentlig opmåling af tankene i  \r\n\r\n forbindelse med godkendelsen. Pejletabellen skal findes på det enkelte anlæg  \r\n\r\n eller depot mv. </P>  \r\n\r\n<P>Fra toldvæsenets side stilles der normalt ikke særlige krav til anlæggenes  \r\n\r\n beliggenhed, omgivelser mv. </P>  \r\n\r\n<P>Godkendelse af anlæggene kan tilbagekaldes, hvis de anvendes eller ændres  \r\n\r\n på en sådan måde, at toldvæsenets kontrol ikke kan udføres på rimelig og  \r\n\r\n betryggende måde. </P>  \r\n\r\n<P>Hvis virksomheden vil foretage ændringer af godkendte anlæg, skal  \r\n\r\n ændringerne forinden anmeldes for og godkendes af toldvæsenet. </P>  \r\n\r\n<P>Toldvæsenet skal have adgang til plantegning over virksomhedens  \r\n\r\n installationer mv samt tegninger over virksomhedens produktionsanlæg,  \r\n\r\n rørledninger mv. </P>  \r\n\r\n<P>Der må ikke i den enkelte tank ske samtidig oplagring af beskattet og  \r\n\r\n ubeskattet benzin. </P>  \r\n\r\n<P>Registreringsanmeldelse </P>  \r\n\r\n<P>Ved anmeldelse af en virksomhed til registrering bruges en særlig blanket  \r\n\r\n (X 4), som udleveres af toldvæsenet. </P>  \r\n\r\n<P>Virksomheder, der har tankanlæg (depoter), som ligger i flere  \r\n\r\n tolddistrikter, skal sende registreringsanmeldelse til toldvæsenet i det  \r\n\r\n distrikt, hvor hovedvirksomheden ligger. I et bilag til anmeldelsen må der  \r\n\r\n for hvert depot gives oplysning om, hvor depotet ligger samt om  \r\n\r\n lagerkapacitet mv. </P>  \r\n\r\n<P>Virksomheder, der registreres, får et registreringsbevis fra toldvæsenet.  \r\n\r\n</P>  \r\n\r\n<P>Ændringer i og ophør af virksomheden </P>  \r\n\r\n<P>Enhver ændring i virksomhedens forhold skal straks anmeldes skriftligt til  \r\n\r\n toldvæsenet. </P>  \r\n\r\n<P>Dette gælder fx følgende ændringer: </P>  \r\n\r\n<P>- virksomheden holder op med at fremstille eller forhandle afgiftspligtig  \r\n\r\n benzin </P>  \r\n\r\n<P>- virksomheden sælges </P>  \r\n\r\n<P>- ejerforholdene ændres </P>  \r\n\r\n<P>- ledelsen ændres </P>  \r\n\r\n<P>- navn og adresse ændres </P>  \r\n\r\n<P>- udvidelser af og indskrænkninger i tankkapaciteten </P>  \r\n\r\n<P>- væsentlige ændringer af virksomhedens handelsmæssige struktur. </P>  \r\n\r\n<P>Hvis en virksomhed hører op, skal der betales afgift af beholdningen af  \r\n\r\n ubeskattet benzin. </P>  \r\n\r\n<P>Tilførsel </P>  \r\n\r\n<P>En registreret virksomhed har ret til at importere afgiftspligtig benzin  \r\n\r\n uden at betale afgiften i forbindelse med importen samt til at modtage  \r\n\r\n ubeskattet benzin fra andre registrerede virksomheder. </P>  \r\n\r\n<P>Desuden har en registreret virksomhed ret til at modtage benzin i  \r\n\r\n ubeskattet stand fra virksomheder, der ikke er registreret efter  \r\n\r\n benzinafgiftsloven, men som har bevilling fra toldvæsenet til at foretage  \r\n\r\n sådanne leverancer mod godtgørelse af afgiften. </P>  \r\n\r\n<P>Import </P>  \r\n\r\n<P>Når en registreret virksomhed indfører benzin fra udlandet, skal det  \r\n\r\n angives i fortoldningsbegæringen, at benzinen er afgiftspligtig. Endvidere  \r\n\r\n markeres det ved afkrydsning, at benzinen tilføres en registreret  \r\n\r\n punktafgiftsvirksomhed. </P>  \r\n\r\n<P>Den afgiftspligtige mængde angives i rubrikken <I>Særlige begæringer og  \r\n\r\n oplysninger</I> . </P>  \r\n\r\n<P>Når en virksomhed ikke er registreret, skal afgiften betales i forbindelse  \r\n\r\n med indførslen. Afgiften afregnes efter reglerne i toldlovens kapitel 8. </P>  \r\n\r\n<P>Indkøb her i landet </P>  \r\n\r\n<P>En registreret virksomhed, der ønsker at købe ubeskattet benzin her i  \r\n\r\n landet, skal dokumentere registreringsforholdet over for leverandøren ved  \r\n\r\n fremlæggelse af registreringsbeviset, for at få benzinen tilført ubeskattet.  \r\n\r\n</P>  \r\n\r\n<P>Opgørelse af den afgiftspligtige mængde </P>  \r\n\r\n<P>Virksomheden skal opgøre den afgiftspligtige mængde, dvs den mængde, som  \r\n\r\n virksomheden skal betale afgift af, for hver afgiftsperiode (kalendermåned).  \r\n\r\n Tilsætningsmidler som fx additiver og sprit, der indgår i benzinen ved  \r\n\r\n leveringen fra en registreret virksomhed, skal medregnes til den  \r\n\r\n afgiftspligtige mængde. </P>  \r\n\r\n<P>Opgørelsen foretages i virksomhedens almindelige forretningsregnskab, se  \r\n\r\n afsnittet <I>Regnskab</I> . </P>  \r\n\r\n<P>Den afgiftspligtige mængde opgøres på grundlag af udleveringen fra  \r\n\r\n virksomhedens godkendte anlæg. Det gælder benzin, der er fremstillet af  \r\n\r\n virksomheden, og ubeskattet benzin, som er tilført virksomheden fra udlandet,  \r\n\r\n fra andre registrerede virksomheder samt fra ikke-registrerede virksomheder,  \r\n\r\n som har bevilling fra toldvæsenet til at foretage sådanne leverancer mod  \r\n\r\n godtgørelse af benzinafgiften. </P>  \r\n\r\n<P>Som leveringstidspunktet kan anses faktureringstidspunktet, hvis  \r\n\r\n faktureringen sker snarest efter leverancens afslutning. Den i en måned  \r\n\r\n udleverede mængde skal dog under alle omstændigheder medregnes til den  \r\n\r\n afgiftspligtige udlevering for den pågældende måned, selv om faktureringen  \r\n\r\n først sker i den følgende måned. </P>  \r\n\r\n<P>Ved opgørelsen medregnes enhver udlevering i månedens løb af  \r\n\r\n afgiftspligtig benzin, herunder udlevering til egne salgsanlæg for detailsalg  \r\n\r\n af benzin. </P>  \r\n\r\n<P>Det gælder, uanset om udleveringen sker for virksomhedens egen regning  \r\n\r\n eller for anden regning, og uanset om benzinen er endelig solgt eller leveret  \r\n\r\n i konsignation eller på anden måde. Benzin, der udleveres uden betaling, skal  \r\n\r\n også medregnes. </P>  \r\n\r\n<P>I den afgiftspligtige mængde kan virksomheden fradrage den benzin, der er  \r\n\r\n udleveret ubeskattet efter bestemmelserne i afsnittet <I>Afgiftsfri  \r\n\r\n udlevering</I> . </P>  \r\n\r\n<P>Ved opgørelsen skal ikke medregnes den mængde benzin, der er gået tabt ved  \r\n\r\n brand, lækage o lign i den registrerede virksomhed eller under transport til  \r\n\r\n eller fra virksomheden. </P>  \r\n\r\n<P>Den afgiftspligtige mængde er herefter: </P>  \r\n\r\n<P>Udleveret mængde benzin </P>  \r\n\r\n<P>Afgiftsfri udlevering efter bestemmelserne herom. </P>  \r\n\r\n<P>Opgørelsen af den afgiftspligtige mængde skal fremgå af det regnskab, som  \r\n\r\n virksomheden skal føre over afgiftspligtig benzin, se afsnittet  \r\n\r\n<I>Regnskab</I> . </P>  \r\n\r\n<P>Afgiftsfri udlevering </P>  \r\n\r\n<P>Registrerede virksomheder kan udlevere afgiftspligtig benzin ubeskattet i  \r\n\r\n følgende omfang: </P>  \r\n\r\n<P>Til andre registrerede virksomheder </P>  \r\n\r\n<P>Afgiftspligtig benzin kan overføres ubeskattet til en anden registreret  \r\n\r\n virksomhed. </P>  \r\n\r\n<P>Leverandøren må sikre sig, at modtageren er registreret efter  \r\n\r\n benzinafgiftsloven. Hvis leverandøren ikke kan få dokumenteret  \r\n\r\n registreringsforholdet ved, at registreringsbeviset fremlægges, kan  \r\n\r\n toldvæsenet give oplysning herom. </P>  \r\n\r\n<P>Leverandøren skal skrive en faktura, som bl a skal oplyse, at benzinen er  \r\n\r\n leveret ubeskattet, se afsnittet <I>Regnskab</I> . </P>  \r\n\r\n<P>Udførsel </P>  \r\n\r\n<P>Afgiftspligtig benzin kan udføres ubeskattet til udlandet, Færøerne og  \r\n\r\n Grønland samt til Københavns Frihavn, når der kan fremlægges dokumentation  \r\n\r\n for udførslen. </P>  \r\n\r\n<P>Som dokumentation for udførslen skal virksomheden kunne fremlægge: </P>  \r\n\r\n<P>- fakturakopi over den udførte benzin </P>  \r\n\r\n<P>- skriftlig ordre, korrespondance med køberen, bankafregning eller  \r\n\r\n tilsvarende samt </P>  \r\n\r\n<P>- udførselsangivelsens eksportørblanket 1 attesteret af den  \r\n\r\n udførselskontrollerende myndighed. </P>  \r\n\r\n<P>Det bemærkes, at der skal svares afgift af benzin, som forbruges i  \r\n\r\n Københavns Frihavn, medmindre toldvæsenet har givet bevilling til  \r\n\r\n afgiftsfritagelse eller afgiftsgodtgørelse til formål som nævnt i lovens § 9.  \r\n\r\n</P>  \r\n\r\n<P>Returvarer </P>  \r\n\r\n<P>Registrerede virksomheder kan få afgiftsfritagelse (afgiftsgodtgørelse)  \r\n\r\n for beskattet benzin, der returneres, når virksomheden godtgør køberen  \r\n\r\n benzinens fulde pris, indbefattet afgiften. </P>  \r\n\r\n<P>Det er en betingelse for afgiftsfritagelsen, at virksomheden kan fremlægge  \r\n\r\n kreditnotaer eller lignende, der indeholder tilsvarende oplysninger, som  \r\n\r\n foreskrevet for fakturaer, se afsnittet <I>Regnskab</I> . </P>  \r\n\r\n<P>Andre afgiftsfritagelser </P>  \r\n\r\n<P>Benzin til de formål, der er nævnt i lovens § 9, kan leveres ubeskattet  \r\n\r\n efter følgende regler: </P>  \r\n\r\n<P>Afgiftspligtig benzin </P>  \r\n\r\n<P>Afgiftspligtig benzin kan leveres ubeskattet til virksomheder, der har  \r\n\r\n bevilling fra toldvæsenet til ubeskattet indkøb af benzin. </P>  \r\n\r\n<P>Udleveringen skal ske i partier på mindst 200 liter. </P>  \r\n\r\n<P>Leverandøren skal sikre sig, at modtageren har bevilling til ubeskattet  \r\n\r\n indkøb. Hvis leverandøren ikke kan få dokumenteret bevillingsforholdet ved,  \r\n\r\n at beviilingen fremlægges, kan toldvæsenet give oplysning herom. Leverandøren  \r\n\r\n skal skrive en faktura, som bl a skal oplyse bevillingens nummer og dato, og  \r\n\r\n at benzinen er leveret ubeskattet, se afsnittet <I>Regnskab</I> . </P>  \r\n\r\n<P>Farvet benzin </P>  \r\n\r\n<P>Benzin, som virksomheden ifølge farvningsanmeldelse selv har farvet, kan  \r\n\r\n fraskrives virksomhedens beholdning af afgiftspligtig benzin, se afsnittet  \r\n\r\n<I>Regnskab</I> . Vedrørende farvningsbestemmelser henvises til afsnittet  \r\n\r\n<I>Farvning af benzin</I> . </P>  \r\n\r\n<P>Udlevering af farvet benzin må ske til: </P>  \r\n\r\n<P CLASS=PUNKT> <B>1.</B> Andre registrerede virksomheder </P>  \r\n\r\n<P>Leverandøren må sikre sig, at modtageren er registreret efter  \r\n\r\n benzinafgiftsloven. Hvis leverandøren ikke kan få dokumenteret  \r\n\r\n registreringsforholdet ved, at registreringsbeviset fremlægges, kan  \r\n\r\n toldvæsenet give oplysning herom. </P>  \r\n\r\n<P>Leverandøren skal skrive en faktura, som bl a skal oplyse, at der er tale  \r\n\r\n om farvet benzin. </P>  \r\n\r\n<P CLASS=PUNKT> <B>2.</B> Mellemhandlere med eller uden lager, dvs  \r\n\r\n virksomheder, som efter bevilling fra toldvæsenet driver mellemhandel med  \r\n\r\n farvet benzin, samt lokalforhandlere, dvs virksomheder, som efter bevilling  \r\n\r\n fra toldvæsenet sælger farvet benzin til lokale forbrugere. </P>  \r\n\r\n<P>Leverandøren må sikre sig, at modtageren har bevilling til handel med  \r\n\r\n farvet benzin. Hvis leverandøren ikke kan få dokumenteret bevillingsforholdet  \r\n\r\n ved, at bevillingen fremlægges, kan toldvæsenet give oplysning herom. </P>  \r\n\r\n<P>Leverandøren skal skrive en faktura, følgeseddel el lign, som bl a skal  \r\n\r\n oplyse, at leverancen omfatter farvet benzin. I stedet for betegnelsen  \r\n\r\n &#187;Farvet benzin&#171; kan anvendes &#187;Traktorbenzin&#171; eller anden  \r\n\r\n betegnelse, som klart tilkendegiver, at der er tale om afgiftsfri, særligt  \r\n\r\n farvet benzin. Modtageren skal på en kopi af fakturaen (følgesedlen) kvittere  \r\n\r\n for modtagelsen af den anførte mængde farvede benzin. Kopien med kvittering  \r\n\r\n for modtagelsen skal opbevares af leverandøren. </P>  \r\n\r\n<P>For mellemhandlere uden lager, som ikke selv leverer benzinen til  \r\n\r\n forbrugeren, men får leverancen foretaget direkte fra benzinselskabet til  \r\n\r\n forbrugeren, stilles der dog ikke krav om bevilling for mellemhandel med  \r\n\r\n farvet benzin. Det er imidlertid en forudsætning, at benzinselskabet påtager  \r\n\r\n sig oplysningspligten over for toldvæsenet og sikrer sig, at forbrugeren har  \r\n\r\n tilladelse til indkøb af farvet benzin. </P>  \r\n\r\n<P>Oplysningspligten indebærer, at benzinselskabet skal opbevare  \r\n\r\n regnskabsmaterialet for leverancer til forbrugerne og på toldvæsenets  \r\n\r\n forlangende give oplysning om leveret mængde farvet benzin til den enkelte  \r\n\r\n forbruger. </P>  \r\n\r\n<P CLASS=PUNKT> <B>3.</B> Forbrugere med legitimationskort X 25 </P>  \r\n\r\n<P>Leverandøren må sikre sig, at modtageren har tilladelse til indkøb af  \r\n\r\n farvet benzin. Hvis leverandøren ikke kan få dokumenteret tilladelsen ved, at  \r\n\r\n legitimationskortet fremlægges kan oplysning herom fås ved henvendelse til  \r\n\r\n toldvæsenet. </P>  \r\n\r\n<P>Udlevering af benzinen skal ske i partier på mindst 180 liter. </P>  \r\n\r\n<P>Leverandøren skal skrive en faktura, følgeseddel el lign, som bl a skal  \r\n\r\n oplyse, at leverancen omfatter farvet benzin. Modtageren skal på en kopi af  \r\n\r\n fakturaen (følgesedlen) kvittere for modtagelsen af den anførte mængde  \r\n\r\n farvede benzin. Kopien med kvittering for modtagelsen skal opbevares af  \r\n\r\n leverandøren. </P>  \r\n\r\n<P>Farvning af benzin </P>  \r\n\r\n<P>Registrerede virksomheder kan uden særlig tilladelse fra toldvæsenet  \r\n\r\n foretage farvning af benzin, der skal anvendes til afgiftsfri formål som  \r\n\r\n nævnt i lovens § 9. </P>  \r\n\r\n<P>Farvningen sker ved tilsætning af et særligt farvningspræparat - benævnt  \r\n\r\n Traktol - til almindelig motorbenzin. Farvningspræparatet skal virksomheden  \r\n\r\n købe hos Dantest, Dansk Institut for Prøvning og Justering, Amager Boulevard  \r\n\r\n 115, 2300 København S. </P>  \r\n\r\n<P>Præparatet skal opbevares i beholdere, der er plomberet af Dantest eller  \r\n\r\n af toldvæsenet. Plomberne må kun brydes efter aftale med toldvæsenet. </P>  \r\n\r\n<P>Der gælder følgende regler for tilsætningen af farvningspræparatet: </P>  \r\n\r\n<P CLASS=PUNKT> <B>1.</B> Farvningen skal ske i tanke, der er godkendt til  \r\n\r\n dette formål. </P>  \r\n\r\n<P CLASS=PUNKT> <B>2.</B> Til farvning må kun anvendes orangefarvet  \r\n\r\n motorbenzin i partier på mindst 25 000 liter. </P>  \r\n\r\n<P CLASS=PUNKT> <B>3.</B> Farvningspræparatet skal iblandes i forholdet 5  \r\n\r\n liter præparat til 10 000 liter benzin. </P>  \r\n\r\n<P CLASS=PUNKT> <B>4.</B> Virksomheden skal afgive en farvningsanmeldelse (X  \r\n\r\n 17) i 2 eksemplarer til det lokale distriktstoldkammer, før farvningen finder  \r\n\r\n sted. </P>  \r\n\r\n<P>Tilsætningen af præparatet skal foregå på en sådan måde, at der finder en  \r\n\r\n virkelig blanding sted, fx ved at præparatet suges ind i benzinen ved  \r\n\r\n overpumpningen til farvningstanken (injektionsmetoden) eller ved, at  \r\n\r\n blandingen bringes i cirkulation ved ompumpning. </P>  \r\n\r\n<P>Virksomheden skal gennem det almindelige forretningsregnskab gøre rede for  \r\n\r\n de af virksomheden selv foretagne farvninger, for tilførsel af farvet benzin  \r\n\r\n fra andre registrerede virksomheder samt for udleveringen og beholdningen af  \r\n\r\n farvet benzin. </P>  \r\n\r\n<P>I forbindelse med aftapning af farvet benzin i beholdere (tanke) hos  \r\n\r\n lokalforhandlere eller forbrugere skal leverandøren påse, at anlægget er  \r\n\r\n forsynet med et særligt advarselsskilt, der oplyser, at indholdet er  \r\n\r\n afgiftsfrit blåfarvet benzin til drift af traktorer. Tromler med farvet  \r\n\r\n benzin skal på tydelig måde være forsynet med samme påskrift. </P>  \r\n\r\n<P>Andre beholdere (dunke o lign) skal være forsynet med et særligt  \r\n\r\n advarselsskilt med samme tekst. </P>  \r\n\r\n<P>Afgiftsfritagelse og -godtgørelse </P>  \r\n\r\n<P>Ikke-registrerede virksomheder </P>  \r\n\r\n<P>Virksomheder, der ikke er registreret hos toldvæsenet efter  \r\n\r\n benzinafgiftsloven, kan få bevilling til godtgørelse af den betalte afgift af  \r\n\r\n benzin, der udføres til udlandet, leveres til virksomheder, der er  \r\n\r\n registreret efter benzinafgiftsloven samt til diplomatiske repræsentationer  \r\n\r\n mv. </P>  \r\n\r\n<P>Når virksomheder, der ikke er registreret efter benzinafgiftsloven, sælger  \r\n\r\n ubeskattet benzin til registrerede virksomheder, skal leverandøren skrive en  \r\n\r\n faktura, hvoraf det bl a skal fremgå, at benzinen leveres ubeskattet. </P>  \r\n\r\n<P>De registrerede virksomheder skal medregne sådanne leverancer i regnskabet  \r\n\r\n over tilgang af ubeskattet benzin, se afsnittet <I>Tilførsel</I> . </P>  \r\n\r\n<P>Momsregistrerede virksomheder og offentlige institutioner </P>  \r\n\r\n<P>Momsregistrerede virksomheder og offentlige institutioner kan opnå  \r\n\r\n afgiftsfrihed for benzin, der anvendes til </P>  \r\n\r\n<P>- drift af jernbanemotorkøretøjer og andre køretøjer til kørsel på  \r\n\r\n sporanlæg, </P>  \r\n\r\n<P>- drift af fartøjer, dog bortset fra lystfartøjer, </P>  \r\n\r\n<P>- drift af vare- og lastmotorkøretøjer samt traktorer, såfremt disse  \r\n\r\n køretøjer ikke er registreringspligtige efter færdselsloven og ikke benyttes  \r\n\r\n til kørsel på offentlig vej ud over den i færdselslovens § 72, stk 2, § 74 og  \r\n\r\n § 75 omhandlede kørsel, </P>  \r\n\r\n<P>- drift af de i færdselslovens § 2, nr 14, nævnte motorredskaber, såfremt  \r\n\r\n de ikke er registreringspligtige efter færdselslovens § 72, stk 1, og såfremt  \r\n\r\n de hovedsagelig er indrettet som arbejdsredskab og udelukkende anvendes som  \r\n\r\n sådant, </P>  \r\n\r\n<P>- drift af stationære motorer, </P>  \r\n\r\n<P>- anden teknisk brug end motordrift. </P>  \r\n\r\n<P>Andre afgiftsfrie formål </P>  \r\n\r\n<P>Der kan opnås afgiftsfrihed for benzin til drift af luftfartøjer, samt  \r\n\r\n endvidere til drift af fartøjer (bortset fra lystfartøjer), som anvendes af  \r\n\r\n virksomheder, der udfører erhvervsmæssig personbefordring. </P>  \r\n\r\n<P>Registrerede virksomheder, som i lufthavne har lagre, der er registreret  \r\n\r\n sammen med hovedvirksomheden, kan opnå bevilling fra toldvæsenet til at  \r\n\r\n levere benzin fra disse lagre uden afgift til udenlandske fly og til sådanne  \r\n\r\n danske fly, for hvilke ejerne har tilladelse fra toldvæsenet til at købe  \r\n\r\n benzin uden afgift. </P>  \r\n\r\n<P>Ved salg af beskattet benzin til ejere af danske fly, der har bevilling  \r\n\r\n til godtgørelse af benzinafgiften, skal der for den benzin, som straks  \r\n\r\n påfyldes flyene, udfærdiges en tankningsattest (X 36), mens der for den  \r\n\r\n benzin, som oplagres på tanke, skal udfærdiges en salgsanmeldelse (X 2). </P>  \r\n\r\n<P>Toldvæsenet kan tillade, at der i stedet for tankningsattester udstedes  \r\n\r\n salgsnotaer med tilsvarende oplysninger som tankningsattesterne under  \r\n\r\n forudsætning af, at salgsnotaerne omfatter leverancer på højst en uge. </P>  \r\n\r\n<P>Tilladelser og bevillinger </P>  \r\n\r\n<P>Afgiftsfrihed for benzin til ovennævnte formål ydes så vidt muligt i form  \r\n\r\n af en tilladelse til forbrugerne til anvendelse af farvet benzin. </P>  \r\n\r\n<P>For de formål, hvortil farvet benzin ikke kan anvendes, ydes afgiftsfrihed  \r\n\r\n for den almindelige benzin enten i form af en bevilling til  \r\n\r\n afgiftsgodtgørelse eller afgiftsfritagelse. </P>  \r\n\r\n<P>For at opnå tilladelse til indkøb og anvendelse af farvet benzin samt  \r\n\r\n bevilling til benzinafgiftsgodtgørelse kræves et årsforbrug på mindst 200  \r\n\r\n liter. </P>  \r\n\r\n<P>Brugere med et årsforbrug af almindelig benzin på mindst 4 000 liter kan  \r\n\r\n opnå en bevilling til afgiftsfritagelse. </P>  \r\n\r\n<P>Til diplomater </P>  \r\n\r\n<P>Afgiftspligtig benzin kan udleveres ubeskattet til diplomatiske  \r\n\r\n repræsentationer, internationale institutioner mv og til de personer, der er  \r\n\r\n knyttet hertil. Disse grupper er nærmere præciseret i toldlovens § 30. </P>  \r\n\r\n<P>Der er for benzinselskaberne etableret en særlig ordning, således at  \r\n\r\n afgiften af benzin, som købes af diplomater m fl ved selskabernes salgstanke,  \r\n\r\n godtgøres selskaberne. </P>  \r\n\r\n<P>Ordningen fungerer på den måde, at den diplomatiske repræsentation  \r\n\r\n afleverer en særlig check, eller der benyttes et særligt kreditkort. </P>  \r\n\r\n<P>Det enkelte benzinselskab samler månedsvis de modtagne checks mv og  \r\n\r\n udfærdiger for hver ambassade mv en fortegnelse over det samlede kvantum  \r\n\r\n benzin, der er leveret i månedens løb. Benzinselskabets opkrævning til  \r\n\r\n ambassaden skal derfor ikke indeholde benzinafgift. </P>  \r\n\r\n<P>Fortegnelsen skal påtegnes af ambassaden, bl a med anmodning om, at  \r\n\r\n godtgørelsesbeløbet udbetales til benzinselskabet. </P>  \r\n\r\n<P>Fortegnelserne for den enkelte ambassade føres på en specifikation og  \r\n\r\n sendes efter månedens udløb til det distriktstoldkammer, hvor benzinselskabet  \r\n\r\n er registreret. </P>  \r\n\r\n<P>Når distriktstoldkamret har godkendt fortegnelserne, vil afgiftsbeløbet  \r\n\r\n blive udbetalt til benzinselskabet. </P>  \r\n\r\n<P>Regnskab </P>  \r\n\r\n<P>Registrerede virksomheder skal føre et regnskab, der kan danne grundlag  \r\n\r\n for opgørelsen af den afgiftspligtige mængde og den afgiftsfri udleverede  \r\n\r\n mængde benzin. </P>  \r\n\r\n<P>Alle registrerede virksomheder skal føre regnskab over tilgang,  \r\n\r\n beholdning, udlevering, svind og forbrug i virksomheden af afgiftspligtig  \r\n\r\n benzin. </P>  \r\n\r\n<P>Fremstillingsvirksomheder (raffinaderier) skal tillige føre regnskab over  \r\n\r\n tilgangen af varer, som anvendes til fremstillingen af benzin. </P>  \r\n\r\n<P>Registrerede virksomheder, der foretager farvning af benzin eller  \r\n\r\n forhandler farvet benzin, skal desuden føre regnskab over denne. </P>  \r\n\r\n<P>Regnskabet kan efter virksomhedens eget valg føres i liter ved  \r\n\r\n dagtemperatur eller i liter ved 15 grader C. Regnskabet over den  \r\n\r\n afgiftspligtige udlevering skal dog altid føres i liter ved dagtemperatur.  \r\n\r\n</P>  \r\n\r\n<P>Regnskabet over afgiftspligtig benzin skal føres i virksomhedens  \r\n\r\n almindelige forretningsregnskab og på en sådan måde, at afgiftsskylden til  \r\n\r\n toldvæsenet kan gøres op ved udløbet af hver afgiftsperiode. Endvidere skal  \r\n\r\n udleveringen til hver enkelt modtager af ubeskattet benzin fremgå af  \r\n\r\n regnskabet, således at virksomheden efter anmodning fra toldvæsenet kan give  \r\n\r\n oplysning herom. </P>  \r\n\r\n<P>Regnskabet skal i øvrigt føres efter følgende regler: </P>  \r\n\r\n<P>Afgiftspligtig benzin </P>  \r\n\r\n<P>Tilgang </P>  \r\n\r\n<P>Regnskabet over tilgangen skal omfatte: </P>  \r\n\r\n<P CLASS=PUNKT> <B>1.</B> Import fra udlandet ifølge fortoldningsbegæringens  \r\n\r\n debetnota og virksomhedens interne opmålingsbilag. </P>  \r\n\r\n<P CLASS=PUNKT> <B>2.</B> Benzin, der fremstilles af virksomheden ifølge  \r\n\r\n virksomhedens interne opmålingsbilag. </P>  \r\n\r\n<P CLASS=PUNKT> <B>3.</B> Overførsel fra anden registreret virksomhed  \r\n\r\n (herunder raffinaderi) ifølge faktura fra leverandøren. </P>  \r\n\r\n<P CLASS=PUNKT> <B>4.</B> Additiver o lign, som skal tilsættes  \r\n\r\n benzinblandinger, ifølge købsfaktura. </P>  \r\n\r\n<P CLASS=PUNKT> <B>5.</B> Benzin, som tages retur (herunder også benzin, der  \r\n\r\n er beskattet ved udleveringen), ifølge kopi af kreditnota, som virksomheden  \r\n\r\n udsteder. </P>  \r\n\r\n<P>Afgiftsfri udlevering </P>  \r\n\r\n<P>Regnskabet over den afgiftsfri udlevering skal omfatte: </P>  \r\n\r\n<P CLASS=PUNKT> <B>1.</B> Overførsel til anden registreret virksomhed ifølge  \r\n\r\n kopi af virksomhedens salgsfaktura. </P>  \r\n\r\n<P CLASS=PUNKT> <B>2.</B> Udførsel til udlandet ifølge udførselsdokumentation  \r\n\r\n (fakturakopi, ordre el lign samt attesteret udførselsangivelse). </P>  \r\n\r\n<P CLASS=PUNKT> <B>3.</B> Levering til bevillingsvirksomheder ifølge kopi af  \r\n\r\n salgsfaktura, der er forsynet med oplysning om bevillingens nr og dato. </P>  \r\n\r\n<P CLASS=PUNKT> <B>4.</B> Farvning af benzin, ifølge farvningsanmeldelse og  \r\n\r\n virksomhedens interne opmålingsbilag. </P>  \r\n\r\n<P CLASS=PUNKT> <B>5.</B> Benzin, der tages retur, og som tidligere er  \r\n\r\n udleveret afgiftsfrit, ifølge kopi af kreditnota, som virksomheden udsteder  \r\n\r\n (negativ postering). </P>  \r\n\r\n<P>I regnskabet skal endvidere gøres rede for svind som følge af lækage,  \r\n\r\n indbrud, brand o lign ifølge interne bilag med tilhørende dokumentation  \r\n\r\n (politianmeldelse, skadesanmeldelse mv). </P>  \r\n\r\n<P>Afgiftspligtig udlevering </P>  \r\n\r\n<P>Regnskabet over den afgiftspligtige udlevering skal omfatte: </P>  \r\n\r\n<P CLASS=PUNKT> <B>1.</B> Salg til detailsalgstanke og andre  \r\n\r\n ikke-registrerede virksomheder ifølge kopi af salgsfaktura. </P>  \r\n\r\n<P CLASS=PUNKT> <B>2.</B> Overførsel til egne detailsalgstanke ifølge nota,  \r\n\r\n følgeseddel eller lignende. </P>  \r\n\r\n<P CLASS=PUNKT> <B>3.</B> Benzin, der tages retur ifølge kopi af kreditnota,  \r\n\r\n som virksomheden udsteder (negativ postering). </P>  \r\n\r\n<P>I regnskabet skal endvidere gøres rede for fx eget forbrug ifølge interne  \r\n\r\n bilag og udlevering uden modydelse ifølge kopi af proformafaktura. </P>  \r\n\r\n<P>Beholdning og svind </P>  \r\n\r\n<P>Beholdningen af ubeskattet afgiftspligtig benzin skal opmåles ved udgangen  \r\n\r\n af hvert kvartal. Beholdningen, der specificeres i de forskellige  \r\n\r\n benzinkvaliteter, skal fremgå af virksomhedens interne regnskab. </P>  \r\n\r\n<P>I forbindelse hermed opgøres den regnskabsmæssige beholdning af  \r\n\r\n afgiftspligtig benzin således: </P>  \r\n\r\n<P>Beholdning primo xx </P>  \r\n\r\n<P>+ tilgang i kvartalets løb xx </P>  \r\n\r\n<P>- afgiftsfri udlevering xx </P>  \r\n\r\n<P>- afgiftspligtig udlevering xx </P>  \r\n\r\n<P>Regnskabsmæssig beholdning ultimo xx </P>  \r\n\r\n<P>Differencen imellem den opmålte beholdning og den regnskabsmæssige  \r\n\r\n beholdning skal vises i regnskabet. I tilfælde af en unormal stor difference  \r\n\r\n skal toldvæsenet underrettes. </P>  \r\n\r\n<P>Farvet benzin </P>  \r\n\r\n<P>Tilgang </P>  \r\n\r\n<P>Regnskabet over tilgangen skal omfatte: </P>  \r\n\r\n<P CLASS=PUNKT> <B>1.</B> Farvning af benzin ifølge virksomhedens  \r\n\r\n farvningsanmeldelse og interne opmålingsbilag. </P>  \r\n\r\n<P CLASS=PUNKT> <B>2.</B> Overførsel fra anden registreret virksomhed ifølge  \r\n\r\n faktura fra leverandøren. </P>  \r\n\r\n<P CLASS=PUNKT> <B>3.</B> Farvet benzin, der tages retur, ifølge kopi af  \r\n\r\n kreditnota, som virksomheden udsteder. </P>  \r\n\r\n<P>Udlevering </P>  \r\n\r\n<P>Regnskabet over udleveringen skal omfatte: </P>  \r\n\r\n<P CLASS=PUNKT> <B>1.</B> Overførsel til anden registreret virksomhed ifølge  \r\n\r\n kopi af virksomhedens salgsfaktura. </P>  \r\n\r\n<P CLASS=PUNKT> <B>2.</B> Levering af farvet benzin til mellemhandlere,  \r\n\r\n lokalforhandlere og forbrugere ifølge kopi af salgsfaktura med køberens  \r\n\r\n kvittering for modtagelsen. </P>  \r\n\r\n<P CLASS=PUNKT> <B>3.</B> Benzin, der tages retur, ifølge kopi af kreditnota,  \r\n\r\n som virksomheden udsteder. </P>  \r\n\r\n<P>I regnskabet skal endvidere gøres rede for svind som følge af lækage,  \r\n\r\n indbrud, brand o lign ifølge interne bilag med tilhørende dokumentation  \r\n\r\n (politianmeldelse, skadesanmeldelse mv). </P>  \r\n\r\n<P>Beholdning og svind </P>  \r\n\r\n<P>Beholdningen af farvet benzin skal opmåles ved udgangen af hvert kvartal.  \r\n\r\n Beholdningen skal fremgå af virksomhedens interne regnskab. </P>  \r\n\r\n<P>I forbindelse hermed opgøres den regnskabsmæssige beholdning af farvet  \r\n\r\n benzin således: </P>  \r\n\r\n<P>Beholdning primo xx </P>  \r\n\r\n<P>+ tilgang i kvartalets løb xx </P>  \r\n\r\n<P>- udlevering i kvartalets løb xx </P>  \r\n\r\n<P>Regnskabsmæssig beholdning ultimo xx </P>  \r\n\r\n<P>Differencen imellem den opmålte beholdning og den regnskabsmæssige  \r\n\r\n beholdning skal vises i regnskabet. I tilfælde af en unormal stor difference  \r\n\r\n skal toldvæsenet underrettes. </P>  \r\n\r\n<P>Fakturaer mv </P>  \r\n\r\n<P>Virksomhederne skal ved udlevering af benzin skrive en faktura i mindst 2  \r\n\r\n eksemplarer, hvoraf det ene sendes til modtageren. Fakturaerne skal være  \r\n\r\n nummereret fortløbende. </P>  \r\n\r\n<P>Fakturaer over afgiftspligtig benzin skal oplyse </P>  \r\n\r\n<P>- udskrivningsdato </P>  \r\n\r\n<P>- leverandørens navn og adresse </P>  \r\n\r\n<P>- udleveringsstedet </P>  \r\n\r\n<P>- modtagerens navn og adresse </P>  \r\n\r\n<P>- leveringsstedet </P>  \r\n\r\n<P>- arten og mængden af afgiftspligtig benzin. </P>  \r\n\r\n<P>På fakturaer over afgiftspligtig benzin, som overføres ubeskattet til en  \r\n\r\n anden registreret virksomhed eller til afgiftsfri formål, skal skrives  \r\n\r\n &#187;Afgiftspligtig benzin excl afgift&#171;. Hvis benzinen leveres til en  \r\n\r\n virksomhed, som har bevilling fra toldvæsenet til ubeskattet indkøb, skal  \r\n\r\n fakturaen endvidere indeholde oplysning om bevillingens nr og dato. </P>  \r\n\r\n<P>Fakturaer over farvet benzin skal oplyse </P>  \r\n\r\n<P>- udskrivningsdato </P>  \r\n\r\n<P>- leverandørens navn og adresse </P>  \r\n\r\n<P>- udleveringsstedet </P>  \r\n\r\n<P>- modtagerens navn og adresse </P>  \r\n\r\n<P>- leveringsstedet </P>  \r\n\r\n<P>- arten, dvs &#187;Farvet benzin&#171; - &#187;Traktorbenzin&#171; eller  \r\n\r\n anden betegnelse, som klart tilkendegiver, at der er tale om afgiftsfri,  \r\n\r\n særligt farvet benzin, og mængden heraf. </P>  \r\n\r\n<P>Mellemhandlere, lokalforhandlere og forbrugere, som modtager farvet  \r\n\r\n benzin, skal kvittere for modtagelsen på leverandørens kopi af fakturaen.  \r\n\r\n</P>  \r\n\r\n<P>Hvis der sker returnering af benzin, såvel beskattet som ubeskattet, skal  \r\n\r\n der udstedes en kreditnota med tilsvarende oplysninger, som er krævet for en  \r\n\r\n faktura. </P>  \r\n\r\n<P>Depoter </P>  \r\n\r\n<P>Der stilles særlige krav til regnskabsførelse for registrerede  \r\n\r\n virksomheder, der har opbevaringsanlæg (depoter), som ligger i flere  \r\n\r\n tolddistrikter. </P>  \r\n\r\n<P>Regnskabet over benzinen skal føres i hovedvirksomheden. Det skal fremgå  \r\n\r\n af regnskabet, hvilket depot de enkelte posteringer vedrører.  \r\n\r\n Fakturaudskrivningen kan foretages enten af hovedvirksomheden eller af det  \r\n\r\n enkelte depot. </P>  \r\n\r\n<P>Depotet skal periodisk - og i det mindste ved månedens slutning -  \r\n\r\n underrette hovedvirksomheden om til- og afgangen af afgiftspligtig benzin og  \r\n\r\n farvet benzin. Hvis depotet selv udskriver fakturaer, skal kopier af  \r\n\r\n fakturaerne sendes til hovedvirksomheden. I virksomheder, der anvender  \r\n\r\n edb-anlæg, kan underretning til hovedvirksomheden om indholdet af hver enkelt  \r\n\r\n faktura ske på anden måde end ved indsendelse af kopifakturaer. </P>  \r\n\r\n<P>Opbevaring </P>  \r\n\r\n<P>Regnskabet med tilhørende bilag skal opbevares i mindst 5 år efter  \r\n\r\n regnskabsårets udløb. </P>  \r\n\r\n<P>Afregning af afgift </P>  \r\n\r\n<P>Afgiftsangivelse </P>  \r\n\r\n<P>Den registrerede virksomhed skal gøre den afgiftspligtige mængde op i  \r\n\r\n liter for hver afgiftsperiode, dvs kalendermåneden. </P>  \r\n\r\n<P>Efter udløbet af hver måned og senest den 15. i den efterfølgende måned  \r\n\r\n skal virksomheden angive den afgiftspligtige mængde benzin, som der skal  \r\n\r\n betales afgift af. </P>  \r\n\r\n<P>Angivelsen skal afgives på en særlig blanket (X 13), som toldvæsenet  \r\n\r\n sender til virksomheden. Angivelsen skal underskrives af virksomhedens  \r\n\r\n ansvarlige ledelse. </P>  \r\n\r\n<P>Selv om der ingen afgiftspligtig benzin er at beskatte, skal angivelsen  \r\n\r\n alligevel afgives. </P>  \r\n\r\n<P>Hvis en virksomhed ikke afgiver angivelsen inden den nævnte frist, kan  \r\n\r\n toldvæsenet inddrage registreringen, indtil angivelsen er afgivet. </P>  \r\n\r\n<P>Indbetaling af afgift </P>  \r\n\r\n<P>Afgiften skal indbetales inden udgangen af den måned, der følger efter  \r\n\r\n afgiftsperioden. </P>  \r\n\r\n<P>Til brug ved indbetalingen sender toldvæsenet et girokort på  \r\n\r\n afgiftsbeløbet. Hvis afgiften ikke betales over postgirokontoen, men direkte  \r\n\r\n til toldvæsenet, skal virksomheden vedlægge eller medbringe girokortet. </P>  \r\n\r\n<P>Hvis afgiften ikke er betalt i rette tid, skal virksomheden betale 1,3 pct  \r\n\r\n i månedlig rente for hver påbegyndt måned fra sidste rettidige  \r\n\r\n indbetalingsdag, dog mindst 10 kr. </P>  \r\n\r\n<P>Hvis afgiften ikke er betalt senest den 14. dag efter betalingsfristens  \r\n\r\n udløb, kan toldvæsenet inddrage virksomhedens registrering, indtil afgiften  \r\n\r\n er betalt. </P>  \r\n\r\n<P>Hvis en virksomhed ikke betaler afgiften i rette tid, kan toldvæsenet  \r\n\r\n pålægge den at afgive afgiftsangivelsen for en kortere periode end en måned.  \r\n\r\n Toldvæsenet kan også pålægge sådanne virksomheder en kortere betalingsfrist  \r\n\r\n end den normale og kan kræve, at virksomheden stiller sikkerhed for  \r\n\r\n betalingen af afgiften. </P>  \r\n\r\n<P>Hvis en virksomhed er blevet pålagt en kortere angivelsesfrist eller  \r\n\r\n betalingsfrist end den normale, kan toldvæsenet inddrage virksomhedens  \r\n\r\n registrering straks efter betalingsfristens udløb. </P>  \r\n\r\n<P>Hæftelse for afgift </P>  \r\n\r\n<P>For betaling af afgift hæfter den, der som ejer, forpagter eller lignende  \r\n\r\n driver virksomheden for egen regning. </P>  \r\n\r\n<P>Kontrolregler </P>  \r\n\r\n<P>Toldvæsenets kontrolrettigheder </P>  \r\n\r\n<P>Toldvæsenet har ret til at foretage eftersyn i lokaler, der bruges af  \r\n\r\n registrerede virksomheder (dvs fabrikations-, lager-, kontor- og  \r\n\r\n butikslokaler o lign). Toldvæsenet kan kræve at efterse virksomhedens  \r\n\r\n varebeholdning, forretningsbøger og andet regnskabsmateriale samt  \r\n\r\n korrespondance mv. </P>  \r\n\r\n<P>Toldvæsenet har også ret til at foretage eftersyn af varebeholdninger og  \r\n\r\n regnskaber mv hos ikke-registrerede erhvervsdrivende. Toldvæsenet kan  \r\n\r\n forlange at få oplysninger fra disse erhvervsdrivende om deres indkøb af  \r\n\r\n benzin til virksomheden. </P>  \r\n\r\n<P>Eftersyn i virksomheden sker normalt i virksomhedens sædvanlige  \r\n\r\n forretningstid, men toldvæsenet kan også kræve at få adgang til virksomheden  \r\n\r\n uden for denne tid. </P>  \r\n\r\n<P>Virksomhedens pligter </P>  \r\n\r\n<P>Virksomhedens indehaver og de personer, der er ansat i virksomheden, skal  \r\n\r\n yde toldvæsenet fornøden vejledning og hjælp ved eftersynene, fx ved pejling  \r\n\r\n af tanke og udtagelse af prøver, samt ved gennemgang af forretningsbøger,  \r\n\r\n regnskabsmateriale og korrespondance mv. </P>  \r\n\r\n<P>Virksomheden skal, når toldvæsenet ønsker det, udlevere eller indsende  \r\n\r\n sine forretningsbøger, regnskabsbilag og andet regnskabsmateriale samt  \r\n\r\n korrespondance til toldvæsenet. Denne bestemmelse gælder også i de tilfælde,  \r\n\r\n hvor materialet er hos tredjemand (fx revisor eller regnskabskonsulent). </P>  \r\n\r\n<P>Virksomheden skal efter anmodning fra toldvæsenet give oplysning om  \r\n\r\n leverancer af benzin til afgiftsfri formål. </P>  \r\n\r\n<P>Efterbetalinger og skønsmæssige ansættelser </P>  \r\n\r\n<P>Hvis det konstateres, at en virksomhed har angivet den afgiftspligtige  \r\n\r\n mængde urigtigt og derved betalt for lidt i afgift, skal virksomheden betale  \r\n\r\n det skyldige beløb senest 14 dage efter, at toldvæsenet har fremsat kravet.  \r\n\r\n</P>  \r\n\r\n<P>Hvis det skyldige afgiftsbeløb ikke kan gøres op på grundlag af  \r\n\r\n virksomhedens regnskaber, kan toldvæsenet skønsmæssigt ansætte  \r\n\r\n afgiftstilsvaret. Virksomheden kan anke ansættelsen til momsnævnet. </P>  \r\n\r\n<P>Hvis afgiften ikke betales i rette tid, skal virksomheden betale 1,3 pct i  \r\n\r\n månedlig rente for hver påbegyndt måned fra det tidspunkt, beløbet afkræves  \r\n\r\n virksomheden, dog mindst 10 kr. </P>  \r\n\r\n<P>Straffebestemmelser </P>  \r\n\r\n<P>Forsætlige eller groft uagtsomme overtrædelser af afgiftsloven eller de  \r\n\r\n forskrifter, som er udstedt i henhold til loven, kan straffes med bøde. </P>  \r\n\r\n<P>I tilfælde af forsætlig afgiftsunddragelse kan straffen stige til hæfte  \r\n\r\n eller fængsel indtil 2 år. </P>  \r\n\r\n<P>For overtrædelser, der begås af aktieselskaber, anpartsselskaber,  \r\n\r\n andelsselskaber eller lignende, kan der pålægges selskabet som sådant  \r\n\r\n bødeansvar. </P>  \r\n\r\n<P>Momsnævnet </P>  \r\n\r\n<P>Det nævn, der er nedsat efter momsloven, har den endelige administrative  \r\n\r\n afgørelse af: </P>  \r\n\r\n<P>- spørgsmål om varers afgiftspligt </P>  \r\n\r\n<P>- klager over toldvæsenets skønsmæssige ansættelser </P>  \r\n\r\n<P>Nævnet består af 6 medlemmer: 2 repræsenterer Ministeriet for Skatter og  \r\n\r\n Afgifter, og 4 udpeges inden for erhvervslivet. Ministeren for skatter og  \r\n\r\n afgifter udpeger formanden for nævnet. </P>  \r\n\r\n<P>Man kan henvende sig til nævnet enten direkte eller gennem toldvæsenet.  \r\n\r\n</P>  \r\n\r\n<P>Hvis en virksomhed ønsker at indbringe en skønsmæssig ansættelse for  \r\n\r\n nævnet, skal den anmode toldvæsenet om det senest 4 uger efter, at  \r\n\r\n virksomheden har fået skriftlig meddelelse om ansættelsen. </P>  \r\n\r\n<P>Virksomheden kan fremstille sin sag mundtligt for nævnet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19821823460"
        },
        {
            "displayName": "Entydig dokumentidentifikation",
            "displayValue": "CM022963"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "18234"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "31/12/1982"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Det lokale Toldkammer"
        },
        {
            "displayName": "Ressortministeriets journalnummer",
            "displayValue": "X 1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}