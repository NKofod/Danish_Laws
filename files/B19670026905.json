{
    "id": 64483,
    "title": "Bekendtgørelse om York-Antwerpen reglerne af 1950",
    "documentTypeId": "60",
    "isSagsforlobPeriodValid": false,
    "shortName": "BEK nr 269 af 16/06/1967",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om York-Antwerpen reglerne af  \r\n\r\n 1950 </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 211 i søloven, jfr. lovbekendtgørelse nr. 163 af 12. maj  \r\n\r\n 1967, bekendtgøres herved York-Antwerpen reglerne af 1950 i engelsk  \r\n\r\n originaltekst og dansk oversættelse. </P>  \r\n\r\n<P>FORTOLKNINGSREGEL. Ved opgørelsen af havari grosse skal de følgende  \r\n\r\n bogstav- og nummerregler gælde, således at de udelukker al lov og praksis,  \r\n\r\n der er uforenelig med dem. </P>  \r\n\r\n<P>Hvor ikke andet følger af nummerreglerne, skal havari grosse opgøres efter  \r\n\r\n bogstavreglerne. </P>  \r\n\r\n<P>REGEL A. Der foreligger en havari grosse handling, når - og kun når - en  \r\n\r\n ekstraordinær opofrelse eller udgift forsætligt og rimeligt foretages eller  \r\n\r\n pådrages for til fælles frelse at redde værdier, der sammen er udsat for fare  \r\n\r\n på søen. </P>  \r\n\r\n<P>REGEL B. Havari grosse opofrelser og omkostninger bæres af de forskellige  \r\n\r\n bidragydende interesser på det i de efterfølgende regler fastsatte grundlag.  \r\n\r\n</P>  \r\n\r\n<P>REGEL C. Kun sådanne skader, tab eller omkostninger, der er en direkte  \r\n\r\n følge af havari grosse handlingen, godtgøres som havari grosse. </P>  \r\n\r\n<P>Skade eller tab, som skib eller ladning lider ved forsinkelse på rejsen  \r\n\r\n eller senere, såsom tidstab, og indirekte tab af enhver art, såsom tab af  \r\n\r\n marked, godtgøres ikke som havari grosse. </P>  \r\n\r\n<P>REGEL D. Retten til godtgørelse i havari grosse påvirkes ikke af, at den  \r\n\r\n hændelse, der foranledigede opofrelsen eller udgiften, måtte skyldes fejl hos  \r\n\r\n en af de i rejsen interesserede parter; men dette udelukker ikke anvendelsen  \r\n\r\n af noget retsmiddel, som måtte være hjemlet mod vedkommende part på grund af  \r\n\r\n sådan fejl. </P>  \r\n\r\n<P>REGEL E. Bevisbyrden for, at et tab eller en udgift rettelig bør godtgøres  \r\n\r\n som havari grosse, påhviler den, der fordrer godtgørelse. </P>  \r\n\r\n<P>REGEL F. Enhver ekstra udgift, der afholdes i stedet for en anden udgift,  \r\n\r\n der ville have været at beregne som havari grosse, skal anses for og  \r\n\r\n godtgøres som havari grosse uden hensyn til mulig besparelse for andre  \r\n\r\n intersser, men kun indtil beløbet af den havari grosse udgift, der derved er  \r\n\r\n undgået. </P>  \r\n\r\n<P>REGEL G. Havari grosse opgøres såvel med hensyn til tab som bidrag på  \r\n\r\n grundlag af værdierne på det tidspunkt da, og på det sted, hvor rejsen ender,  \r\n\r\n</P>  \r\n\r\n<P>Denne regel har ingen indflydelse på afgørelsen af, på hvilket sted havari  \r\n\r\n grosse opgørelsen skal ske. </P>  \r\n\r\n<P>REGEL I. Kastning af ladning. Overbordkastning af ladning godtgøres ikke  \r\n\r\n som havari grosse, medmindre ladningen transporteres i overensstemmelse med  \r\n\r\n anerkendt sædvane inden for vedkommende fragtfart. </P>  \r\n\r\n<P>REGEL II. Skade ved kastning og opofrelse til fælles frelse. Som havari  \r\n\r\n grosse godtgøres skade tilføjet skib eller ladning ved eller som følge af en  \r\n\r\n opofrelse til fælles frelse, eller ved vand, der trænger ned gennem skibets  \r\n\r\n luger, når diss åbnes for at udføre en overbordkastning til fælles frelse,  \r\n\r\n eller gennem anden åbning der frembringes i samme hensigt. </P>  \r\n\r\n<P>REGEL III. Slukning af ild om bord. Som havari grosse godtgøres skade  \r\n\r\n tilføjet skib eller ladning for at slukke ild ombord ved vand eller på anden  \r\n\r\n måde, herunder skade ved strandsætning eller sænkning af et brændende skib;  \r\n\r\n dog godtgøres ingen skade på de dele af skibet og af ladning løst i rummet,  \r\n\r\n eller på de enkelte kolli af ladningen, som har været i brand. </P>  \r\n\r\n<P>REGEL IV. Bortkapning af vraggods. Som havari grosse godtgøres ikke tab  \r\n\r\n eller skade opstået ved bortkapning af vraggods eller af rester af rundholter  \r\n\r\n eller af andre genstande, der forinden er brækket ved ulykkelig hændelse på  \r\n\r\n søen. </P>  \r\n\r\n<P>REGEL V. Frivillig stranding. Når et skib forsætligt sættes på grund under  \r\n\r\n sådanne omstændigheder, at det ellers uundgåeligt ville være drevet i land  \r\n\r\n eller på skær, godtgøres tab eller skade tilføjet skib, ladning eller fragt  \r\n\r\n ved denne forsætlige stranding ikke som havari grosse, men tab eller skade  \r\n\r\n opstået ved at bringe et sådant skib flot skal godtgøres som havari grosse.  \r\n\r\n</P>  \r\n\r\n<P>I alle andre tilfælde, hvor et skib forsætligt sættes på grund til fælles  \r\n\r\n frelse, godtgøres derved opstået tab eller skade som havari grosse. </P>  \r\n\r\n<P>REGEL VI. Prangning, skade på eller tab af sejl. Som havari grosse  \r\n\r\n godtgøres skade på eller tab af sejl eller rundholter opstået under  \r\n\r\n bestræbelser for at bringe et skib flot eller højere op på grunden til fælles  \r\n\r\n frelse; men når et skib er flot, godtgøres tab eller skade tilføjet skib,  \r\n\r\n ladning eller fragt ved prangning ikke som havari grosse. </P>  \r\n\r\n<P>REGEL VII. Skade på maskineri og kedler. Som havari grosse godtgøres skade  \r\n\r\n tilføjet maskineri og kedler i et skib, der er grundstødt og i en farefuld  \r\n\r\n stilling, under bestræbelser for at bringe skibet flot, når skaden oplyses at  \r\n\r\n hidrøre fra handlinger foretaget i den bestemte hensigt til fælles frelse at  \r\n\r\n flotbringe skibet med risiko for sådan skades opståen; men når et skib er  \r\n\r\n flot, godtgøres tab eller skade forårsaget ved brug af maskineri og kedler,  \r\n\r\n herunder tab og skade, der skyldes frakobling af cylinder i maskine eller  \r\n\r\n lignende foranstaltninger, ikke under nogen omstændigheder som havari grosse.  \r\n\r\n</P>  \r\n\r\n<P>REGEL VIII. Udgifter ved at lette et grundstødt skib og deraf opstået  \r\n\r\n skade. Når et skib er grundstødt, og ladning eller skibets brændsel eller  \r\n\r\n udrustningsgenstande losses under omstændigheder, der gør det til en havari  \r\n\r\n grosse handling, godtgøres ekstraudgiften ved at lette skibet, lægterleje og  \r\n\r\n mulig genindladning, og herved opstået skade eller tab, som havari grosse.  \r\n\r\n</P>  \r\n\r\n<P>REGEL IX. Skibsinventar og udrustningsgenstande anvendt som brændsel.  \r\n\r\n Skibsinventar eller udrustningsgenstande, som under farefulde omstændigheder  \r\n\r\n og til fælles frelse nødvendigvis er anvendt til brændsel, godtgøres som  \r\n\r\n havari grosse, når - og kun når - skibet havde rigelig forsyning af brændsel  \r\n\r\n ombord; men værdien af det kvantum brændsel, som skønnes at ville være blevet  \r\n\r\n forbrugt, beregnet efter gængs pris i skibets sidste afgangshavn den dag, det  \r\n\r\n afsejlede, skal kriditeres havari grosse. </P>  \r\n\r\n<P>REGEL X. Nødhavnsomkostninger etc. </P>  \r\n\r\n<UL CLASS=PLAIN-LIST>  \r\n\r\n<LI>(a). Når et skib har anløbet en havn eller plads som nødhavn eller er  \r\n\r\n vendt tilbage til sin lastehavn eller -plads på grund af ulykkelig hændelse,  \r\n\r\n opofrelse eller andre ekstraordinære omstændigheder, som gør dette nødvendigt  \r\n\r\n for den fælles frelse, godtgøres udgifterne ved at anløbe sådan havn eller  \r\n\r\n plads som havari grosse; og når skibet afsejler derfra med hele sin  \r\n\r\n oprindelige ladning eller en del deraf, godtgøres som havari grosse ligeledes  \r\n\r\n de tilsvarende udgifter ved at forlade havnen eller pladsen, når udgifterne  \r\n\r\n er en følge af anløbet eller returneringen. </LI>  \r\n\r\n</UL>  \r\n\r\n<P>Når et skib nødes til at forsejle fra en havn eller plads, hvor det er i  \r\n\r\n nødhavn, til en anden havn eller plads, fordi reparation ikke kan udføres det  \r\n\r\n føste sted, skal bestemmelserne i denne regel finde anvendelse på den anden  \r\n\r\n havn eller plads, som om denne var en nødhavn. Bestemmelserne i regel XI skal  \r\n\r\n finde anvendelse på den forlængelse af rejsen, der er en følge af sådan  \r\n\r\n forsejling. </P>  \r\n\r\n<UL CLASS=PLAIN-LIST>  \r\n\r\n<LI>(b). Omkostninger ved ombord at håndtere eller ved at oplosse ladning,  \r\n\r\n brændsel eller udrustningsgenstande i lastehavn, mellemhavn eller nødhavn  \r\n\r\n eller på tilsvarende plads godtgøres som havari grosse, når håndteringen  \r\n\r\n eller oplosningen var nødvendig til fælles frelse, eller for at muliggøre  \r\n\r\n reparation af skade på skibet, hidrørende fra opofrelse eller fra ulykkelig  \r\n\r\n hændelse, for så vidt reparationen var nødvendig for at skibet med sikkerhed  \r\n\r\n kunne fortsætte rejsen. </LI>  \r\n\r\n<LI>(c). Når omkostningerne ved flytning eller oplosning af ladning, brændsel  \r\n\r\n eller udrustningsgenstande beregnes som havari grosse, godtgøres ligeledes  \r\n\r\n omkostningerne ved genindladning deraf og stuvning ombord i skibet tilligemed  \r\n\r\n alle lagringsudgifter derfor (inclusive forsikring, som det har været  \r\n\r\n rimeligt at tegne). Men hvis skibet bliver kondemneret eller ikke fortsætter  \r\n\r\n sin oprindelige rejse, godtgøres ikke om havari grosse lagringsudgifter  \r\n\r\n påløbne efter den dag, skibet blev kondemneret eller rejsen opgivet. Såfremt  \r\n\r\n skibet kondemneres eller rejsen opgives, førend ladningen er fuldstændig  \r\n\r\n udlosset, godtgøres de ovennævnte lagringsudgifter som havari grosse indtil  \r\n\r\n den dag, udlosningen er tilendebragt. </LI>  \r\n\r\n<LI>(d). Når et skib ligger under havari i en havn eller på en plads, hvor  \r\n\r\n det lader sig gøre at reparere det, således at det kan føre hele ladningen  \r\n\r\n frem, og, for at spare udgifter, enten skibet bugseres derfra til en anden  \r\n\r\n reparationshavn eller -plads eller til sit bestemmelsessted, eller ladningen  \r\n\r\n eller en del deraf bliver videresendt med andet skib eller på anden måde, da  \r\n\r\n skal ekstraudgiften ved sådan bugsering, omladning og videretransport (indtil  \r\n\r\n beløbet af de sparede ekstraudgifter) bæres af de forskellige i foretagendet  \r\n\r\n interesserede i forhold til de sparede ekstraudgifter. </LI>  \r\n\r\n</UL>  \r\n\r\n<P>REGEL XI. Hyre og kostpenge til bsætning og andre omkostninger ved at søge  \r\n\r\n ind til og under ophold i nødhavn etc. </P>  \r\n\r\n<UL CLASS=PLAIN-LIST>  \r\n\r\n<LI>(a). Hyre og kostpenge til fører, officerer og mandskab, som med  \r\n\r\n rimelighed er påløbet, og brændsel og udrustningsgenstande, der er forbrugt  \r\n\r\n under en forlængelse af rejsen foranlediget ved, at et skib anløber en havn  \r\n\r\n eller plads som nødhavn eller vender tilbage til sin lastehavn eller -plads,  \r\n\r\n godtgøres som havari grosse, hvis udgifterne ved at anløbe en sådan havn  \r\n\r\n eller plads godtgøres som havari grosse i henhold til regel X (a). </LI>  \r\n\r\n<LI>(b). Når et skib har anløbet eller er blevet opholdt i en havn eller på  \r\n\r\n en plads på grund af ulykkelig hændelse, opofrelse eller andre ekstraordinære  \r\n\r\n omstændigheder, som gør dette nødvendigt for den fælles frelse, eller for at  \r\n\r\n muliggøre reparation af skade på skibet, hidrørende fra opofrelse eller fra  \r\n\r\n ulykkelig hændelse, for så vidt reparation var nødvendig for at skibet med  \r\n\r\n sikkerhed kunne fortsætte rejsen, godtgøres som havari grosse hyre og  \r\n\r\n kostpenge til fører, officerer og mandskab, som med rimelighed er påløbet  \r\n\r\n under det ekstraordinære ophold i sådan havn eller på sådan plads, indtil  \r\n\r\n skibet er rede eller burde være rede til at fortsætte sin rejse. Hvis skibet  \r\n\r\n kondemneres eller ikke fortsætter sin oprindelige rejse, skal det  \r\n\r\n ekstraordinære ophold regnes ikke at vare udover den dag, da skibet blev  \r\n\r\n kondemneret eller rejsen opgivet, eller, dersom ladningen ikke da er  \r\n\r\n fuldstændig udlosset, udover den dag, da udlosningen er tilendebragt. </LI>  \r\n\r\n</UL>  \r\n\r\n<P>Brændsel og udrustningsgenstande forbrugt under det ekstraordinære ophold  \r\n\r\n godtgøres som havari grosse, undtagen brændsel og udrustningsgenstande, der  \r\n\r\n er forbrugt ved udførelen af reparationer, som ikke erstattes i havari  \r\n\r\n grosse. </P>  \r\n\r\n<P>Havneudgifter påløbet under det ekstraordinære ophold godtgøres ligeledes  \r\n\r\n som havari grosse, undtagen udgifter, som alene er påløbet på grund af  \r\n\r\n reparationer, der ikke erstattes i havari grosse. </P>  \r\n\r\n<UL CLASS=PLAIN-LIST>  \r\n\r\n<LI>(c). I denne og de andre regler skal hyre forstås som omfattende enhver  \r\n\r\n betaling til eller til fordel for fører, officerer og mandskab, hvadenten  \r\n\r\n ydelsen deraf er pålagt rederen ved lov eller sker i henhold til  \r\n\r\n hyrekontrakten. </LI>  \r\n\r\n<LI>(d). Når overtidsbetaling ydes til fører, officerer eller mandskab for  \r\n\r\n vedligeholdelsesarbejder på skibet eller reparationer, der ikke erstattes i  \r\n\r\n havari grosse, godtgøres sådan overtidsbetaling kun som havari grosse indtil  \r\n\r\n beløbet af de udgifter, der er sparet, men ville være påløbet og godtgjort  \r\n\r\n som havari grosse, hvis sådan overtid ikke var blevet anvendt. </LI>  \r\n\r\n</UL>  \r\n\r\n<P>REGEL XII. Skade på ladning ved losning etc. Skade på eller tab af  \r\n\r\n ladning, brændsel eller udrustningsgenstande, forårsaget ved selve  \r\n\r\n håndteringen ombord, oplosningen, lagringen, genindladningen og stuvningen,  \r\n\r\n godtgøres som havari grosse, når - og kun når - omkostningerne ved de  \r\n\r\n pågældende foranstaltninger beregnes som havari grosse. </P>  \r\n\r\n<P>REGEL XIII. Afdrag i reparationsomkostninger. Ved opgørelsen af havari  \r\n\r\n grosse erstatning, skal der fra de reparationsomkostninger, der godtgøres i  \r\n\r\n havari grosse, gøres afdrag &#187;nyt for gammelt&#171; efter de følgende  \r\n\r\n regler, når gammelt materiale eller gamle dele erstattes med nyt. </P>  \r\n\r\n<P>Afdragene bestemmes efter skibets alder regnet fra den dag, da det første  \r\n\r\n gang blev registreret til den dag, da havariet indtraf, undtagen for forråd,  \r\n\r\n udrustningsgenstande, isolation, redningsbåde og lignende både,  \r\n\r\n gyrokompasudstyr, radioanlæg, pejleapparat, ekkolod og lignende apparater og  \r\n\r\n maskineri og kedler, for hvilke afdragene skal bestemmes efter den pågældende  \r\n\r\n dels alder. </P>  \r\n\r\n<P>Intet afdrag gøres for forråd, udrustningsgenstande og redskaber, der ikke  \r\n\r\n har været i brug. </P>  \r\n\r\n<P>Afdragene gøres i udgifterne til nyt materiale eller nye dele, deri  \r\n\r\n indbefattet arbejdsløn og værkstedsomkostninger, men ikke omkostningerne ved  \r\n\r\n at åbne op. </P>  \r\n\r\n<P>Tørdok- og beddingsleje og omkostninger ved forhaling af skibet godtgørs  \r\n\r\n fuldtud. </P>  \r\n\r\n<P>Rensning og maling af bunden godtgørs ikke, hvis bunden ikke er blevet  \r\n\r\n malet inden for 6 måneder før den dag, da havariet indtraf. </P>  \r\n\r\n<P>A. - Alder indtil 1 år. </P>  \r\n\r\n<P>Alle reparationer godtgørs fuldtud, undtagen skrabning og rensning, maling  \r\n\r\n eller strygning af bunden, hvorfra afdrages en trediedel. </P>  \r\n\r\n<P>B. - Mellem 1 og 3 år. </P>  \r\n\r\n<P>Afdrag som under A. fra skrabning, rensning og maling af bunden. </P>  \r\n\r\n<P>En trediedel afdrages fra sejl, rig, tovværk, skøder og trosser (undtagen  \r\n\r\n ståltrosser og kæder), solsejl, presenninger, forråd og udrustningsgenstande  \r\n\r\n samt maling. </P>  \r\n\r\n<P>En sjettedel afdrages fra træværk i skrog, herunder garnering i lastrum,  \r\n\r\n træmaster og rundholter og både, møbler, sadelmagerarbejde, porcelæn, metal-  \r\n\r\n og glasgenstande, stålrig, ståltove og ståltrosser, gyrokompasudstyr,  \r\n\r\n radioanlæg, pejleapparat, ekkolod og lignende apparater, ankerkæder og andre  \r\n\r\n kæder, isolering, hjælpemaskineri, styreapparat med tilbehør, spil o kraner  \r\n\r\n med tilbehør og elektrisk maskineri med tilbehør, bortset fra elektrisk  \r\n\r\n fremdrivningsmaskineri. Andre reparationer godtgøres fuldtud. </P>  \r\n\r\n<P>Metalforhudning på træ- eller kompositskibe godtgøres med den fulde udgift  \r\n\r\n ved anskaffelsen af en til den afrevne forhudnings bruttovægt svarende vægt  \r\n\r\n af samme metal med fradrag af det provenu, der indkommer ved salg af det  \r\n\r\n gamle metal. Der afdrages en trediedel af udgifterne til søm, filt og  \r\n\r\n arbejdsløn ved påsætning af den nye metalhud. </P>  \r\n\r\n<P>C. - Mellem 3 og 6 år. </P>  \r\n\r\n<P>Afdrag som under B.; dog afdrages en trediedel fra træværk i skrog,  \r\n\r\n herunder garnering i lastrum, træmaster, rundholter og både, møbler og  \r\n\r\n sadelmagerarbejde, og en sjettedel fra jerndele i master og rundholter og fra  \r\n\r\n alt maskineri (indbefattet kedler med tilbehør). </P>  \r\n\r\n<P>D. - Mellem 6 og 10 år. </P>  \r\n\r\n<P>Afdrag som under C.; dog afdrages en trediedel fra al rig, tovværk, skøder  \r\n\r\n og trosser, jerndele i master og rundholter, gyrokompasudstyr, radioanlæg,  \r\n\r\n pejleapparat, ekkolod og lignende apparater, isolation, hjælpemaskineri,  \r\n\r\n styreapparat, spil og kraner med tilbehør, og fra alt andet maskineri  \r\n\r\n (indbefattet kedler med tilbehør). </P>  \r\n\r\n<P>E. - Mellem 10 og 15 år. </P>  \r\n\r\n<P>En trediedel afdrages fra alle fornyelser med undtagelse af skrogets  \r\n\r\n jerndele, cementering og ankerkæder, hvorfra afdrages en sjettedel,og ankre,  \r\n\r\n der godtgøres fuldtud. </P>  \r\n\r\n<P>F. - Over 15 år. </P>  \r\n\r\n<P>En trediedel afdrages fra alle fornyelser med undaglse af ankerkæder,  \r\n\r\n hvorfra afdrages en sjettedel, og ankre, der godtgøres fuldtud. </P>  \r\n\r\n<P>REGEL XIV. Midlertidige reparationer. </P>  \r\n\r\n<P>Når midlertidig reparation udføres på et skib i lastehavn, mellemhavn  \r\n\r\n eller nødhavn til fælles frelse eller for at afhjælpe skade forårsaget ved en  \r\n\r\n havari grosse opofrelse, godtgøres omkostningerne ved sådan reparation som  \r\n\r\n havari grosse. </P>  \r\n\r\n<P>Når midlertidig reparation af hændelig skade foretages alene for at rejsen  \r\n\r\n kan fuldføres, skal omkostningerne ved sådan reparation godtgøres som havari  \r\n\r\n grosse uden hensyn til mulig besparelse for andre interesser, men kun indtil  \r\n\r\n beløbet af de udgifter, der er sparet, men ville være påløbet og godtgjort  \r\n\r\n som havari grosse, hvis midlertidig reparation ikke var blevet udført der.  \r\n\r\n</P>  \r\n\r\n<P>Intet afdrag &#187;nyt for gammelt&#171; foretages fra omkostningerne ved  \r\n\r\n midlertidige reparationer, der godtgøres som havari grosse. </P>  \r\n\r\n<P>REGEL XV. Tab af fragt. Som havari grosse godtgøres tab af fragt, der  \r\n\r\n skyldes skade på eller tab af ladning, når enten fragttabet skyldes en havari  \r\n\r\n grosse handling, eller skaden på eller tabet af ladningen godtgøres som  \r\n\r\n havari grosse. </P>  \r\n\r\n<P>I beløbet af den tabte bruttofragt skal fradrages de udgifter, som den,  \r\n\r\n hvem fragten tilkommer, skulle have afholdt for at tjene sådan fragt, men som  \r\n\r\n på grund af opofrelsen ikke er blevet afholdt. </P>  \r\n\r\n<P>REGEL XVI. Erstatning for ladning, tabt eller beskadiget ved opofrelse.  \r\n\r\n Havari grosse godtgørelse for skade på eller tab af varer, der er opofret,  \r\n\r\n skal svare til det tab, som varernes ejer har lidt derved, beregnet efter  \r\n\r\n markedsværdien på skibets sidste lossedag eller ved rejsens slutning, når  \r\n\r\n denne ender på et andet sted end det oprindelige bestemmelsessted. </P>  \r\n\r\n<P>Når således beskadigede varer sælges, og der ikke er truffet anden  \r\n\r\n overenskomst om skadens størrelse, bliver det tab, som skal godtgøres i  \r\n\r\n havari grosse, at bestemme som forskellen mellem salgets nettoprovenu og  \r\n\r\n nettoværdien i ubeskadiget stand på skibets sidste lossedag eller ved rejsens  \r\n\r\n slutning, når denne ender på et andet sted end det oprindelige  \r\n\r\n bestemmelsessted. </P>  \r\n\r\n<P>REGEL XVII. Bidragsværdier. Bidrag til havari grosse skal pålignes  \r\n\r\n genstandenes virkelige nettoværdi ved rejsens slutning, hvortil lægges det  \r\n\r\n beløb, der godtgørs som havari grosse for de opofrede genstande,såfremt det  \r\n\r\n ikke allerede er inkluderet. I reders fragt og passagerpenge i risiko  \r\n\r\n afdrages sådanne udgifter og hyrer, som ikke ville være påløbet for at  \r\n\r\n indtjene fragten, hvis skib og ladning var gået totalt tabt, da havari grosse  \r\n\r\n handlingen fandt sted, og som ikke er blevet godtgjort som havari grosse.  \r\n\r\n Ligeledes afdrages i genstandenes værdi alle de udgifter, der er anvendt på  \r\n\r\n dem efter havari grosse handlingen, med undtagelse af sådanne udgifter, der  \r\n\r\n godtgøres som havari grosse. </P>  \r\n\r\n<P>Passagerers bagage og personlige ejendele, der ikke er afskibet på  \r\n\r\n konnossement, bidrager ikke til havari grosse. </P>  \r\n\r\n<P>REGEL XVIII. Skade på skib. Det beløb, der godtgørs i havari grosse for  \r\n\r\n skade eller tab på skibet, dets maskineri eller tilbehør, skal i tilfælde af  \r\n\r\n reparation eller genanskaffelse udgøre den virkelige og rimelige udgift ved  \r\n\r\n sådan reparation eller genanskaffelse med afdrag efter regel XIII. Når  \r\n\r\n reparation ikke udføres, godtgøres den rimelige værdiforringelse, dog ikke  \r\n\r\n udover den takserede reparationsudgift. </P>  \r\n\r\n<P>Hvor der foreligger et virkeligt eller konstruktivt totalforlis af skibet,  \r\n\r\n skal havari grosse godtgørelsen for skade eller tab på skibet forårsaget ved  \r\n\r\n en havari grosse handling være lig med den takserede værdi af skibet i god  \r\n\r\n stand med fradrag af den takserede reparationsudgift for skade,der ikke er  \r\n\r\n havari grosse, og af et muligt salgsprovenu. </P>  \r\n\r\n<P>REGEL XIX: Uanmeldt eller urigtigt angivet ladning. Skade på eller tab af  \r\n\r\n varer, indladet uden rederens eller hans agents vidende, eller på varer, som  \r\n\r\n med vilje er urigtigt betegnet ved afskibningen, godtgøres ikke som havari  \r\n\r\n grosse; men sådanne varer er dog bidragspligtige, hvis de reddes. </P>  \r\n\r\n<P>Skade på eller tab af varer, som ved afskibningen er urigtigt angivet til  \r\n\r\n en lavere værdi end deres virkelige, godtgøres som havari grosse efter den  \r\n\r\n angivne værdi, men sådanne varer er bidragspligtige efter deres virkelige  \r\n\r\n værdi. </P>  \r\n\r\n<P>REGEL XX. Tilvejebringelse af pengemidler. En kommission på 2 pct. af  \r\n\r\n havari grosse udlæg, undtagen hyre og kostpenge til fører, officerer og  \r\n\r\n mandskab samt brændsel og udrustningsgenstande, der ikke er genanskaffet  \r\n\r\n under rejsen, godtgøres som havari grosse, men når beløbene ikke er udlagt af  \r\n\r\n nogen af de bidragydende parter, godtgøres som havari grosse de nødvendige  \r\n\r\n omkostninger ved at tilvejebringe de fornødne midler ved hjælp af et  \r\n\r\n bodmerilån eller på anden måde, eller det tab, der er påført ejeren af varer  \r\n\r\n solgt i samme hensigt. </P>  \r\n\r\n<P>Omkostningerne ved at forsikre beløb udlagt til dækning af havari grosse  \r\n\r\n udgifter godtgøres ligeledes som havari grosse. </P>  \r\n\r\n<P>REGEL XXI. Renter af havari grosse godtgørelse. Af udgifter, opofrelser og  \r\n\r\n erstatninger, der er henført til hvari grosse, beregnes rente efter en  \r\n\r\n rentefod af 5 pct. p.a. indtil havari grosse dispachens dato, idet der ydes  \r\n\r\n behørig rentegodtgørelse for enhver foreløbig indbetaling fra de bidragende  \r\n\r\n parter eller fra havari grosse depositums kontoen. </P>  \r\n\r\n<P>REGEL XXII. Behandling af kontante deposita. Såfremt kontante deposita for  \r\n\r\n ladningsbidrag til havari grosse, bjergeløn eller særlige omkostninger er  \r\n\r\n blevet opkrævet, skal sådanne deposita ufortøvet indsættes i en bank godkendt  \r\n\r\n af en repræsentant udnævnt for rederiet og en repræsentant udnævnt for  \r\n\r\n deponenterne, på en separatkonto lydende på de to repræsentanters navne i  \r\n\r\n forening. Det således deponerede beløb tilligemed muligt påløbne renter skal  \r\n\r\n henstå til sikkerhed for betaling til rette vedkommende af havari grosse,  \r\n\r\n bjergeløn eller særlige omkostninger, der skal betales af den ladning, for  \r\n\r\n hvilken disse deposita er blevet opkrævet. Forskud eller tilbagebetaling af  \r\n\r\n deposita kan ydes, hvis dette er skriftligt godkendt af dispachøren. Sådanne  \r\n\r\n deposita, forskud eller tilbagebetalinger præjudicerer ikke parternes  \r\n\r\n endelige bidragspligt. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Handelsministeriet, den 16. juni 1967.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Tyge Dahlgaard. </P>  \r\n\r\n<P CLASS=MINISTER ALIGN=RIGHT>/E. Lysgard. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/06/1967"
        },
        {
            "displayName": "Accession",
            "displayValue": "B19670026905"
        },
        {
            "displayName": "Entydig dokumentidentifikation",
            "displayValue": "CM023522"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "269"
        },
        {
            "displayName": "År for udstedelse",
            "displayValue": "1967"
        },
        {
            "displayName": "Dato for underskrift",
            "displayValue": "16/06/1967"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Søfartsstyrelsen"
        },
        {
            "displayName": "Ressortministeriets journalnummer",
            "displayValue": "716-1-66"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}