{
    "id": 121316,
    "title": "Bekendtgørelse om beregning af forbrugerpriser m.v. på lægemidler",
    "documentTypeId": "60",
    "isSagsforlobPeriodValid": true,
    "shortName": "BEK nr 932 af 11/09/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Apoteksforbeholdte lægemidler m.v.</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Ikke apoteksforbeholdte håndkøbslægemidler</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Lægemidler til produktionsdyr</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Magistrelt fremstillede lægemidler</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Dosisdispenserede lægemidler</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Gebyrer til apoteket</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Rabatydelser m.v. ved levering af lægemidler fra apotek</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Straffebestemmelser</p>\r\n      <p class=\"Indholdsfortegnelse\"><a href=\"#Kap9\">Kapitel 9</a>   Ikrafttræden</p>\r\n      <p class=\"Indholdsfortegnelse\"><a href=\"#Bil1\">Bilag 1</a></p><div class=\"bjelke\">Den fulde tekst</div><p class=\"Titel2\">Bekendtgørelse om beregning af forbrugerpriser m.v. på lægemidler</p>\r\n      <p class=\"Indledning2\">I medfør af § 44 og § 72, stk. 2, i lov om apoteksvirksomhed, jf. lovbekendtgørelse nr. 855 af 4. august 2008, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Apoteksforbeholdte lægemidler m.v.</p>\r\n      <p class=\"Paragraf\"><span class=\"ParagrafNr\">§ 1.</span> Forbrugerprisen for lægemidler, dog ikke lægemidler omfattet af § 4 eller kapitel 2, 3, 4 eller 5, består af den i § 2 beregnede registerpris samt eventuelle gebyrer, jf. §§ 20 og 21.</p>\r\n      <p class=\"Paragraf\"><span class=\"ParagrafNr\">§ 2.</span> Ved forhandling af lægemidler, bortset fra de i stk. 3-6 nævnte tilfælde, beregnes registerprisen ved til den, efter lægemiddellovens § 77 anmeldte apoteksindkøbspris pr. pakning (ekskl. moms) at lægge følgende beløb, jf. dog stk. 2: 7,7 pct. af apoteksindkøbsprisen + 6,71 kr.</p>\r\n      <p class=\"Stk2\"><span class=\"StkNr\">Stk. 2.</span> Ministeren for sundhed og forebyggelse kan i konkrete tilfælde nedsætte registerprisen for lægemidler, der udleveres fra Statens Serum Institut eller Veterinærinstituttet, Danmarks Tekniske Universitet, og for blodprodukter fra private producenter af tilsvarende art som Statens Serum Instituts blodprodukter.</p>\r\n      <p class=\"Stk2\"><span class=\"StkNr\">Stk. 3.</span> Ved forhandling af lægemidler til medicindepoter og fælles medicinlagre på sygehusafdelinger, hospice, fængsler og arresthuse, misbrugscentre for stof- og alkoholmisbrugere med tilknyttet læge samt infirmerier beregnes registerprisen, bortset fra de i stk. 6 nævnte tilfælde, ved til den efter lægemiddellovens § 77 anmeldte apoteksindkøbspris pr. pakning (ekskl. moms) at lægge følgende beløb: 2,3 pct. af apoteksindkøbsprisen + 85 pct. af det i stk. 1 nævnte kronebeløb.</p>\r\n      <p class=\"Stk2\"><span class=\"StkNr\">Stk. 4.</span> Beløbet i stk. 3 dækker en daglig leverance til institutionens medicindepot eller et andet centralt sted på institutionen. For ydelser herudover aftales honorar mellem apoteket og institutionen, der dækker apotekets omkostninger ved den supplerende ydelse.</p>\r\n      <p class=\"Stk2\"><span class=\"StkNr\">Stk. 5.</span> Ved forhandling af lægemidler til speciallægeklinikker og sundhedspersoner, der på et apotek har købt lægemidler for mere end 500.000 kr. i det foregående kalenderår, beregnes registerprisen efter stk. 3.</p>\r\n      <p class=\"Stk2\"><span class=\"StkNr\">Stk. 6.</span> Ved forhandling af lægemidler til medicindepoter og fælles medicinlagre på sygehusafdelinger, hospice, fængsler og arresthuse, misbrugscentre for stof- og alkoholmisbrugere med tilknyttet læge samt infirmerier, der udleveres fra Statens Serum Institut eller Veterinærinstituttet, Danmarks Tekniske Universitet, og af blodprodukter fra private producenter af tilsvarende art som Statens Serum Instituts blodprodukter beregnes registerprisen ved til den efter lægemiddellovens § 77 anmeldte apoteksindkøbspris pr. pakning (ekskl. moms) at lægge 3 pct. af apoteksindkøbsprisen + 40,00 kr.</p>\r\n      <p class=\"Stk2\"><span class=\"StkNr\">Stk. 7.</span> Ved forhandling af et lægemiddel, der udgør en del af en multipakning, udelukkende markedsført til veterinært brug, beregnes registerprisen forholdsmæssigt ud fra multipakningens registerpris, jf. stk. 1, 3, 5 og 6.</p>\r\n      <p class=\"Stk2\"><span class=\"StkNr\">Stk. 8.</span> Ved forhandling af et lægemiddel, der udgør en inderpakning, der er fremkommet ved opsplitning af en veterinær lægemiddelpakning, beregnes registerprisen forholdsmæssigt ud fra storpakningens registerpris, jf. stk. 1, 3, 5 og 6.</p>\r\n      <p class=\"Stk2\"><span class=\"StkNr\">Stk. 9.</span> Til de i stk. 1-8 fremkomne beløb lægges moms.</p>\r\n      <p class=\"Stk2\"><span class=\"StkNr\">Stk. 10.</span> Beløb, som fremkommer i stk. 9, afrundes til nærmeste ørebeløb, der kan deles med 5.</p>\r\n      <p class=\"Paragraf\"><span class=\"ParagrafNr\">§ 3.</span> Lægemiddelstyrelsen offentliggør registerprisen for lægemidler beregnet efter § 2, stk. 1, samt registerprisen pr. lægemiddelenhed ved dosisdispensering, jf. § 17 i Medicinpriser.</p>\r\n      <p class=\"Paragraf\"><span class=\"ParagrafNr\">§ 4.</span> Forbrugerprisen for lægemidler, der ikke er optaget i Medicinpriser, og som udleveres efter særlig tilladelse fra Lægemiddelstyrelsen, fastsættes efter reglerne i §§ 1 og 2. I stedet for den i § 2 anførte apoteksindkøbspris anmeldt efter lægemiddellovens § 77 anvendes den af fremstiller eller grossist fastsatte pris pr. pakning inkl. eventuelle gebyrer fastsat af fremstiller eller grossist.</p>\r\n      <p class=\"Stk2\"><span class=\"StkNr\">Stk. 2.</span> Forbrugerprisen for lægemidler, der i henhold til § 56, stk. 4, i lov om apoteksvirksomhed må forhandles af sygehusapoteker til apoteker, fastsættes efter reglerne i §§ 1 og 2. I stedet for den i § 2 anførte apoteksindkøbspris anmeldt efter lægemiddellovens § 77 anvendes den af sygehusapoteket fastsatte pris pr. pakning inkl. eventuelle gebyrer fastsat af sygehusapoteket.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Ikke apoteksforbeholdte håndkøbslægemidler</p>\r\n      <p class=\"Paragraf\"><span class=\"ParagrafNr\">§ 5.</span> Forbrugerprisen for håndkøbslægemidler, der i henhold til lægemiddellovens § 60, stk. 2, kan forhandles uden for apotek, består af en udsalgspris fastsat af apoteket eller et salgssted godkendt til forhandling af sådanne lægemidler, jf. lægemiddellovens § 39, samt eventuelt recepturgebyr, jf. stk. 2.</p>\r\n      <p class=\"Stk2\"><span class=\"StkNr\">Stk. 2.</span> Ved salg på apotek eller apoteksenhed af et af stk. 1 omfattet lægemiddel efter recept eller rekvisition omfatter forbrugerprisen recepturgebyr efter § 20.</p>\r\n      <p class=\"Paragraf\"><span class=\"ParagrafNr\">§ 6.</span> Ved salg af et af § 5, stk. 1, omfattet lægemiddel på apotek, apoteksfilial, apoteksudsalg eller håndkøbsudsalg, skal apoteket inden for samme dato tage samme pris, jf. § 5, stk. 1, uanset om lægemidlet sælges med eller uden tilskud efter sundhedslovens §§ 143-154, og uanset hvilken apoteksenhed lægemidlet sælges på. Ved forsendelse af lægemidler til et medicinudleveringssted skal apoteket ved angivelse af den pris, kunden skal betale, anvende den forbrugerpris, der er gældende for apoteket på forsendelsesdatoen.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Lægemidler til produktionsdyr</p>\r\n      <p class=\"Paragraf\"><span class=\"ParagrafNr\">§ 7.</span> Udsalgsprisen for lægemidler beregnet til behandling af produktionsdyr, der i henhold til lægemiddellovens § 60, stk. 3, kan forhandles uden for apotek, fastsættes af apoteket eller et salgssted godkendt til forhandling af sådanne lægemidler, jf. lægemiddellovens § 39.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Magistrelt fremstillede lægemidler</p>\r\n      <p class=\"Paragraf\"><span class=\"ParagrafNr\">§ 8.</span> Forbrugerprisen for magistrelt fremstillede lægemidler består af fremstillingsgebyr jf. §§ 9-13, eventuelt tillæg for aseptisk tilberedning, jf. § 16, avance samt eventuelt recepturgebyr, jf. § 20. Avancen beregnes i overensstemmelse med § 2, stk. 1, 3, 5, 9 og 10, idet fremstillingsgebyr og eventuelt tillæg for aseptisk tilberedning anvendes som beregningsgrundlag i stedet for apoteksindkøbsprisen.</p>\r\n      <p class=\"Paragraf\"><span class=\"ParagrafNr\">§ 9.</span> Fremstillingsgebyret for blandinger af faste stoffer er 10,00 kr. pr. påbegyndt 100 g pr. pakning, dog mindst 50,00 kr. plus apoteksindkøbsprisen på indkøbstidspunktet for de stoffer, der forbruges.</p>\r\n      <p class=\"Paragraf\"><span class=\"ParagrafNr\">§ 10.</span> Fremstillingsgebyret for blandinger af væsker med eller uden tilsætning af faste stoffer (inkl. filtrering), samt emulsioner og suspensioner, som tilberedes ved almindelig omrystning, er 6,00 kr. pr. påbegyndt 100 g pr. pakning, dog mindst 40,00 kr., plus tillæg for indholdsstofferne, jf. § 13.</p>\r\n      <p class=\"Paragraf\"><span class=\"ParagrafNr\">§ 11.</span> Fremstillingsgebyret for blandinger af faste eller halvfaste stoffer, med eller uden tilsætning af væske, ved tilberedning i morter eller lignende, dvs. blandinger, der ikke er omfattet af § 9 og § 10, er 10,00 kr. pr. påbegyndt 100 g pr. pakning, dog mindst 50,00 kr., plus tillæg for indholdsstofferne, jf. § 13.</p>\r\n      <p class=\"Paragraf\"><span class=\"ParagrafNr\">§ 12.</span> Fremstillingsgebyret for afdelte pulvere, heri indbefattet eventuel blanding af indholdsstoffer, er 10,00 kr. pr. påbegyndt 100 g, dog mindst 50,00 kr. plus tillæg for indholdsstofferne, jf. § 13. For afvejning i papir, poser, glas eller lignende tillægges 1,50 kr. pr. afvejning.</p>\r\n      <p class=\"Paragraf\"><span class=\"ParagrafNr\">§ 13.</span> Ved beregning af fremstillingsgebyr efter §§ 10, 11 og 12 tillægges et beløb pr. indholdsstof, lægemiddelstoffer såvel som hjælpestoffer, på 6,00 kr. Dette gælder dog ikke lægemidler, der indgår som mellemprodukter i fremstillingen, jf. stk. 2.</p>\r\n      <p class=\"Stk2\"><span class=\"StkNr\">Stk. 2.</span> Hvis der indgår et lægemiddel i fremstillingen, tillægges den på indkøbstidspunktet gældende apoteksindkøbspris for hele den pakning eller alle de pakninger, der anvendes. Apoteket skal anvende den pakningsstørrelse eller de pak­nings­stør­rel­ser, der resulterer i det lavest mulige tillæg.</p>\r\n      <p class=\"Stk2\"><span class=\"StkNr\">Stk. 3.</span> Hvis apoteksindkøbsprisen på indkøbstidspunktet for de indholdsstoffer, der indgår i et lægemiddel, overstiger 50 pct. af forbrugerprisen beregnet efter §§ 10-13, stk. 2, ekskl. avance og moms, tillægges prisen for indholdsstofferne i stedet for de i stk. 1 og 2 nævnte tillæg.</p>\r\n      <p class=\"Paragraf\"><span class=\"ParagrafNr\">§ 14.</span> Fremstillingsgebyret for doserede lægemidler er for tabletter og kapsler 0,75 kr. pr. stk., dog mindst 75,00 kr., og for suppositorier, vagitorier og uteritorier 5,00 kr. pr. stk.</p>\r\n      <p class=\"Stk2\"><span class=\"StkNr\">Stk. 2.</span> Hvis apoteksindkøbsprisen på indkøbstidspunktet for de indholdsstoffer, der indgår i en tablet, overstiger 0,25 kr. pr. tablet, er fremstillingsgebyret 0,50 kr. pr. tablet, dog mindst 75,00 kr. plus prisen for lægemiddelstofferne.</p>\r\n      <p class=\"Stk2\"><span class=\"StkNr\">Stk. 3.</span> Hvis apoteksindkøbsprisen på indkøbstidspunktet for de indholdsstoffer, der indgår i en suppositorie, et vagitorie og et uteritorie, overstiger 5,00 kr., er fremstillingsgebyret 4,00 kr. plus prisen for lægemiddelstofferne.</p>\r\n      <p class=\"Paragraf\"><span class=\"ParagrafNr\">§ 15.</span> Fremstillingsgebyret ved afvejning af enkeltstoffer er 25,00 kr. pr. pakning plus den på indkøbstidspunktet gældende apoteksindkøbspris for stoffet.</p>\r\n      <p class=\"Paragraf\"><span class=\"ParagrafNr\">§ 16.</span> Der beregnes følgende tillæg for aseptisk tilberedning:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Aseptisk tilberedning, inkl. sterilisering af anvendte utensilier (ikke engangsudstyr) og emballage, dispensering og eventuel varmebehandling: 25,00 kr. uanset mængde.</p>\r\n          <p class=\"Liste1\"><span class=\"Liste1Nr\">2)</span> Påfyldning i enkeltdosisbeholdere og hætteglas: 6,00 kr. pr. stk.</p>\r\n          <p class=\"Liste1\"><span class=\"Liste1Nr\">3)</span> Anvendelse af sterilt engangsudstyr: 15,00 kr.</p>\r\n        </div>\r\n      </p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Dosisdispenserede lægemidler</p>\r\n      <p class=\"Paragraf\"><span class=\"ParagrafNr\">§ 17.</span> Ved forhandling af et apoteksforbeholdt dosisdispenseret lægemiddel beregnes forbrugerprisen ud fra antallet af udleverede lægemiddelenheder til en pris svarende til den billigste registerpris, jf. § 2, pr. lægemiddelenhed i en markedsført pakning af det pågældende lægemiddel. Beregning af forbrugerprisen foretages af det receptekspederende apotek.</p>\r\n      <p class=\"Stk2\"><span class=\"StkNr\">Stk. 2.</span> Ved forhandling af et ikke apoteksforbeholdt dosisdispenseret håndkøbslægemiddel beregnes forbrugerprisen ud fra antallet af udleverede lægemiddelenheder til en pris svarende til den billigste udsalgspris pr. lægemiddelenhed fastsat af det receptekspederende apotek i en markedsført pakning af det pågældende lægemiddel. Er lægemidlet kun undtaget fra apoteksforbehold i visse pakningsstørrelser, anvendes den billigste registerpris pr. lægemiddelenhed i en markedsført pakningsstørrelse, der ikke er undtaget fra apoteksforbehold, såfremt denne enhedspris er lavere end den billigste udsalgspris pr. lægemiddelenhed fastsat af det receptekspederende apotek.</p>\r\n      <p class=\"Paragraf\"><span class=\"ParagrafNr\">§ 18.</span> Ved dosisdispensering foreskrevet af en læge omfatter forbrugerprisen et gebyr til det receptekspederende apotek (dosisekspeditionsgebyr) på kr. 9,50, ekskl. moms, for ekspedition af lægemidler til en uges forbrug, og et gebyr til det apotek, der udfører dosispakningen (dosispakningsgebyr) på kr. 35,00, ekskl. moms, for pakning af lægemidler til en uges forbrug.</p>\r\n      <p class=\"Stk2\"><span class=\"StkNr\">Stk. 2.</span> Der betales ikke gebyr efter §§ 20-22.</p>\r\n      <p class=\"Stk2\"><span class=\"StkNr\">Stk. 3.</span> Det receptekspederende apotek opkræver dosisekspeditionsgebyr og dosispakningsgebyr fra patienten med fradrag af eventuelt medicintilskud, jf. Lægemiddelstyrelsens bekendtgørelse om medicintilskud til dosisdispenserede lægemidler. Det receptekspederende apotek afregner opkrævet dosispakningsgebyr uden fradrag af eventuelt medicintilskud til det apotek, der har foretaget dosispakningen, jf. § 19.</p>\r\n      <p class=\"Paragraf\"><span class=\"ParagrafNr\">§ 19.</span> Ved samhandel med dosisdispenserede lægemidler, jf. apotekerlovens § 12, stk. 1, nr. 2, betaler det receptekspederende apotek den efter lægemiddellovens § 77 anmeldte apoteksindkøbspris for det doserede antal enheder af et lægemiddel til det apotek, der udfører dosispakningen. Indkøbsprisen beregnes af pakkeapoteket på pakketidspunktet til en pris svarende til den billigste apoteksindkøbspris pr. lægemiddelenhed i en markedsført pakning af det pågældende lægemiddel.</p>\r\n      <p class=\"Stk2\"><span class=\"StkNr\">Stk. 2.</span> Ved samhandel med dosisdispenserede lægemidler omfattet af § 5 betaler det receptekspederende apotek den apoteksindkøbspris, der er betalt af det apotek, der udfører dosispakningen, for det doserede antal enheder af et lægemiddel. Apoteksindkøbsprisen beregnes af pakkeapoteket på pakketidspunktet til en pris svarende til den billigste apoteksindkøbspris pr. lægemiddelenhed i en markedsført pakning af det pågældende lægemiddel. I de i § 17, stk. 2, 2. pkt., omhandlede tilfælde betaler det receptekspederende apotek apoteksindkøbsprisen efter bestemmelsen i stk. 1.</p>\r\n      <p class=\"Stk2\"><span class=\"StkNr\">Stk. 3.</span> Pakkeapoteket opkræver endvidere dosispakkegebyr fra det receptekspederende apotek, jf. § 18, stk. 3, 2. pkt.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Gebyrer til apoteket</p>\r\n      <p class=\"Paragraf\"><span class=\"ParagrafNr\">§ 20.</span> Ved ekspedition af en recept eller rekvisition beregnes et gebyr for hver enkelt pakning (recepturgebyr). Der beregnes dog ikke recepturgebyr ved ekspedition af de i § 2, stk. 6, nævnte leverancer.</p>\r\n      <p class=\"Stk2\"><span class=\"StkNr\">Stk. 2.</span> Recepturgebyret udgør 8,00 kr. ekskl. moms.</p>\r\n      <p class=\"Paragraf\"><span class=\"ParagrafNr\">§ 21.</span> Ved forhandling af lægemidler, hvor der skal ske en farmaceutisk færdigbehandling på apoteket, før lægemidlerne er klar til udlevering, beregnes et gebyr for hver enkelt pakning (færdigbehandlingsgebyr).</p>\r\n      <p class=\"Stk2\"><span class=\"StkNr\">Stk. 2.</span> Færdigbehandlingsgebyret udgør 17,50 kr. ekskl. moms.</p>\r\n      <p class=\"Stk2\"><span class=\"StkNr\">Stk. 3.</span> Lægemidler, der er omfattet af stk. 1 og 2, fremgår af bilag 1.</p>\r\n      <p class=\"Paragraf\"><span class=\"ParagrafNr\">§ 22.</span> Ved ekspedition af en recept ordineret pr. telefon tillægges et gebyr for den samlede ordination (telefonreceptgebyr).</p>\r\n      <p class=\"Stk2\"><span class=\"StkNr\">Stk. 2.</span> Telefonreceptgebyret udgør 4,80 kr. ekskl. moms.</p>\r\n      <p class=\"Paragraf\"><span class=\"ParagrafNr\">§ 23.</span> Ved ekspedition under vagttjeneste eller tilkaldevagttjeneste mellem kl. 20.00 og kl. 8.30, på lørdage dog fra kl. 17.00, samt på søn- og helligdage tillægges et gebyr for den samlede ekspedition (vagtgebyr).</p>\r\n      <p class=\"Stk2\"><span class=\"StkNr\">Stk. 2.</span> Vagtgebyret tillægges dog ikke ved ekspedition af recepter dateret en af de dage, der er omfattet af vagten.</p>\r\n      <p class=\"Stk2\"><span class=\"StkNr\">Stk. 3.</span> Vagtgebyret udgør 12,00 kr. ekskl. moms.</p>\r\n      <p class=\"Paragraf\"><span class=\"ParagrafNr\">§ 24.</span> Ved udbringning og anden forsendelse af lægemidler, hvor forbrugerprisen beregnes efter § 2, stk. 1, og hvor vederlagsfri udbringning ikke er ordineret i henhold til bekendtgørelse om apotekernes åbningstid og vagttjeneste, tillægges et gebyr (udbringningsgebyr).</p>\r\n      <p class=\"Stk2\"><span class=\"StkNr\">Stk. 2.</span> Udbringningsgebyret skal dække de faktiske omkostninger ved udbringningen og udgør som minimum 12,00 kr. ekskl. moms, jf. dog stk. 3 og 4.</p>\r\n      <p class=\"Stk2\"><span class=\"StkNr\">Stk. 3.</span> Ved udbringning af lægemidler, hvor forbrugerprisen beregnes efter § 2, stk. 1, til beboere på institutioner tillægges hver enkelt beboers forsendelse et gebyr på 10,00 kr. ekskl. moms.</p>\r\n      <p class=\"Stk2\"><span class=\"StkNr\">Stk. 4.</span> Ved udbringning af lægemidler, hvor forbrugerprisen beregnes efter § 2, stk. 1, og hvor lægemidlerne udbringes gennem hjemmeplejen til personer i eget hjem, tillægges hver enkelt persons forsendelse et gebyr på 10,00 kr. ekskl. moms.</p>\r\n      <p class=\"Stk2\"><span class=\"StkNr\">Stk. 5.</span> Ved forsendelse af lægemidler købt ved e-handel udgør gebyret 24,00 kr. ekskl. moms forudsat, at betaling sker kontant, jf. § 26, stk. 4, og at udbringning ikke kan forlanges samme dag (forsendelsesgebyr ved e-handel).</p>\r\n      <p class=\"Paragraf\"><span class=\"ParagrafNr\">§ 25.</span> Ved udlevering på håndkøbsudsalg af forsendelser af håndkøbslægemidler fra et apotek tillægges et gebyr på 2,40 kr. ekskl. moms pr. forsendelse.</p>\r\n      <p class=\"Paragraf\"><span class=\"ParagrafNr\">§ 26.</span> Ved opkrævning af betaling for lægemidler, hvor forbrugerprisen beregnes efter § 2, stk. 1, og hvor der ikke er betalt kontant ved udleveringen, tillægges det samlede regningsbeløb et gebyr (administrationsgebyr).</p>\r\n      <p class=\"Stk2\"><span class=\"StkNr\">Stk. 2.</span> Administrationsgebyret udgør 10,00 kr. ekskl. moms.</p>\r\n      <p class=\"Stk2\"><span class=\"StkNr\">Stk. 3.</span> Administrationsgebyr efter stk. 1 og 2 kan højst opkræves en gang månedligt hos den enkelte kunde.</p>\r\n      <p class=\"Stk2\"><span class=\"StkNr\">Stk. 4.</span> Som kontant betaling anses betaling med betalingskort over internettet.</p>\r\n      <p class=\"Paragraf\"><span class=\"ParagrafNr\">§ 27.</span> Der kan ved ekspedition af lægemidler omfattet af kapitel 1, 4 og 5 ikke opkræves andre gebyrer end de i §§ 20-26 nævnte, med mindre der er fastsat særskilte regler herom.</p>\r\n      <p class=\"Stk2\"><span class=\"StkNr\">Stk. 2.</span> §§ 20-26 finder ikke anvendelse ved ekspedition af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> lægemidler omfattet af lægemiddellovens § 60, stk. 2, med mindre disse ekspederes efter recept eller rekvisition</p>\r\n          <p class=\"Liste1\"><span class=\"Liste1Nr\">2)</span> lægemidler til behandling af produktionsdyr omfattet af lægemiddellovens § 60, stk. 3, samt</p>\r\n          <p class=\"Liste1\"><span class=\"Liste1Nr\">3)</span> naturlægemidler og andre lægemidler omfattet af lægemiddellovens § 34.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 28.</span> Ved udførelse af serviceopgaver og gennemførelse af sundhedsfremmende og sygdomsforebyggende aktiviteter tillægges et gebyr, med mindre særlige grunde taler herimod (servicegebyr).</p>\r\n      <p class=\"Stk2\"><span class=\"StkNr\">Stk. 2.</span> Servicegebyret skal mindst dække omkostningerne ved at udføre opgaven.</p>\r\n      <p class=\"Stk2\"><span class=\"StkNr\">Stk. 3.</span> Ved dosisdispensering, der ikke er foreskrevet af en læge, til forbrugere, bortset fra personer, institutioner og virksomheder, der som led i patientbehandling, redningstjeneste eller lignende anvender lægemidler med henblik på behandling af patienter, opkræves servicegebyr svarende til størrelsen af de i § 18 fastsatte gebyrer.</p>\r\n      <p class=\"Paragraf\"><span class=\"ParagrafNr\">§ 29.</span> Til de i § 18, §§ 20-26 og § 28 nævnte gebyrer lægges moms.</p>\r\n      <p class=\"Stk2\"><span class=\"StkNr\">Stk. 2.</span> Beløb, som fremkommer i stk. 1, afrundes til nærmeste ørebeløb, der kan deles med 5.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Rabatydelser m.v. ved levering af lægemidler fra apotek</p>\r\n      <p class=\"Paragraf\"><span class=\"ParagrafNr\">§ 30.</span> Ved afregning med en bestyrer af et håndkøbsudsalg eller et medicinudleveringssted for udlevering af forsendelser fra et apotek skal der ydes bestyreren et vederlag på 4,80 kr. ekskl. moms pr. forsendelse, jf. dog stk. 2.</p>\r\n      <p class=\"Stk2\"><span class=\"StkNr\">Stk. 2.</span> Ved afregning med en bestyrer af et håndkøbsudsalg for udlevering af forsendelser af håndkøbslægemidler yder apotekeren et vederlag på 2,40 kr. ekskl. moms. Det i § 25 omhandlede gebyr tilfalder bestyreren.</p>\r\n      <p class=\"Stk2\"><span class=\"StkNr\">Stk. 3.</span> Til de i stk. 1 og 2 nævnte beløb lægges moms.</p>\r\n      <p class=\"Paragraf\"><span class=\"ParagrafNr\">§ 31.</span> Betaling for lægemiddelleverancer fra apotekerne skal finde sted senest en måned efter udløbet af den måned, hvor leverancen har fundet sted. Apotekeren kan dog i særlige tilfælde bestemme, at betalingen skal ske kontant. Ved for sen betaling gælder reglerne i lov om renter ved forsinket betaling m.v.</p>\r\n      <p class=\"Stk2\"><span class=\"StkNr\">Stk. 2.</span> Det er en betingelse for ydelse af rabat efter bestemmelserne i dette kapitel, at betaling finder sted inden for den frist, som er nævnt i stk. 1.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\"><span class=\"ParagrafNr\">§ 32.</span> Med bøde straffes den, der overtræder § 2, §§ 4-6, §§ 8-26, § 27, stk. 1 og §§ 28-31.</p>\r\n      <p class=\"Kapitel\"><a name=\"Kap9\">Kapitel 9</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 33.</span> Bekendtgørelsen træder i kraft den 6. oktober 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 270 af 21. marts 2007 om beregning af forbrugerpriser m.v. på lægemidler.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Ministeriet for Sundhed og Forebyggelse, den 11. september 2008</I></P><P CLASS=SIGN1 ALIGN=\"CENTER\">Jakob Axel Nielsen</P><P CLASS=SIGN2 ALIGN=\"RIGHT\">/ Paul Schüder</P></FONT></DIV><a name=\"Bil1\"><hr class=\"BilagStreg\"></a><p class=\"Bilag\">Bilag 1</p>\r\n      <p class=\"BilagTekst\">Fortegnelse over lægemidler, der er omfattet af § 21</p>\r\n      <p>\r\n        <div style=\"width:100%\">\r\n          <table class=\"Maintable\" align=\"center\" border=\"0\" cellspacing=\"0\" cellpadding=\"0\" style=\"SchultzColumns: 475 142;\" width=\"617\">\r\n            <tr>\r\n              <td width=\"475\">\r\n                <div class=\"TabelHoved\">Abboticin granulat til oral suspension 100 mg/ml </div>\r\n              </td>\r\n              <td width=\"142\">\r\n                <div class=\"TabelHoved\">J01FA01 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Abboticin granulat til oral suspension 40 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01FA01 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Bioclavid pulver til oral suspension 50 og 12,5 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01CR02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Ciproxin granulat til mikstur 100 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01MA02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Ciproxin granulat til mikstur 50 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01MA02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Diflucan pulver til mikstur 10 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J02AC01 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Erycin pulver til oral suspension 40 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01FA01 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Escumycin pulver til oral opløsning 40 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01FA01 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Imacillin granulat til oral suspension 50 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01CA04 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Klacid granulat til oral suspension 50 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01FA09 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Klacid granulat til oral suspension 25 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01FA09 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Primcillin granulat til oral suspension 50 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01CE02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Rocilin granulat til orale dråber, opløsning 500.000 IE/ml </div>\r\n              </td>\r\n              <td width=\"142\">\r\n                <div class=\"TabelTekst\">J01CE02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Spektramox pulver til oral suspension 25 mg/ml + 6,25 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01CR02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Spektramox pulver til oral suspension 50 mg/ml + 12,5 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01CR02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Vepicombin Novum granulat til oral suspension 85.000 IE/ml </div>\r\n              </td>\r\n              <td width=\"142\">\r\n                <div class=\"TabelTekst\">J01CE02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Zinnat granulat til oral suspension 25 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01DC02 </div>\r\n              </td>\r\n            </tr>\r\n            <tr>\r\n              <td width=\"475\">\r\n                <div class=\"TabelTekst\">Zitromax pulver til oral suspension 40 mg/ml </div>\r\n              </td>\r\n              <td width=\"142\">\r\n                <div class=\"TabelTekst\">J01FA10 </div>\r\n              </td>\r\n            </tr>\r\n          </table>\r\n        </div>\r\n      </p>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/2008"
        },
        {
            "displayName": "Accession",
            "displayValue": "B20080093205"
        },
        {
            "displayName": "Entydig dokumentidentifikation",
            "displayValue": "BK000341"
        },
        {
            "displayName": "Dato for førstegangsindlæggelse",
            "displayValue": "24/09/2008"
        },
        {
            "displayName": "Dato for indlæggelse",
            "displayValue": "24/09/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "932"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/09/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Sundhed og Forebyggelse, j.nr. 2008-1360-24"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}