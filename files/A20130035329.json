{
    "id": 145341,
    "title": "Bekendtgørelse af lov om offentlige forskningsinstitutioners kommercielle aktiviteter og samarbejde med fonde",
    "documentTypeId": "30",
    "isSagsforlobPeriodValid": true,
    "shortName": "LBK nr 353 af 25/03/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse af lov om offentlige forskningsinstitutioners kommercielle aktiviteter og samarbejde med fonde</p>\r\n<p class=\"Indledning2\">Herved bekendtgøres lov om offentlige forskningsinstitutioners kommercielle aktiviteter og samarbejde med fonde, jf. lovbekendtgørelse nr. 696 af 22. juni 2011, med de ændringer, der følger af lov nr. 1237 af 18. december 2012.</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Formål m.v.</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Loven har til formål at styrke konkurrenceevnen og de offentlige forskningsinstitutioners relationer til det omkringliggende samfund, ved at</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num1\">1)</span> de offentlige forskningsinstitutioner kan stifte og eje aktieselskaber for at fremme omsætningen af ny viden og teknologi mellem forskningsinstitutioner og erhvervslivet, jf. § 4,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num2\">2)</span> universiteterne kan stifte og eje aktieselskaber til varetagelse af udbud af hele uddannelser i udlandet efter universitetslovens § 3 a, stk. 1, og § 20, stk. 3, jf. denne lovs § 4 a,</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num3\">3)</span> samarbejdet underbygges mellem offentlige forskningsinstitutioner og fonde, foreninger og det omkringliggende samfund, jf. §§ 10-13, og</p>\r\n<p class=\"Liste1\">\r\n   <span class=\"Liste1Nr\" id=\"Par1_Stk1_Num4\">4)</span> universiteterne kan udleje eller fremleje faciliteter til brug for serviceerhverv, jf. § 13 a.</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Ved en offentlig forskningsinstitution forstås i denne lov universiteter omfattet af lov om universiteter og sektorforskningsinstitutioner omfattet af lov om sektorforskningsinstitutioner, jf. dog stk. 3.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Ved teknologioverførsel forstås i denne lov identifikation, vurdering, beskyttelse, markedsføring og overdragelse af immaterielle rettigheder med henblik på erhvervsmæssig nyttiggørelse.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Den enkelte sektorforskningsinstitution må kun stifte selskaber og samarbejde med fonde og foreninger efter denne lov, i det omfang der ikke herved opstår interessekonflikter i forhold til udøvelsen af institutionens myndighedsopgaver og vedkommende minister bemyndiger institutionen hertil.</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> En offentlig forskningsinstitutions aftaler med erhvervsdrivende virksomheder og andre private skal indgås på de vilkår, der gælder på det private marked.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Offentlige forskningsinstitutioners stiftelse af og deltagelse i selskaber</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Til fremme af lovens formål efter § 1, nr. 1, kan en offentlig forskningsinstitution stifte og eje ét aktieselskab og være medejer i et eller flere aktieselskaber stiftet af andre offentlige forskningsinstitutioner. Aktieselskaberne skal have vedtægtsmæssigt hjemsted og hovedkontor i Danmark.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Den offentlige forskningsinstitutions indskud i selskaber efter stk. 1 eller erhvervelse af aktier i sådanne må på ethvert indskudstidspunkt ikke overstige det højeste af følgende beløb:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> 5 mio. kr., eller</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> 3 pct. af institutionens omsætning ved forsknings- og udviklingsaktiviteter som opgjort i den seneste officielle forskningsstatistik.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Ved opgørelsen efter stk. 2 medregnes indskud med værdien på indskudstidspunktet og aktier med værdien ved erhvervelsen eller overdragelsen.</p>\r\n<p class=\"Stk2\">\r\n   <span class=\"StkNr\" id=\"Par4_Stk4\">Stk. 4.</span> Aktieporteføljer erhvervet efter lov om opfindelser ved offentlige forskningsinstitutioner, erhvervet ved en gavedisposition eller omfattet af bekendtgørelse om anbringelse af fondes midler og bestyrelsesvederlag m.v. skal ikke medregnes ved opgørelsen efter stk. 2.</p>\r\n<p class=\"Stk2\">\r\n   <span class=\"StkNr\" id=\"Par4_Stk5\">Stk. 5.</span> Den eller de deltagende offentlige forskningsinstitutioner skal eje selskaberne fuldt ud.</p>\r\n<p class=\"Stk2\">\r\n   <span class=\"StkNr\" id=\"Par4_Stk6\">Stk. 6.</span> Den eller de offentlige forskningsinstitutioner skal anvende indtægter i form af udbytte fra selskabet til aktiviteter inden for institutionens formål.</p>\r\n<p class=\"Stk2\">\r\n   <span class=\"StkNr\" id=\"Par4_Stk7\">Stk. 7.</span> Den offentlige forskningsinstitution skal i årsrapporten redegøre for indskud og erhvervelse efter stk. 1 og for det økonomiske mellemværende mellem den offentlige forskningsinstitution og de selskaber, som institutionen har ejerandele i.</p>\r\n<p class=\"Stk2\">\r\n   <span class=\"StkNr\" id=\"Par4_Stk8\">Stk. 8.</span> Hvis et selskab stiftet efter stk. 1 går konkurs, kan stiftelse af et nyt selskab kun ske med de bevilgende myndigheders godkendelse.</p>\r\n<p class=\"Stk2\">\r\n   <span class=\"StkNr\" id=\"Par4_Stk9\">Stk. 9.</span> Ministeren for forskning, innovation og videregående uddannelser kan med de bevilgende myndigheders godkendelse regulere beløbsrammerne i stk. 2.</p>\r\n<p class=\"Paragraf\" id=\"P4a\">\r\n   <span class=\"ParagrafNr\" id=\"Par4a_Stk1\">§ 4 a.</span> Til fremme af lovens formål efter § 1, nr. 2, kan et universitet stifte og eje et eller flere aktieselskaber og være medejer i et eller flere aktieselskaber stiftet af andre danske universiteter efter denne bestemmelse. Aktieselskaberne skal have vedtægtsmæssigt hjemsted og hovedkontor i Danmark.</p>\r\n<p class=\"Stk2\">\r\n   <span class=\"StkNr\" id=\"Par4a_Stk2\">Stk. 2.</span> Universitetets indskud i aktieselskaber efter stk. 1 eller erhvervelse af aktier i sådanne må på ethvert indskudstidspunkt ikke overstige det højeste af følgende beløb:</p>\r\n<p class=\"Liste1\">\r\n   <span class=\"Liste1Nr\" id=\"Par4a_Stk2_Num1\">1)</span> 5 mio. kr. eller</p>\r\n<p class=\"Liste1\">\r\n   <span class=\"Liste1Nr\" id=\"Par4a_Stk2_Num2\">2)</span> 3 pct. af universitetets uddannelsestilskud fra Styrelsen for Universiteter og Internationalisering i det pågældende finansår.</p>\r\n<p class=\"Stk2\">\r\n   <span class=\"StkNr\" id=\"Par4a_Stk3\">Stk. 3.</span> Ved opgørelsen efter stk. 2 medregnes indskud med værdien på indskudstidspunktet og aktier med værdien ved erhvervelsen eller overdragelsen.</p>\r\n<p class=\"Stk2\">\r\n   <span class=\"StkNr\" id=\"Par4a_Stk4\">Stk. 4.</span> Det eller de deltagende universiteter skal eje aktieselskaberne fuldt ud.</p>\r\n<p class=\"Stk2\">\r\n   <span class=\"StkNr\" id=\"Par4a_Stk5\">Stk. 5.</span> Et aktieselskab stiftet efter stk. 1 kan opfylde sit formål ved at stifte eller erhverve ejerandele i aktie- eller anpartsselskaber, der har samme formål som aktieselskabet. Aktieselskaber stiftet efter stk. 1 må ikke alene eller tilsammen have så store ejerandele i selskaber omfattet af 1. pkt., at disse får en sådan forbindelse til et enkelt aktieselskab stiftet efter stk. 1 eller et enkelt universitet, som et datterselskab har til et moderselskab efter selskabsloven.</p>\r\n<p class=\"Stk2\">\r\n   <span class=\"StkNr\" id=\"Par4a_Stk6\">Stk. 6.</span> Det eller de deltagende universiteter skal anvende indtægter i form af udbytte fra aktieselskabet til aktiviteter inden for deres formål.</p>\r\n<p class=\"Stk2\">\r\n   <span class=\"StkNr\" id=\"Par4a_Stk7\">Stk. 7.</span> Universitetet skal i årsrapporten redegøre for indskud og erhvervelse efter stk. 1 og for det økonomiske mellemværende mellem det eller de deltagende universiteter og de aktieselskaber, som universitetet har ejerandele i.</p>\r\n<p class=\"Stk2\">\r\n   <span class=\"StkNr\" id=\"Par4a_Stk8\">Stk. 8.</span> Ministeren for forskning, innovation og videregående uddannelser kan med de bevilgende myndigheders godkendelse regulere beløbsrammerne i stk. 2.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Ansatte og bestyrelsesmedlemmer ved den eller de offentlige forskningsinstitutioner, der er aktionærer i et selskab stiftet efter §§ 4 og 4 a, og medarbejderrepræsentanter i aktieselskabet må ikke tilsammen udgøre flertallet i selskabets bestyrelse.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ansatte ved den eller de offentlige forskningsinstitutioner, der har stiftet eller er aktionærer i selskabet, må ikke samtidig være ansat i selskabet.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Et aktieselskab stiftet efter denne lov skal have til formål med kommercielt sigte og på markedsvilkår at varetage aktiviteter i forbindelse med enten</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num1\">1)</span> teknologioverførsel, jf. § 4, eller</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk1_Num2\">2)</span> udbud af uddannelser i udlandet, jf. § 4 a.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Et aktieselskab stiftet efter §§ 4 og 4 a må ikke erhverve ejerandele i andre selskaber end aktie- og anpartsselskaber.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Et aktieselskab stiftet efter §§ 4 og 4 a må ikke yde lån, herunder ansvarlig lånekapital, eller kaution eller stille anden form for sikkerhed.</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Et aktieselskab stiftet efter § 4 kan opfylde sit formål ved:</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num1\">1)</span> At stifte eller erhverve ejerandele i aktie- eller anpartsselskaber, der har samme formål som aktieselskaber efter § 6, nr.1, sammen med andre aktieselskaber stiftet efter § 4, godkendte teknologiske serviceinstitutter, Vækstfonden, kommuner og regioner, i det omfang de pågældende myndigheder har hjemmel hertil i medfør af anden lovgivning. Deltagerne skal eje selskabet fuldt ud.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num2\">2)</span> At stifte eller erhverve aktier i aktieselskaber, der har til formål at udleje fast ejendom til forskningsbaserede virksomheder.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num3\">3)</span> At erhverve aktier i innovationsmiljøer, jf. lov om teknologi og innovation.</p>\r\n<p class=\"Liste1\">\r\n   <span class=\"Liste1Nr\" id=\"Par8_Stk1_Num4\">4)</span> At stifte eller erhverve ejerandele i aktie- eller anpartsselskaber, der alene har til formål at modne en opfindelse med henblik på beskyttelse af de immaterielle rettigheder.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Aktieselskaber stiftet efter § 4 og universiteter må ikke alene eller tilsammen have så store ejerandele i selskaber omfattet af stk. 1, nr. 1-3, at disse får en sådan forbindelse til et enkelt aktieselskab stiftet efter § 4 eller et enkelt universitet, som et datterselskab har til et moderselskab efter selskabsloven. Aktieselskaber stiftet efter § 4 og sektorforskningsinstitutioner må ikke alene eller tilsammen have så store ejerandele i selskaber omfattet af stk. 1, nr. 1-3, at disse får en sådan forbindelse til et enkelt aktieselskab stiftet efter § 4 eller en eller flere sektorforskningsinstitutioner, som et datterselskab har til et moderselskab efter selskabsloven.</p>\r\n<p class=\"Stk2\">\r\n   <span class=\"StkNr\" id=\"Par8_Stk3\">Stk. 3.</span> Aktieselskaber stiftet efter § 4, som har samme forbindelse til en eller flere sektorforskningsinstitutioner, som et datterselskab har til et moderselskab efter selskabsloven, kan alene stifte eller erhverve ejerandele i selskaber omfattet af stk. 1, nr. 4, hvor dette sker i aktieselskabs regi.</p>\r\n<p class=\"Stk2\">\r\n   <span class=\"StkNr\" id=\"Par8_Stk4\">Stk. 4.</span> Ejerskabet til et selskab omfattet af stk. 1, nr. 4, skal senest 2 år efter, at det er blevet omfattet af denne lov, følge § 9, stk. 1, nr. 1.</p>\r\n<p class=\"Stk2\">\r\n   <span class=\"StkNr\" id=\"Par8_Stk5\">Stk. 5.</span> For at et aktieselskab stiftet efter § 4 skal kunne stifte eller erhverve ejerandele i selskaber omfattet af stk. 1, nr. 1, 2 og 4, er det en betingelse, at det pågældende selskabs vedtægter skal følge bestemmelserne i §§ 7 og 9.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Hvor et aktieselskab stiftet efter § 4 stifter et selskab, der ikke er omfattet af § 8, stk. 1, nr. 1-4, eller hvor det eller en offentlig forskningsinstitution erhverver aktier eller anparter i et sådant selskab, gælder følgende:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num1\">1)</span> Aktieselskaber stiftet efter § 4 og offentlige forskningsinstitutioner må ikke alene eller tilsammen få en sådan forbindelse med selskabet, som et moderselskab har til et datterselskab efter selskabsloven.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk1_Num2\">2)</span> Et aktieselskab stiftet efter § 4 skal forud for erhvervelsen af ejerandele, som overstiger 15 pct. af de samlede ejerandele i et selskab, udarbejde en strategi for afhændelsen af sådanne ejerandele.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Offentlige forskningsinstitutioners samarbejde med fonde og foreninger</span>\r\n</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> En offentlig forskningsinstitution kan for gavemidler på vegne af gavegiver stifte en fond, herunder en erhvervsdrivende fond, hvis fondens hovedformål står i forbindelse med den pågældende institutions aktiviteter og både stiftelse og hovedformål er bestemt af gavegiver.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Et universitet kan indskyde midler i fonde, hvis fondens hovedformål er at etablere universitetsnære boliger med henblik på udlejning i nærmere afgrænsede perioder til studerende eller gæsteforskere. Boliger til studerende skal etableres efter reglerne i lov om almene boliger m.v. Universitetets samlede indskud efter 1. pkt. må på ethvert indskudstidspunkt ikke overstige det højeste af følgende beløb:</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num1\">1)</span> 5 mio. kr. eller</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num2\">2)</span> 3 pct. af universitetets uddannelsestilskud fra Styrelsen for Universiteter og Internationalisering i det pågældende finansår.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Udgifter i medfør af § 53 a, stk. 2, 2. pkt., i lov om almene boliger m.v. indgår ikke i opgørelsen af indskuddet efter stk. 2.</p>\r\n<p class=\"Stk2\">\r\n   <span class=\"StkNr\" id=\"Par10_Stk4\">Stk. 4.</span> Universitetet skal i årsrapporten redegøre for udgifter afholdt efter stk. 2.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> En offentlig forskningsinstitution kan i begrænset omfang afholde udgifter til administration af fonde og foreninger, herunder erhvervsdrivende fonde og foreninger, hvis fondenes og foreningernes hovedformål står i forbindelse med den pågældende institutions aktiviteter.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> En offentlig forskningsinstitution skal i årsrapporten redegøre for udgifter afholdt i henhold til stk. 1.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Ansatte ved en offentlig forskningsinstitution kan ikke samtidig være ansat i en fond eller forening, som den offentlige forskningsinstitution har stiftet efter § 10 eller afholder udgifter for efter § 11, medmindre fonden eller foreningen følger statens løn- og ansættelsesregler.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> En offentlig forskningsinstitution må kun deltage i ledelsen af en fond eller forening, hvis fondens eller foreningens hovedformål står i forbindelse med den pågældende institutions aktiviteter.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> En offentlig forskningsinstitution skal sikre, at den ikke gennem deltagelse i ledelsen af en fond eller forening eller gennem et tæt samarbejde med en fond eller forening pådrager sig et ansvar for fondens eller foreningens forpligtelser.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Hvis omsætningen i en erhvervsdrivende fond eller forening inden for de seneste tre år har været over 30 mio. kr., skal en offentlig forskningsinstitutions deltagelse i ledelsen af fonden eller foreningen følge § 5, stk. 1, medmindre andet følger af gavegivers eller stifters vilje.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Universiteters indgåelse af aftaler om udleje eller fremleje</span>\r\n</p>\r\n<p class=\"Paragraf\" id=\"P13a\">\r\n   <span class=\"ParagrafNr\" id=\"Par13a_Stk1\">§ 13 a.</span> Et universitet kan i begrænset omfang indgå aftaler om udleje eller fremleje af faciliteter til brug for serviceerhverv, der integrerer universitetet og det omkringliggende samfund, hvis der er et behov hos studerende eller ansatte for sådanne serviceerhverv i tilknytning til uddannelse eller arbejde.</p>\r\n<p class=\"Paragraf\" id=\"P13b\">\r\n   <span class=\"ParagrafNr\" id=\"Par13b_Stk1\">§ 13 b.</span> Et universitet kan formidle boliger til studerende, der via et dansk universitet er optaget eller indskrevet på et uddannelsesforløb udbudt på Det Danske Universitetscenter i Beijing.</p>\r\n<p class=\"Stk2\">\r\n   <span class=\"StkNr\" id=\"Par13b_Stk2\">Stk. 2.</span> Et universitet kan indgå lejeaftaler med udlejere med henblik på fremleje af boliger til kostpris til den i stk. 1 nævnte gruppe af studerende.</p>\r\n<p class=\"Stk2\">\r\n   <span class=\"StkNr\" id=\"Par13b_Stk3\">Stk. 3.</span> Et universitet kan betale leje for boliger til den i stk. 1 nævnte gruppe af studerende, når disse boliger ikke er lejet ud, og kan stille garanti for de pågældende lejeres forpligtelser over for udlejeren ved fraflytning af boligen.</p>\r\n<p class=\"Paragraf\" id=\"P13c\">\r\n   <span class=\"ParagrafNr\" id=\"Par13c_Stk1\">§ 13 c.</span> Det universitet, som er værtsinstitution for sekretariatet for de danske universiteters samarbejde om Det Danske Universitetscenter i Beijing, kan indgå lejeaftale med udlejere med henblik på at stille bolig til rådighed for Det Danske Universitetscenters eksekutivdirektør.</p>\r\n<p class=\"Stk2\">\r\n   <span class=\"StkNr\" id=\"Par13c_Stk2\">Stk. 2.</span> Det i stk. 1 nævnte universitet kan betale leje og anvendelsesudgifter for den i stk. 1 nævnte bolig, herunder leje, når boligen ikke bebos, i forbindelse med overtagelse, overdragelse eller opsigelse af boligen.</p>\r\n<p class=\"Paragraf\" id=\"P13d\">\r\n   <span class=\"ParagrafNr\" id=\"Par13d_Stk1\">§ 13 d.</span> Et universitet kan indgå lejeaftale med udlejere med henblik på at stille bolig til rådighed for ansatte som via et dansk universitet er sendt til en samarbejdsinstitution i udlandet.</p>\r\n<p class=\"Stk2\">\r\n   <span class=\"StkNr\" id=\"Par13d_Stk2\">Stk. 2.</span> Et universitet kan betale leje og anvendelsesudgifter for de i stk. 1 nævnte boliger, herunder leje, når disse boliger ikke bebos, i forbindelse med overtagelse, overdragelse eller opsigelse af boligerne.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Øvrige bestemmelser</span>\r\n</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Rådet for Teknologi og Innovation kan rådgive ministeren for forskning, innovation og videregående uddannelser om §§ 4-9 i denne lov, herunder om relationen til øvrige aktiviteter til fremme af teknologioverførsel.</p>\r\n<p class=\"Paragraf\" id=\"P14a\">\r\n   <span class=\"ParagrafNr\" id=\"Par14a_Stk1\">§ 14 a.</span> Et universitet kan lade sig akkreditere af de amerikanske myndigheder med henblik på efter opnået akkreditering at kunne formidle visse amerikanske studielån til amerikanske statsborgere og udlændinge med permanent opholdstilladelse i Amerikas Forenede Stater på universitetets uddannelser.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Ikrafttræden m.v.</span>\r\n</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Ministeren for forskning, innovation og videregående uddannelser fastsætter tidspunktet for lovens hele eller delvise ikrafttræden.<a class=\"FodnoteHenvisning\" name=\"Henvisning_Par15_Stk1_Not1\" href=\"#Par15_Stk1_Not1\">1)</a></p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> For eksisterende aftaler efter § 47 i universitetsloven kan §§ 10-12 og § 13, stk. 3, dog tidligst få virkning fra den 1. juli 2005.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Loven omfatter ikke Danmarks Tekniske Universitets ejerskab af SCION*DTU A/S, DTU Innovation A/S og Bioneer A/S, bortset fra at disse selskabers ejerandele i andre selskaber skal medregnes ved opgørelsen af Danmarks Tekniske Universitets ejerandele efter § 8, stk. 2, og § 9, stk. 1, nr. 1.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Loven begrænser ikke Statens Serum Instituts bemyndigelser i henhold til anden lovgivning.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Loven gælder ikke for Færøerne og Grønland.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 545 af 24. juni 2005 om ændring af forskellige love på sundhedsområdet og visse andre områder. (Konsekvensrettelser som følge af kommunalreformen) indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 18</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. januar 2007.<a class=\"FodnoteHenvisning\" name=\"Henvisning_Not2\" href=\"#Not2\">2)</a></p>\r\n<hr class=\"IKraftStreg\" />\r\n<p class=\"IkraftTekst\">Lov nr. 730 af 25. juni 2010 om ændring af lov om teknologioverførsel m.v. ved offentlige forskningsinstitutioner og lov om almene boliger m.v. (Universitetsnære gæsteforsker- og ungdomsboliger samt serviceerhverv m.v. på universiteterne) indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 3</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. juli 2010.<a class=\"FodnoteHenvisning\" name=\"Henvisning_Not3\" href=\"#Not3\">3)</a></p>\r\n<hr class=\"IKraftStreg\" />\r\n<p class=\"IkraftTekst\">Lov nr. 634 af 14. juni 2011 om ændring af universitetsloven, lov om teknologioverførsel m.v. ved offentlige forskningsinstitutioner og lov om almene boliger m.v. (Opfølgning på evaluering af universitetsloven, internationale uddannelsessamarbejder og selskabsdannelse ved udbud af uddannelse i udlandet m.v.) indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 4</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. juli 2011, jf. dog stk. 2 og 3.<a class=\"FodnoteHenvisning\" name=\"Henvisning_Not4\" href=\"#Not4\">4)</a></p>\r\n<p class=\"Stk2\">\r\n   <span class=\"StkNr\">Stk. 2-4.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1237 af 18. december 2012 om ændring af lov om offentlige forskningsinstitutioners kommercielle aktiviteter og samarbejde med fonde. (Mulighed for universiteterne for at formidle visse boliger og studielån i forbindelse med internationale uddannelsessamarbejder) indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 2</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. januar 2013.<a class=\"FodnoteHenvisning\" name=\"Henvisning_Not5\" href=\"#Not5\">5)</a></p><div class=\"Givet\" id=\"Givet\"><p class=\"Givet\" align=\"center\">Ministeriet for Forskning, Innovation og Videregående Uddannelser, den 25. marts 2013</p><p class=\"Sign1\" align=\"center\">Morten Østergaard</p><p class=\"Sign2\" align=\"right\">/ Elizabeth Lüchau</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"Par15_Stk1_Not1\" href=\"#Henvisning_Par15_Stk1_Not1\">1)</a> Loven trådte i kraft den 1. januar 2005, jf. bekendtgørelse nr. 1211 af 9. december 2004.</p>\r\n<p class=\"Fodnote\">\r\n   <a class=\"FodnoteNr\" name=\"Not2\" href=\"#Henvisning_Not2\">2)</a> Lovændringen vedrører § 8, stk. 1, nr. 1, 1. pkt.</p>\r\n<p class=\"Fodnote\">\r\n   <a class=\"FodnoteNr\" name=\"Not3\" href=\"#Henvisning_Not3\">3)</a> Lovændringen vedrører § 1, § 10, stk. 2-4, og § 13 a.</p>\r\n<p class=\"Fodnote\">\r\n   <a class=\"FodnoteNr\" name=\"Not4\" href=\"#Henvisning_Not4\">4)</a> Lovændringen vedrører lovens titel, § 1, § 4, stk. 1, 1. pkt., § 4 a, § 5, stk. 1, § 6, § 7, stk. 1 og 2, § 8, stk. 1, nr. 1, stk. 2, 1. og 2. pkt. og stk. 3, og § 9, nr. 1.</p>\r\n<p class=\"Fodnote\">\r\n   <a class=\"FodnoteNr\" name=\"Not5\" href=\"#Henvisning_Not5\">5)</a> Lovændringen vedrører overskriften før § 13 a samt §§ 13 b-13 d og § 14 a.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/04/2013"
        },
        {
            "displayName": "Accession",
            "displayValue": "A20130035329"
        },
        {
            "displayName": "Entydig dokumentidentifikation",
            "displayValue": "BR000191"
        },
        {
            "displayName": "Dato for førstegangsindlæggelse",
            "displayValue": "06/04/2013"
        },
        {
            "displayName": "Dato for indlæggelse",
            "displayValue": "06/04/2013"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "353"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "25/03/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Ministeriet for Forskning, Innovation og Videregående Uddannelser,<br />Styrelsen for Universiteter og Internationalisering, j.nr. 13/002383"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}