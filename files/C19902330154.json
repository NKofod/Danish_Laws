{
    "id": 41686,
    "title": "Oplysninger til brug for bevillingskontrollen for finansåret 1989 (BK-cirkulæret). ",
    "documentTypeId": "200",
    "isSagsforlobPeriodValid": false,
    "shortName": "SKR nr 23301 af 07/03/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Oplysninger til brug for bevillingskontrollen  \r\n\r\n for finansåret 1989 (BK-cirkulæret). </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Efter § 17, stk. 1, i rigsrevisorloven (lov nr. 321  \r\n\r\n af 26. juni 1975 om revisionen af statens regnskaber m.m.) påhviler det  \r\n\r\n rigsrevisor at afstemme statsregnskabet med særregnskaberne og sammenholde  \r\n\r\n bevillings- og regnskabstal. Der afgives beretning herom til  \r\n\r\n statsrevisorerne. </P>  \r\n\r\n<P>Til brug ved gennemgangen af statsregnskabet for finansåret 1989 med  \r\n\r\n henblik på bevillingskontrollen skal man bede ministeren foranledige, at  \r\n\r\n nedennævnte materiale snarest belejligt efter regnskabsafslutningen og inden  \r\n\r\n 1. juli 1990 tilsendes Rigsrevisionen fra ministeriet vedrørende samtlige  \r\n\r\n styrelser/institutioner under ministerens område. </P>  \r\n\r\n<P>Opmærksomheden henledes på, at statsrevisorernes årlige beretninger om  \r\n\r\n bevillingskontrollen indeholder orientering om principielle problemer i  \r\n\r\n forbindelse med regnskabsmæssige forklaringer. Beretningen for 1988, der  \r\n\r\n påregnes at ville foreligge trykt i april måned 1990, fordeles fra  \r\n\r\n statsrevisorernes sekretariat gennem Folketingets administration. Yderligere  \r\n\r\n eksemplarer kan fås hos Rigsrevisionen. </P>  \r\n\r\n<P>I. Regnskabsoversigter. </P>  \r\n\r\n<P CLASS=PUNKT> <B>2.</B> SCR-uddata nr. 7910, 7920 og 7930, &#187;Afvigelser  \r\n\r\n mellem regnskab og bevillinger&#171; på henholdsvis institutions-,  \r\n\r\n institutionsområde- og paragrafniveau indsendes til Rigsrevisionen  \r\n\r\n (SCR-brugervejledningens fordelingsliste, afsnit 14.2.). </P>  \r\n\r\n<P>II. Regnskabsmæssige forklaringer. </P>  \r\n\r\n<P CLASS=PUNKT> <B>3.</B> For enhver væsentlig afvigelse mellem bevillings-  \r\n\r\n og regnskabstal skal der afgives regnskabsmæssig forklaring. Ved vurderingen  \r\n\r\n af om en afvigelse er væsentlig, må såvel den procentvise som den  \r\n\r\n beløbsmæssige afvigelse tages i betragtning. Hvor der er tvivl, bør der  \r\n\r\n afgives regnskabsmæssig forklaring. Ministeriet bør således uopfordret  \r\n\r\n medtage de oplysninger, som er relevante når det nærmere indhold af  \r\n\r\n bevillingsadministrationen i ministeriet skal bedømmes. </P>  \r\n\r\n<P>Karakteren af de regnskabsmæssige forklaringer afhænger i øvrigt af,  \r\n\r\n hvilken styrelse der er tale om. </P>  \r\n\r\n<P>Der gives således særlige oplysninger for nettostyrede statsvirksomheder  \r\n\r\n og indtægtsdækket virksomhed, jf. nedenfor pkt. 8 og 9. Nettostyrede  \r\n\r\n statsvirksomheder afgiver endvidere de oplysninger, der er omtalt i pkt. 4-7,  \r\n\r\n men med de modifikationer, som karakteren af virksomheden giver anledning  \r\n\r\n til. </P>  \r\n\r\n<P>Andre styrelser afgiver disse oplysninger fuldt ud. </P>  \r\n\r\n<P CLASS=PUNKT> <B>4.</B> Med hensyn til driftsudgifter (standardkontiene  \r\n\r\n 01-39) gives der forklaring i følgende tilfælde: </P>  \r\n\r\n<UL CLASS=PLAIN-LIST>  \r\n\r\n<LI>a) Såfremt der er væsentlige afvigelser mellem bevillings- og  \r\n\r\n regnskabstal for den samlede rammebevilling eller inden for hver af følgende  \r\n\r\n 2 rammer: </LI>  \r\n\r\n</UL>  \r\n\r\n<P>- standardkontiene 01-04 (lønsummen) </P>  \r\n\r\n<P>- standardkontiene 06-39 (driftsudgifter i øvrigt). </P>  \r\n\r\n<P>Der skal således ikke afgives forklaring, blot fordi enkelte standardkonti  \r\n\r\n inden for rammen udviser afvigelser. Forklaring på afvigelser for hele rammen  \r\n\r\n kan dog tage udgangspunkt i mer- eller mindreforbrug på standardkonti. </P>  \r\n\r\n<UL CLASS=PLAIN-LIST>  \r\n\r\n<LI>b) Såfremt personaleforbruget har oversteget personalebevillingerne i  \r\n\r\n Anmærkninger II til bevillingslovene. </LI>  \r\n\r\n<LI>c) Såfremt der i 1989 er sket forbrug af beløb, der på  \r\n\r\n tillægsbevillingsloven er reserveret til senere anvendelse i medfør af  \r\n\r\n budgetvejledningens pkt. 61.22. </LI>  \r\n\r\n<LI>d) Såfremt omfanget af supplerende mindre virksomhed afviger væsentligt  \r\n\r\n fra det bevilgede, jf. budgetvejledningens pkt. 51.21. </LI>  \r\n\r\n</UL>  \r\n\r\n<P CLASS=PUNKT> <B>5.</B> Vedrørende driftsindtægter afgives der  \r\n\r\n regnskabsmæssig forklaring, såfremt indtægterne pr. standardkonto afviger  \r\n\r\n væsentligt fra specifikationerne i Anmærkninger I til bevillingslovene. </P>  \r\n\r\n<P CLASS=PUNKT> <B>6.</B> For anlægsbevillinger i form af enkeltprojekter og  \r\n\r\n puljebevillinger afgives regnskabsmæssig forklaring ved væsentlige afvigelser  \r\n\r\n mellem bevillings- og regnskabstal for det enkelte projekt, eller hvis der i  \r\n\r\n øvrigt er væsentlige projektændringer eller væsentlige ændringer med hensyn  \r\n\r\n til totaludgifter og færdiggørelsestidspunkt. </P>  \r\n\r\n<P>For konti vedrørende rådighedsbevillinger afgives der regnskabsmæssig  \r\n\r\n forklaring ved merforbrug og væsentlige mindreforbrug i forhold til det  \r\n\r\n bevilgede. </P>  \r\n\r\n<P CLASS=PUNKT> <B>7.</B> Der afgives endvidere regnskabsmæssig forklaring  \r\n\r\n såfremt: </P>  \r\n\r\n<P>-der er sket afvigelser fra bevillingsforudsætningerne (formål,  \r\n\r\n aktivitets-eller serviceniveau m.m.) - så vidt muligt udtrykt kvantitativt. I  \r\n\r\n den forbindelse bør der redegøres for afvigelser fra de oplysninger om  \r\n\r\n udviklingen i aktivitet og ressourceforbrug, der er givet i tabelform, i  \r\n\r\n Anmærkninger II til finanslovforslaget for 1989. </P>  \r\n\r\n<P>-der er sket ændringer i regnskabsmæssige principper, eller der har været  \r\n\r\n andre forhold, der har betydning for vurderingen af regnskabet for 1989.  \r\n\r\n Herunder f.eks. væsentlige forskydninger på statuskontiene (90-99). </P>  \r\n\r\n<P>-der i 1989 er sket forbrug af midler, der ifølge tillægsbevillingsloven  \r\n\r\n søges genbevilget. </P>  \r\n\r\n<P CLASS=PUNKT> <B>8.</B> For nettostyrede statsvirksomheder redegøres for  \r\n\r\n afvigelser ud over de tilladte udsving i nettotal og for ændringer i forhold  \r\n\r\n til oplysningerne i Anmærkninger II til bevillingslovene om produktion,  \r\n\r\n produktivitet, afsætning og serviceniveauer m.v., (jf. bl.a. foran, pkt. 7)  \r\n\r\n samt i driftsresultatet. </P>  \r\n\r\n<P>Der ønskes endvidere en opstilling, der klart viser resultatet af årets  \r\n\r\n nettostyringsforløb, dvs. en specificeret redegørelse for afvigelser i  \r\n\r\n forhold til det forventede forløb i Anm. II til  \r\n\r\n tillægsbevillingslovforslaget. </P>  \r\n\r\n<P CLASS=PUNKT> <B>9.</B> For indtægtsdækket virksomhed oplyses der om  \r\n\r\n beregningen af årets endelige resultat, jf. Finansministeriets cirkulære af  \r\n\r\n 22. september 1988 om adgangen til at udføre indtægtsdækket virksomhed, jf.  \r\n\r\n §§ 18 og 22. Det oplyses særskilt hvor store udgifter og indtægter, der  \r\n\r\n vedrører aktiviteter undtaget fra reglerne om ikke-disponibel andel af  \r\n\r\n omsætningen. </P>  \r\n\r\n<P>Der oplyses om væsentlige ændringer i forhold til bevillingslovenes  \r\n\r\n oplysninger om aktiviteternes art og omfang. </P>  \r\n\r\n<P>Der afgives forklaring, såfremt indtægter og/eller udgifter afviger  \r\n\r\n væsentligt fra bevillingerne, eller såfremt den indtægtsdækkede virksomhed  \r\n\r\n har givet underskud. </P>  \r\n\r\n<P CLASS=PUNKT> <B>10.</B> Det bemærkes, at statsrevisorerne som fast praksis  \r\n\r\n foretager påtale, hvis forklaringerne ikke er korrekte og fyldestgørende.  \r\n\r\n</P>  \r\n\r\n<P>III. Særlige specifikationer og bilag. </P>  \r\n\r\n<P CLASS=PUNKT> <B>11.</B> For udgifter bogført på hovedkonto:  \r\n\r\n &#187;Midlertidige kommissioner og udvalg&#171; afgives der en oversigt over  \r\n\r\n hvert enkelt udvalg m.v., der har medført udgifter i finansåret over 100.000  \r\n\r\n kr. Den officielle udvalgs- eller kommissionsbetegnelse bedes anvendt og dato  \r\n\r\n for nedsættelsen anført. </P>  \r\n\r\n<P CLASS=PUNKT> <B>12.</B> Som det fremgik af Rigsrevisionens  \r\n\r\n bevillingskontrolberetning for 1988, s. 8, forelå der for væsentlige områder  \r\n\r\n og for en række nyetablerede store institutioner stadig ikke godkendte  \r\n\r\n regnskabsinstrukser. Rigsrevisionen henstiller, at der senest samtidig med  \r\n\r\n indsendelse af de regnskabsmæssige forklaringer fremsendes  \r\n\r\n regnskabsinstrukser, der er godkendt - som hovedregel af departementerne.  \r\n\r\n Såfremt dette ikke er sket, er en nærmere redegørelse nødvendig. </P>  \r\n\r\n<P CLASS=PUNKT> <B>13.</B> Yderligere eksemplarer af nærværende  \r\n\r\n cirkulæreskrivelse kan rekvireres ved henvendelse til Rigsrevisionens 1.  \r\n\r\n kontor, tlf. 33 92 84 00, lokal 28580. </P>  \r\n\r\n<P>J. Mohr. </P>  \r\n\r\n<P>/Morten Levysohn. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19902330154"
        },
        {
            "displayName": "Entydig dokumentidentifikation",
            "displayValue": "CM000178"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "23301"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "07/03/1990"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsrevisionen"
        },
        {
            "displayName": "Ressortministeriets journalnummer",
            "displayValue": "1.kt.j.nr.900-1-90"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}