{
    "id": 111271,
    "title": "1992 LSF 53   FORSLAG TIL LOV OM OPHÆVELSE AF LOV OM BUTIKSTID (AFSKAFFELSE AF   LUKKELOVEN) LOV OM BUTIKSTID, JF. LOVBEKENDTGØRELSE NR. 558 AF 18. AUGUST   1989, SOM ÆNDRET VED LOV NR. 478 AF 24. JUNI 1992, OPHÆVES MED VIRKNING FRA   1. JULI 1993. ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 53 </P>  \r\n\r\n<P></P>  \r\n\r\n<P>Forslag til Lov om ophævelse af lov om butikstid (Afskaffelse af  \r\n\r\n lukkeloven) Lov om butikstid, jf. lovbekendtgørelse nr. 558 af 18. august  \r\n\r\n 1989, som ændret ved lov nr. 478 af 24. juni 1992, ophæves med virkning fra  \r\n\r\n 1. juli 1993. </P>  \r\n\r\n<P></P>  \r\n\r\n<P>Fremsat af Annette Just (FP) Kim Behnke (FP) Kirsten Jacobsen (FP) Pia  \r\n\r\n Kjærsgaard (FP) </P>  \r\n\r\n<P></P>  \r\n\r\n<P>den 21. oktober 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <I>Bemærkninger til lovforslaget</I>  </P>  \r\n\r\n<P>Lovforslaget er en genfremsættelse af lovforslag nr. L 55 fra  \r\n\r\n folketingsåret 1991-92 (jf. Folketingstidende 1991-92 forhandlingerne sp.  \r\n\r\n 682, 3096, 7676 og 7773, tillæg A, sp. 1031 og tillæg B, sp. 677). </P>  \r\n\r\n<P>Den nuværende lovgivning om butiksåbningstid bygger i det væsentlige på  \r\n\r\n flertalsindstillingen i lukkelovskommissionens betænkning nr. 735 fra 1975.  \r\n\r\n Kommissionsbetænkningen tog sit udgangspunkt i en række undersøgelser, som  \r\n\r\n blev gennemført ved forskningsinstitutioner m.fl., herunder bl.a.  \r\n\r\n undersøgelser af udvalgte butikkers belastning i henseende til kundebesøg og  \r\n\r\n omsætning, forbrugerønsker, turisternes behov, prisdannelsesforløb ved  \r\n\r\n ændringer i butikstid, virkninger på trivsel og arbejdstid for  \r\n\r\n personalegrupper m.v. </P>  \r\n\r\n<P>Der var i lukkelovskommissionen stærkt divergerende opfattelser af,  \r\n\r\n hvordan lukkelovgivningen burde udformes, men dog en generel frygt for, at  \r\n\r\n ophævelse eller væsentlig liberalisering af lovgivningen over et kort åremål  \r\n\r\n ville forstærke den strukturelle udvikling inden for detailhandelen med deraf  \r\n\r\n følgende utilsigtede og uhensigtsmæssige økonomiske og sociale virkninger  \r\n\r\n både for indehavere og for forbrugere. </P>  \r\n\r\n<P>På baggrund af lukkelovskommissionens indstilling vedtog Folketinget den  \r\n\r\n nugældende lukkelov af 1976, der indførte sondringen imellem almindelig  \r\n\r\n butikstid på hverdage kl. 6.00-17.30 og på lørdage 6.00-12.00. Senere - efter  \r\n\r\n et kommissionsarbejde i 1986-87 - ændredes loven med udvidelse af den  \r\n\r\n supplerende åbningstid fra 6 til 10 timer ugentlig til følge. </P>  \r\n\r\n<P>Fælles for arbejdet i de to kommissioner har været ønsket om at opretholde  \r\n\r\n en stærkt restriktiv lukkelovgivning og en tro på, at statsmagten er bedre  \r\n\r\n egnet til at fastsætte åbnings- og lukketider end de enkelte erhverv og den  \r\n\r\n enkelte erhvervsdrivende. Denne holdning er ikke i overensstemmelse med de  \r\n\r\n faktiske nutidige samfundsforhold, men er udtryk for en forældet og dogmatisk  \r\n\r\n tankegang. </P>  \r\n\r\n<P>De undersøgelser, der har været lagt til grund for  \r\n\r\n kommissionsbetænkningerne og lovgivningen, har da også vist sig på væsentlige  \r\n\r\n punkter at føre til urigtige følgeslutninger, hvilket bl.a. ses af, at det  \r\n\r\n ikke ved lovrestriktioner har været muligt at forhindre butiksdød i de  \r\n\r\n traditionelle detailhandelsområder og samtidig vækst omkring nye  \r\n\r\n indkøbscentrer. </P>  \r\n\r\n<P>Problemets kerne er, at behovet for at opretholde regler på dette område  \r\n\r\n ikke er til stede. Regler om butikslukketid havde for omkring hundrede år  \r\n\r\n siden det formål at indføre en maksimal arbejdsdag inden for handelsfagene,  \r\n\r\n der organisatorisk var svagere stillet end andre faggrupper. Den første  \r\n\r\n danske lukkelov fra 1904 bestemte, at butikker ikke måtte holde åbent på søn-  \r\n\r\n og helligdage, og i 1908 bestemtes det, at der i ugens første fem dage skulle  \r\n\r\n lukkes kl. 8 aften og om lørdagen kl. 11 aften. Senere er lovgivningen ændret  \r\n\r\n mange gange, men problemet er ikke i dag lovgivningens indhold, men dens  \r\n\r\n blotte eksistens. </P>  \r\n\r\n<P>Forslagsstillerne mener, at dansk detailhandel, herunder de berørte  \r\n\r\n medarbejdergrupper såvel som butiksindehavere, er bedst tjent med at kaste de  \r\n\r\n lænker af sig, som loven repræsenterer. Kun ved en fuldstændig ophævelse af  \r\n\r\n loven kan der opnås en frigørelse af de markedskræfter, der kan sikre en sund  \r\n\r\n og naturlig udvikling igennem et samspil mellem butikserhvervet som udbydere  \r\n\r\n og forbrugerne som efterspørgere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/10/1992"
        },
        {
            "displayName": "Accession",
            "displayValue": "199212K00053"
        },
        {
            "displayName": "Entydig dokumentidentifikation",
            "displayValue": "CL001961"
        },
        {
            "displayName": "Dato for førstegangsindlæggelse",
            "displayValue": "21/10/1992"
        },
        {
            "displayName": "Dato for indlæggelse",
            "displayValue": "21/10/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}