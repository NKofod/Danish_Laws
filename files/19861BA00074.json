{
    "id": 106187,
    "title": "1986 BSF 74   FORSLAG TIL FOLKETINGSBESLUTNING OM MÆRKNING AF ORGANISKE OPLØSNINGSMIDLER  ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 74",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 74 </P>  \r\n\r\n<P></P>  \r\n\r\n<P>Forslag til folketingsbeslutning om mærkning af organiske opløsningsmidler  \r\n\r\n</P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Tinning (VS) Gade  \r\n\r\n (SF) Lilli Gyldenkilde (SF) Ebba Strange (SF) </P>  \r\n\r\n<P></P>  \r\n\r\n<P>den 18. december 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til </P>  \r\n\r\n<P>1. at arbejde for, at de 13 organiske opløsningsmidler, som er </P>  \r\n\r\n<P>behandlet i miljøprojekt nr. 70 og 72, i alle EF-lande skal mærkes </P>  \r\n\r\n<P>på en sådan måde, at det afspejler faren for kroniske </P>  \r\n\r\n<P>hjerneskader, og </P>  \r\n\r\n<P>2. at gennemføre nationale mærkningsregler for disse 13 stoffers </P>  \r\n\r\n<P>vedkommende, hvis der ikke inden 1. januar 1988 er gjort </P>  \r\n\r\n<P>væsentlige fremskridt i forhandlingerne om disse stoffer. </P>  \r\n\r\n<P>Oprindeligt fremsat beslutningsforslag </P>  \r\n\r\n<P>Blad nr 380&amp;&amp;Folketinget pålægger regeringen omgående at sikre,  \r\n\r\n</P>  \r\n\r\n<P>AT Miljøministeriets regler om mærkning og klassificering af </P>  \r\n\r\n<P>organiske opløsningsmidler ændres i overensstemmelse med de </P>  \r\n\r\n<P>stramninger, Miljøstyrelsen foreslår i Miljøprojekt nr. 70/ 1986 </P>  \r\n\r\n<P>om Organiske Opløsningsmidler. Der skal således tages højde for og </P>  \r\n\r\n<P>advares om, at en række opløsningsmidler har kronisk neurotoksisk </P>  \r\n\r\n<P>virkning og kan resultere i kroniske hjerne- og nerveskader, </P>  \r\n\r\n<P>AT advarselsmærkningen skal afspejle faren for hjerneskader, og </P>  \r\n\r\n<P>AT risikosætningen R 48 &#187;Alvorlig sundhedsfare ved længere tids </P>  \r\n\r\n<P>påvirkning&#171; skal påføres etiketterne. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>I 1976 blev det for første gang anerkendt, at organiske </P>  \r\n\r\n<P>opløsningsmider kunne give hjerneskader. Over 2.000 danske </P>  \r\n\r\n<P>arbejdere har indtil nu fået erstatning for hjerneskader </P>  \r\n\r\n<P>forårsaget af arbejde med organiske opløsningsmidler. Dette er kun </P>  \r\n\r\n<P>toppen af isbjerget. Det tager lang tid at få erstatning, så det </P>  \r\n\r\n<P>virkelige antal skadede er betydelig større. </P>  \r\n\r\n<P>Det er videnskabeligt bevist, at påvirkning fra en lang række </P>  \r\n\r\n<P>opløsningsmidler kan resultere i hjerne- og nerveskader. Senest </P>  \r\n\r\n<P>har WHO bekræftet dette på en konference i København den 10.-14. </P>  \r\n\r\n<P>juni 1985: &#187;Clinical, epidemiological and experimental data </P>  \r\n\r\n<P>indicate that long-term occupational exposure to organic solvents </P>  \r\n\r\n<P>may cause adverse effect in the central and the peripheral nervous </P>  \r\n\r\n<P>systems.&#171; </P>  \r\n\r\n<P>Virkningen er desuden anerkendt af de danske myndigheder samt </P>  \r\n\r\n<P>myndighederne i Sverige, Norge og Finland. De øvrige EF-lande </P>  \r\n\r\n<P>anerkender kun denne virkning for få opløsningsmidler. Disse lande </P>  \r\n\r\n<P>mener, som danskerne gjorde før 1976, at særlig mange hjerneskader </P>  \r\n\r\n<P>hos malere må skyldes, at disse drikker mere end andre mennesker - </P>  \r\n\r\n<P>eller måske fra starten er mindre intelligente. </P>  \r\n\r\n<P>EF har lavet et såkaldt maksimumsdirektiv, der regulerer dette </P>  \r\n\r\n<P>område. Det betyder, at det enkelte land IKKE må stille strengere </P>  \r\n\r\n<P>krav end EF-direktivet. Det betyder for mærkningen, at der ikke må </P>  \r\n\r\n<P>tages hensyn til den hjerneskadende effekt på </P>  \r\n\r\n<P>advarselsetiketterne, fordi EF ikke anerkender en sådan effekt. </P>  \r\n\r\n<P>De danske mærkningsbestemmelser er baseret på de EF-direktiver, der </P>  \r\n\r\n<P>vedrører lovgivningen om klassificering, emballering og </P>  \r\n\r\n<P>etikettering af farlige stoffer. Den eksisterende klassificering </P>  \r\n\r\n<P>er bestemt af Miljøministeriets bekendtgørelse nr. 566 af 14. </P>  \r\n\r\n<P>oktober 1983 om klassificering, emballering og mærkning af farlige </P>  \r\n\r\n<P>kemiske produkter, der skal anvendes som opløsningsmidler, </P>  \r\n\r\n<P>bekendtgørelse nr. 82 af 21. februar 1986 om klassificering, </P>  \r\n\r\n<P>emballering, mærkning, salg og opbevaring af farlige kemiske </P>  \r\n\r\n<P>stoffer og produkter og bekendtgørelse nr. 803 af 3. december 1986 </P>  \r\n\r\n<P>af listen over farlige stoffer. </P>  \r\n\r\n<P>Miljøstyrelsen har netop offentliggjort 2 rapporter, der indeholder </P>  \r\n\r\n<P>dokumentation for, at 13 vigtige organiske opløsningsmidler kan </P>  \r\n\r\n<P>give kroniske hjerneskader, &#187;Miljøprojekt 70 og 72&#171;, udarbejdet  \r\n\r\n af </P>  \r\n\r\n<P>Arbejdsmedicinsk Klinik på Rigshospitalet ved læge Per Gregersen </P>  \r\n\r\n<P>og ingeniør Torben Bruun Hansen. Materialet skal bruges til </P>  \r\n\r\n<P>dokumentation for et dansk forslag over for EF-Kommissionen om at </P>  \r\n\r\n<P>forbedre den eksisterende klassificering og mærkning, så den </P>  \r\n\r\n<P>kommer til at afspejle faren for hjerneskader. </P>  \r\n\r\n<P>Vejen gennem EF-bureaukratiet er lang og trang. Behandlingen af </P>  \r\n\r\n<P>sagerne kan tage flere år. Forslagsstillerne mener, at den </P>  \r\n\r\n<P>dokumenterede viden skal komme arbejderne til gode nu, og at </P>  \r\n\r\n<P>Danmark af hensyn til sundheden skal gå i spidsen i EF og straks </P>  \r\n\r\n<P>gennemføre de mærkningsregler, som Miljøstyrelsen har peget på i </P>  \r\n\r\n<P>&#187;Miljøprojekt 70 og 72&#171;, også selv om dette måtte bringe Danmark  \r\n\r\n i </P>  \r\n\r\n<P>konflikt med EF. </P>  \r\n\r\n<P>Forslagsstillerne finder det utilstrækkeligt, at miljøministeren har </P>  \r\n\r\n<P>rejst spørgsmålet på Rådsmødet den 24. november 1986 for </P>  \r\n\r\n<P>miljøministre, og at ministeren nu prøver at finde en frivillig </P>  \r\n\r\n<P>løsning i Danmark, indtil en fælles EF-løsning måtte vise sig. Ord </P>  \r\n\r\n<P>er ikke nok. Der skal omgående handling til. </P>  \r\n\r\n<P>Den bedste løsning vil selvfølgelig være helt at fjerne de </P>  \r\n\r\n<P>sundhedsskadelige stoffer, og hertil må hjerneskadende stoffer </P>  \r\n\r\n<P>henhøre. Men når det ikke kan lade sig gøre, må det mindste dog </P>  \r\n\r\n<P>være, at arbejderne advares ordentligt om de farer, der er </P>  \r\n\r\n<P>forbundet med at arbejde med stofferne. </P>  \r\n\r\n<P>Derfor bør den nødvendige mærkning af opløsningsmidlerne foretages </P>  \r\n\r\n<P>nu, selv om forslagsstillerne er klar over, at dette ikke er </P>  \r\n\r\n<P>tilstrækkeligt i sig selv. Der må følges op med regler om </P>  \r\n\r\n<P>nedsættelse af grænseværdier, forbud mod anvendelse af de </P>  \r\n\r\n<P>farligste opløsningsmidler, øget kontrol med overholdelse af </P>  \r\n\r\n<P>Arbejdstilsynets og Miljøstyrelsens regler etc. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00074"
        },
        {
            "displayName": "Entydig dokumentidentifikation",
            "displayValue": "CL005011"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "74"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}