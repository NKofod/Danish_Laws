{
    "id": 106004,
    "title": "1985 BSF 44   FORSLAG TIL FOLKETINGSBESLUTNING OM EN UNDERSØGELSESKOMMISSION VEDRØRENDE   FORHOLDENE I AFGHANISTAN OG I DE AF ISRAEL BESATTE OMRÅDER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 44",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 44 </P>  \r\n\r\n<P></P>  \r\n\r\n<P>Forslag til folketingsbeslutning om en undersøgelseskommission vedrørende  \r\n\r\n forholdene i Afghanistan og i de af Israel besatte områder </P>  \r\n\r\n<P></P>  \r\n\r\n<P>Fremsat af Albrechtsen (VS) Anne Grete Holmsgård (VS) Lenger (VS)  \r\n\r\n Elisabeth Bruun Olesen (VS) Tinning (VS) </P>  \r\n\r\n<P></P>  \r\n\r\n<P>den 15. november 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at nedsætte en </P>  \r\n\r\n<P>undersøgelseskommission med det formål at undersøge </P>  \r\n\r\n<P>civilbefolkningens vilkår i det besatte Afghanistan og i de af </P>  \r\n\r\n<P>Israel besatte områder. Særlig skal følgende forhold undersøges: </P>  \r\n\r\n<P>a. Omfanget af overtrædelser af civiles rettigheder, krænkelser af </P>  \r\n\r\n<P>menneskerettighederne, deportationer, terrorhandlinger mod </P>  \r\n\r\n<P>befolkningen, forholdene i fængsler og lejre, behandlingen af </P>  \r\n\r\n<P>fanger m.v. </P>  \r\n\r\n<P>b. Antallet af omkomne som følge af okkupationerne. </P>  \r\n\r\n<P>c. Flygtningeproblemerne i og omkring de besatte områder. </P>  \r\n\r\n<P>d. Den israelske kolonisering i de besatte områder og dennes </P>  \r\n\r\n<P>konsekvenser for den palæstinensiske befolknings vilkår. </P>  \r\n\r\n<P>e. Omfanget af sovjetiske terrorbombninger og angreb på landsbyer i </P>  \r\n\r\n<P>Afghanistan. </P>  \r\n\r\n<P>Kommissionen skal gennem besøg i de besatte områder, afholdelse af </P>  \r\n\r\n<P>høringer, indsamling af materiale osv. belyse disse forhold og </P>  \r\n\r\n<P>afgive en samlet offentlig redegørelse. </P>  \r\n\r\n<P>Regeringen opfordres til at undersøge mulighederne for at oprette </P>  \r\n\r\n<P>kommissionen i samarbejde med andre lande, som ikke har alt for </P>  \r\n\r\n<P>nære relationer til de to besættelsesmagter. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Almindelige bemærkninger </P>  \r\n\r\n<P>Den israelske besættelse af Vestbredden, Golanhøjderne m.v. og den </P>  \r\n\r\n<P>sovjetiske besættelse af Afghanistan hører til blandt de groveste </P>  \r\n\r\n<P>krænkelser af princippet om den nationale selvbestemmelsesret, som </P>  \r\n\r\n<P>i øjeblikket finder sted. </P>  \r\n\r\n<P>Derfor har den palæstinensiske og den afghanske befolkning et særligt </P>  \r\n\r\n<P>krav på international støtte og ikke alene politisk støtte, men </P>  \r\n\r\n<P>også konkret humanitær støtte til enhver mulig mildning af de </P>  \r\n\r\n<P>utålelige forhold, som civilbefolkningen på grund af </P>  \r\n\r\n<P>okkupationerne lever under. </P>  \r\n\r\n<P>Begge de to besættelsesmagter følger krænkelsen af den nationale </P>  \r\n\r\n<P>selvbestemmelsesret op med vidtgående og stadige krænkelser af de </P>  \r\n\r\n<P>humanitære principper for civilbefolkningens rettigheder, som er </P>  \r\n\r\n<P>indeholdt i bl.a. FNs menneskerettighedserklæring, </P>  \r\n\r\n<P>Geneôvekonventionernes bestemmelser om civiles, såredes og fangers </P>  \r\n\r\n<P>rettigheder under krig osv. </P>  \r\n\r\n<P>Også dette indebærer, at den palæstinensiske befolkning og den </P>  \r\n\r\n<P>afghanske befolkning har et særligt krav på konkret international </P>  \r\n\r\n<P>støtte, et særligt krav på, at den internationale offentligheds </P>  \r\n\r\n<P>søgelys rettes mod disse forhold. </P>  \r\n\r\n<P>Her vil det have stor betydning, at et land som Danmark - helst, hvis </P>  \r\n\r\n<P>det kan lade sig gøre, i samarbejde med andre lande uden alt for </P>  \r\n\r\n<P>tætte relationer til stormagterne - opretter en </P>  \r\n\r\n<P>undersøgelseskommission, hvis resultater bør være både </P>  \r\n\r\n<P>gennemarbejdede, dybtgående, sammenfattende og ikke mindst </P>  \r\n\r\n<P>internationalt troværdige. </P>  \r\n\r\n<P>Det vil givetvis være nyttigt for en sådan kommission at undersøge </P>  \r\n\r\n<P>forholdene under to besættelsesmagter for at kunne drage </P>  \r\n\r\n<P>sammenligninger og få et større perspektiv at arbejde ud fra. </P>  \r\n\r\n<P>Selve undersøgelsesarbejdet vil i sig selv være en støtte til de </P>  \r\n\r\n<P>undertrykte folk. Kommissionen forudsættes at søge adgang til at </P>  \r\n\r\n<P>bese de besatte områder, undersøge forhold i lejre og fængsler, </P>  \r\n\r\n<P>bombede landsbyer, hospitaler osv. </P>  \r\n\r\n<P>Besættelsesmagterne vil givetvis være noget kølige over for disse </P>  \r\n\r\n<P>besøg af kommissionen, men den skal ikke lade sig affærdige. </P>  \r\n\r\n<P>Selve afholdelsen af høringer og indsamlingen af rapporter, </P>  \r\n\r\n<P>vidneforklaringer osv. vil også i sig selv være en støtte. </P>  \r\n\r\n<P>Det fremgår, at hovedsigtet med forslaget er humanitært. På det </P>  \r\n\r\n<P>politiske plan findes der i den ene konflikt kun en løsning, </P>  \r\n\r\n<P>nemlig at Sovjet trækker sig ud af Afghanistan (og at det i den </P>  \r\n\r\n<P>forbindelse så vidt overhovedet muligt søges undgået at Sovjets </P>  \r\n\r\n<P>indflydelse blot erstattes af en anden stormagt). I den anden </P>  \r\n\r\n<P>konflikt er den langsigtede løsning naturligvis mere kompliceret, </P>  \r\n\r\n<P>men på kort sigt og umiddelbart er løsningen for så vidt angår de </P>  \r\n\r\n<P>israelsk besatte områder enkel, nemlig at disse besættelser </P>  \r\n\r\n<P>bringes til ophør. </P>  \r\n\r\n<P>Både den afghanske og den palæstinensiske befolkning står i deres </P>  \r\n\r\n<P>befrielseskamp over for den størst tænkelige magtkoncentration, </P>  \r\n\r\n<P>henholdvis direkte over for Den røde Hær og den af USA </P>  \r\n\r\n<P>finansierede og støttede israelske krigsmagt. </P>  \r\n\r\n<P>For begge befolkninger gælder det, at de ikke har umiddelbar udsigt </P>  \r\n\r\n<P>til ved egne politiske og militære midler at kaste </P>  \r\n\r\n<P>besættelsesmagterne ud. </P>  \r\n\r\n<P>De må se frem til endnu en periode med undertrykkelse og store </P>  \r\n\r\n<P>afsavn, udemokratiske militære undtagelsestilstande, </P>  \r\n\r\n<P>flygtningelejre, tortur i fængsler, krigsofre osv. </P>  \r\n\r\n<P>Der findes allerede i dag en hel del tilgængeligt materiale om de to </P>  \r\n\r\n<P>okkupationer og forholdene under disse, men en række meget </P>  \r\n\r\n<P>væsentlige forhold er dog endnu ikke tilstrækkeligt belyst, f.eks. </P>  \r\n\r\n<P>spørgsmålet om antallet af civile ofre i Afghanistan, hvor </P>  \r\n\r\n<P>Information den 22. december 1984 kunne oplyse, at mindst en </P>  \r\n\r\n<P>million menes dræbt under sovjetiske terrorbombardementer og </P>  \r\n\r\n<P>repressalier, mens det i bogen &#187;Konflikternes Verden&#171;, Røde Kors  \r\n\r\n</P>  \r\n\r\n<P>1985, oplyses, at &#187;over 100.000&#171; er dræbt i konflikten. </P>  \r\n\r\n<P>Blandt de dårligt belyste forhold kan også nævnes forholdene i de </P>  \r\n\r\n<P>områder af Libanon, som har været under israelsk besættelse (og de </P>  \r\n\r\n<P>områder, der fortsat holdes af israelske lydstyrker). </P>  \r\n\r\n<P>Mange kilder har her oplyst om israelske massakrer (der tænkes ikke </P>  \r\n\r\n<P>her på massakrerne i Sabra- og Shatilalejrene). Bl.a. </P>  \r\n\r\n<P>dokumenterede TV-avisen den 24. marts 1985 gennem en fremragende </P>  \r\n\r\n<P>og afskyvækkende optagelse, at israelske styrker som led i en </P>  \r\n\r\n<P>hævnaktion foretog en massakre mod en landsby og nedskød civile. </P>  \r\n\r\n<P>Også omfanget af tortur i de israelske fængsler på Vestbredden er </P>  \r\n\r\n<P>utilstrækkeligt belyst, fordi der lægges hindringer i vejen for </P>  \r\n\r\n<P>opklaringsarbejdet. </P>  \r\n\r\n<P>Endvidere må virkningerne af den i august gennemførte skærpede </P>  \r\n\r\n<P>sikkerhedslovgivning for den besatte vestbred, som bl.a. giver </P>  \r\n\r\n<P>militæret øget adgang til at internere (administrativ arrest), </P>  \r\n\r\n<P>udvide fængslerne osv., nøje belyses. </P>  \r\n\r\n<P>Statsministeren har over for Israel udtrykt kritik af disse forhold </P>  \r\n\r\n<P>(se Berlingske Tidende den 6. september 1985). </P>  \r\n\r\n<P>Også forlydender om, at afghanske børn tvangsforflyttes til Sovjet </P>  \r\n\r\n<P>til opdragelse uden deres forældres godkendelse eller viden herom </P>  \r\n\r\n<P>(se Information den 6. august 1985) må nøje undersøges, ligesom </P>  \r\n\r\n<P>omfanget af krænkelser af Røde Kors-mærket f.eks. i forbindelse </P>  \r\n\r\n<P>med bombninger af hospitaler må kortlægges (se Information den 17. </P>  \r\n\r\n<P>september 1985). </P>  \r\n\r\n<P>Bemærkninger vedrørende undersøgelseskommissionens arbejde </P>  \r\n\r\n<P>Den under beslutningsforslagets litra a nævnte undersøgelse </P>  \r\n\r\n<P>vedrørende krænkelser af civiles, fangers og såredes rettigheder </P>  \r\n\r\n<P>bør omfatte overtrædelser af bl.a. følgende folkeretlige </P>  \r\n\r\n<P>bestemmelser: </P>  \r\n\r\n<P>- Geneôvekonventionerne om beskyttelse af ofre for væbnet konflikt, </P>  \r\n\r\n<P>om behandling af krigsfanger, om syge og sårede civile, om </P>  \r\n\r\n<P>besættelsesmagtens behandling af civile og internerede, om </P>  \r\n\r\n<P>respekten for Røde Kors-mærket osv. </P>  \r\n\r\n<P>- FN-konventionerne vedrørende flygtninge, afskaffelse af alle </P>  \r\n\r\n<P>former for racediskrimination, om tortur og anden grusom, </P>  \r\n\r\n<P>umenneskelig eller nedværdigende behandling eller straf. </P>  \r\n\r\n<P>FN-deklarationen om beskyttelse mod tortur,, FNs </P>  \r\n\r\n<P>menneskerettighedserklæring osv. </P>  \r\n\r\n<P>Ifølge det tilgængelige offentlige materiale om de to </P>  \r\n\r\n<P>besættelsesmagters optræden er der sket omfattende krænkelser af </P>  \r\n\r\n<P>de ovennævnte konventioner i de okkuperede områder. </P>  \r\n\r\n<P>Kommissionen bør sammensættes af mennesker, der ikke har hverken </P>  \r\n\r\n<P>stærkt proamerikanske, prozionistiske eller prosovjetiskke </P>  \r\n\r\n<P>tilbøjeligheder, i hvert fald mennesker, som uforfærdet vil gå i </P>  \r\n\r\n<P>lag med opgaven og ikke vige tilbage for de vanskeligheder, den </P>  \r\n\r\n<P>givetvis vil medføre. </P>  \r\n\r\n<P>Det skal understreges, at det naturligvis vil være udmærket og godt </P>  \r\n\r\n<P>for undersøgelsens troværdighed, om der både deltager mennesker </P>  \r\n\r\n<P>med konservativ og med marxistisk grundholdning. </P>  \r\n\r\n<P>Der bør både deltage forskere og lægfolk. </P>  \r\n\r\n<P>Regeringen skal stille de nødvendige midler til rådighed for arbejdet </P>  \r\n\r\n<P>og om nødvendigt søge bevilling til dette. </P>  \r\n\r\n<P>Regeringen bør indbyde lande som Jugoslavien, Nicaragua, Østrig, New </P>  \r\n\r\n<P>Zealand og de øvrige nordiske lande til at deltage i oprettelsen </P>  \r\n\r\n<P>af kommissionen. </P>  \r\n\r\n<P>Sideløbende med afholdelse af høringer, indsamling af oplysninger </P>  \r\n\r\n<P>m.v. bør kommissionen udgive delrapporter over resultaterne. </P>  \r\n\r\n<P>Kommissionens arbejde skal afsluttes med en samlet rapport, der </P>  \r\n\r\n<P>skal tilgå regeringerne og parlamenterne i de lande, der har </P>  \r\n\r\n<P>oprettet kommissionen, og som skal offentliggøres på </P>  \r\n\r\n<P>besættelsesmagternes og de besatte folks sprog. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00044"
        },
        {
            "displayName": "Entydig dokumentidentifikation",
            "displayValue": "CL005643"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "44"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}