{
    "id": 107976,
    "title": "1986 BTL 110   BETÆNKNING OVER FORSLAG TIL LOV OM ÆNDRING AF LOV OM ETABLERING AF ET   SELSKAB TIL VARETAGELSE AF KULBRINTEAKTIVITETER I GRØNLAND    NR L 110 1986-87, 1. SAMLING BLAD NR 573 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 110",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 110 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om etablering af et  \r\n\r\n selskab til varetagelse af kulbrinteaktiviteter i Grønland <BR>  \r\n\r\n Nr L 110 1986-87, 1. samling Blad nr 573 </P>  \r\n\r\n<P></P>  \r\n\r\n<P>Afgivet af udvalget angående Grønlandslove </P>  \r\n\r\n<P></P>  \r\n\r\n<P>Afgivet: 19870218 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har i den </P>  \r\n\r\n<P>forbindelse stillet spørgsmål til ministeren for Grønland, som </P>  \r\n\r\n<P>denne har besvaret skriftligt. </P>  \r\n\r\n<P>Udvalgets spørgsmål og ministerens svar herpå er optrykt som bilag </P>  \r\n\r\n<P>til denne betænkning. </P>  \r\n\r\n<P>Herefter indstiller UDVALGET lovforslaget til VEDTAGELSE UÆNDRET. </P>  \r\n\r\n<P>Et MINDRETAL (Socialdemokratiets og Socialistisk Folkepartis </P>  \r\n\r\n<P>medlemmer af udvalget) ønsker samtidig at understrege, at Nunaoil </P>  \r\n\r\n<P>&amp; Minerals, hvor det er muligt, skal med så tidligt som muligt i </P>  \r\n\r\n<P>efterforskningsfasen, ikke mindst hvor det drejer sig om følsomme </P>  \r\n\r\n<P>mineraler som f.eks. uran, hvortil der knytter sig særlige </P>  \r\n\r\n<P>miljømæssige hensyn. Mindretallet lægger ligeledes vægt på, at der </P>  \r\n\r\n<P>tilføres Nunaoil &amp; Minerals yderligere kapital, hvilket jo er en </P>  \r\n\r\n<P>forudsætning for, at selskabet kan gå ind, hvor der ikke er tale </P>  \r\n\r\n<P>om fuld bæring. </P>  \r\n\r\n<P>KAREN THURØE HANSEN (KF) nfmd. IKAST (KF) ALICE BRASK (KF) </P>  \r\n\r\n<P>STEENHOLDT (GRØNL.) fmd. POVL BRØNDSTED (V) IVAR HANSEN (V) </P>  \r\n\r\n<P>BIRGITH MOGENSEN (CD) INGER STILLING PEDERSEN (KRF) SØREN </P>  \r\n\r\n<P>HANSEN (S) ARNE JENSEN (S) SØREN B. JØRGENSEN (S) PREBEN </P>  \r\n\r\n<P>LANGE (S) TOVE LINDBO LARSEN (S) HENNING NIELSEN (S) </P>  \r\n\r\n<P>MARGRETE AUKEN (SF) PELLE VOIGT (SF) LONE DYBKJÆR (RV) </P>  \r\n\r\n<P>Partierne FP og VS havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>Udvalgets spørgsmål til ministeren for Grønland og dennes svar herpå </P>  \r\n\r\n<P>SPØRGSMåL NR. 1: </P>  \r\n\r\n<P>Vil ministeren sikre, at Nunaoil &amp; Minerals får mulighed for at gå  \r\n\r\n</P>  \r\n\r\n<P>ind i alle nye tilladelser ved, at der indsættes en option i nye </P>  \r\n\r\n<P>forundersøgelsestilladelser og efterforskningskoncessioner? </P>  \r\n\r\n<P>SVAR: </P>  \r\n\r\n<P>Spørgsmålet om etablering af en dansk/grønlandsk offentlig deltagelse </P>  \r\n\r\n<P>i aktiviteter vedrørende andre mineralske råstoffer end kulbrinter </P>  \r\n\r\n<P>har været drøftet i det dansk/grønlandske fællsråd vedrørende </P>  \r\n\r\n<P>mineralske råstoffer i Grønland, senest i oktober 1986. </P>  \r\n\r\n<P>På denne baggrund har landsstyret og jeg besluttet at søge udvidet </P>  \r\n\r\n<P>rammerne for den virksomhed, der kan udøves af Nunaoil A/S, gennem </P>  \r\n\r\n<P>det nu forelagte lovforslag og tilsvarende lovgivning i Grønland. </P>  \r\n\r\n<P>I konsekvens heraf søges der nu i alle forundersøgelsestilladelser og </P>  \r\n\r\n<P>efterforskningskoncessioner indføjet en optionsbestemmelse, </P>  \r\n\r\n<P>hvorefter de dansk/grønlandske myndigheder eller et af disse </P>  \r\n\r\n<P>udpeget selskab kan indtræde som deltager i aktiviteterne med en </P>  \r\n\r\n<P>andel på maksimalt 25 pct. på ikke-&#187;carried&#171;-basis ved indgåelse  \r\n\r\n</P>  \r\n\r\n<P>af samarbejdsaftale med bevillingshaveren. Der forestår imidlertid </P>  \r\n\r\n<P>stadig et arbejde med at konkretisere indholdet og rækkevidden af </P>  \r\n\r\n<P>en sådan optionsbestemmelse i forhold til de private selskaber. </P>  \r\n\r\n<P>Jeg påregner, at denne fremgangsmåde vil fortsætte fremover, men går </P>  \r\n\r\n<P>også ud fra, at der ved fællesrådets behandling af de enkelte </P>  \r\n\r\n<P>ansøgninger om forundersøgelsestilladelser og </P>  \r\n\r\n<P>efterforskningskoncessioner foretages en konkret vurdering af </P>  \r\n\r\n<P>behovet for at indsætte en sådan optionsbestemmelse. </P>  \r\n\r\n<P>Samtidig må jeg gøre opmærksom på, at den grønlandske råstofordning </P>  \r\n\r\n<P>indebærer, at Grønlands landsstyre og ministeren for Grønland skal </P>  \r\n\r\n<P>være enige om bl.a. meddelelse af forundersøgelsestilladelser og </P>  \r\n\r\n<P>eneretskoncessioner samt disses indhold. Jeg har således ikke </P>  \r\n\r\n<P>mulighed for at tilkendegive, at jeg altid og ubetinget vil sikre, </P>  \r\n\r\n<P>at sådanne optionsbestemmelser indsættes, men jeg kan </P>  \r\n\r\n<P>tilkendegive, at jeg er indstillet på at medvirke hertil i alle </P>  \r\n\r\n<P>situationer, hvor dette anbefales af fællesrådet vedrørende </P>  \r\n\r\n<P>mineralske råstoffer i Grønland, og hvor dette samtidig har </P>  \r\n\r\n<P>tilslutning af Grønlands landsstyre. </P>  \r\n\r\n<P>SPØRGSMåL NR. 2: </P>  \r\n\r\n<P>Er ministeren indstillet på at udvide aktiekapitalen i Nunaoil &amp; </P>  \r\n\r\n<P>Minerals, så at selskabet får mulighed for at gå ind i </P>  \r\n\r\n<P>koncessioner, hvor der ikke er tale om fuld bæring? </P>  \r\n\r\n<P>SVAR: </P>  \r\n\r\n<P>I konsekvens af min besvarelse af spørgsmål nr. 1 kan jeg </P>  \r\n\r\n<P>tilkendegive, at jeg er principielt positivt indstillet overfor at </P>  \r\n\r\n<P>deltage i en udvidelse af aktiekapitalen i Nunaoil A/S med henblik </P>  \r\n\r\n<P>på selskabets deltagelse i aktiviteter vedrørende mineralske </P>  \r\n\r\n<P>råstoffer, hvor det ikke er muligt fuldt ud at opnå en deltagelse </P>  \r\n\r\n<P>på &#187;carried&#171;-basis. </P>  \r\n\r\n<P>En naturlig forudsætning vil dog her være, at Grønlands landsstyre </P>  \r\n\r\n<P>tilsvarende er indstillet på at deltage i en sådan udvidelse af </P>  \r\n\r\n<P>aktiekapitalen. Endvidere vil jeg naturligvis lægge vægt på, om </P>  \r\n\r\n<P>der foreligger efterforskningsprojekter, hvor det af fællesrådet </P>  \r\n\r\n<P>vedrørende mineralske råstoffer i Grønland vurderes at være </P>  \r\n\r\n<P>hensigtsmæssigt, at der etableres en offentlig deltagelse </P>  \r\n\r\n<P>eventuelt allerede i efterforskningsfasen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00110"
        },
        {
            "displayName": "Entydig dokumentidentifikation",
            "displayValue": "CL005250"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "110"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}