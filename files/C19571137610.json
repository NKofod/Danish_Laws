{
    "id": 50974,
    "title": "Cirkulæreskrivelse til politidirektøren og politimestrene om beskikkelse af polititjenestemænd til førerprøver m.v.(* 1) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11376 af 27/04/1957",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse til politidirektøren og  \r\n\r\n politimestrene om beskikkelse af polititjenestemænd til førerprøver m.v.(* 1)  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Hoslagt fremsendes nogle eksemplarer af lov nr. 122 af 12. april 1957 om  \r\n\r\n ændring af færdselsloven, der træder i kraft den 1. maj 1957. </P>  \r\n\r\n<P>I. Løn. </P>  \r\n\r\n<P>Loven fastsætter en ændret vederlagsordning for justitsministeriets  \r\n\r\n motorsagkyndige, der får valget mellem fast løn (§ 75 B) og gebyrandele (§ 75  \r\n\r\n C). Justitsministeriet har som tidligere meddelt anmodet de sagkyndige om at  \r\n\r\n meddele ministeriet, hvilken ordning de foretrækker, og der vil på grundlag  \r\n\r\n heraf for hver af de sagkyndige blive givet meddelelse om beregning og  \r\n\r\n udbetaling af løn eller gebyrandele. Udbetaling efter den nye ordning sker  \r\n\r\n første gang ved udgangen af maj måned 1957. </P>  \r\n\r\n<P>II. Beskikkelse af polititjenestemænd til førerprøver. </P>  \r\n\r\n<P>Som det fremgår af den i marts 1955 afgivne betænkning om de  \r\n\r\n motorsagkyndiges ansættelses- og lønforhold, som ligger til grund for den nu  \r\n\r\n gennemførte ændring af færdselslovens § 75, har justitsministeriet tilsagt de  \r\n\r\n motorsagkyndige, at man vil søge at tilrettelægge deres arbejdsmængde  \r\n\r\n således, at den nogenlunde svarer til en bruttogebyrmængde på 35.000 kr. om  \r\n\r\n året. De motorsagkyndige, der vælger aflønning efter lovens stk. 6, vil dog  \r\n\r\n kun kunne opnå den i loven anførte maksimale indtægt ved en bruttogebyrmængde  \r\n\r\n på ca. 42.700 kr., og deres arbejdsmængde bør, såfremt de ønsker det, såvidt  \r\n\r\n muligt tilrettelægges således, at den nogenlunde svarer til denne  \r\n\r\n gebyrmængde. </P>  \r\n\r\n<P>Der vil herefter for nogle motorsagkyndiges vedkommende blive spørgsmål om  \r\n\r\n at søge deres arbejdsmængde begrænset, medens andre motorsagkyndige i det  \r\n\r\n omfang, der er praktisk mulighed derfor, bør have deres arbejdsmængde  \r\n\r\n udvidet. </P>  \r\n\r\n<P>En begrænsning af arbejdsmængden for en motorsagkyndig bør i første række  \r\n\r\n - hvor mulighed herfor er tilstede - ske ved, at en del af hans arbejdsmængde  \r\n\r\n overføres til en nabomotorsagkyndig, hvis arbejdsbyrde er mindre end anført.  \r\n\r\n Hvor en sådan ordning gennemføres, bør det praktiske arrangement træffes  \r\n\r\n efter aftale mellem de pågældende politimestre og motorsagkyndige. Forslag om  \r\n\r\n sådanne ordninger bedes forelagt justitsministeriet til godkendelse og  \r\n\r\n foretagelse af de fornødne ændringer i de meddelte beskikkelser. </P>  \r\n\r\n<P>Hvor en påkrævet aflastning af en motorsagkyndig ikke kan ske på denne  \r\n\r\n måde, kan der af justitsministeriet beskikkes særligt uddannede  \r\n\r\n polititjenestemænd til helt eller delvis at overtage førerprøverne i kredsen.  \r\n\r\n Indstilling herom må ligeledes indsendes til justitsministeriet efter  \r\n\r\n forhandling med den motorsagkyndige. Hvor nogen i kredsen stationeret  \r\n\r\n polititjenestemand er uddannet til afholdelse af førerprøver, bør han  \r\n\r\n indstilles til beskikkelse. </P>  \r\n\r\n<P>Efter omstændighederne vil det kunne være hensigtsmæssigt, at der mellem  \r\n\r\n politimestre i nabokredse træffes aftale om, at en polititjenestemand  \r\n\r\n afholder førerprøver i begge kredse. </P>  \r\n\r\n<P>Hvor sådan beskikkelse finder sted, har politimesteren afgørelsen af, i  \r\n\r\n hvilket omfang polititjenestemanden skal beskæftiges med førerprøver.  \r\n\r\n Ordningen, der bør træffes efter forhandling med den motorsagkyndige, bør  \r\n\r\n tilrettelægges således, at muligheden for at udnytte polititjenestemandens  \r\n\r\n arbejdskraft i det omfang, han ikke beskæftiges med førerprøver, bevares i  \r\n\r\n videst mulig udstrækning. Omfanget af polititjenestemandens beskæftigelse med  \r\n\r\n førerprøver bør således bestemmes efter på forhånd fastlagte retningslinier.  \r\n\r\n Medens det vil kunne være rimeligt, at polititjenestemanden i højere grad  \r\n\r\n aflaster den motorsagkyndige i forårs- og sommersæsonen end i vinderhalvåret,  \r\n\r\n bør hans arbejdsmængde ikke forandres med korte mellemrum under hensyn til  \r\n\r\n det øjeblikkelige arbejdspres. </P>  \r\n\r\n<P>Førerprøver med motorvogn over 2.500 kg, førerprøver til omnibuskørsel  \r\n\r\n samt orienterende førerprøver med invalider og førerprøver med køretøjer, der  \r\n\r\n på grund af legemlige mangler hos aspiranten er indrettet på speciel måde,  \r\n\r\n bør altid foretages af den motorsagkyndige. Dette gælder også, hvor der i  \r\n\r\n medfør af § 55 i motorbekendtgørelsen af 30. juni 1932 på grund af formodning  \r\n\r\n om manglende kørefærdighed, stilles krav over for en førerbevisindehaver om  \r\n\r\n aflæggelse af ny køreprøve. </P>  \r\n\r\n<P>En polititjenestemand, der er beskikket til at afholde førerprøver, er som  \r\n\r\n andre polititjenestemænd alene underlagt politimesterens myndighed. Klager  \r\n\r\n over hans adfærd under prøverne og over de af ham trufne afgørelser om  \r\n\r\n prøvens resultat skal dog med en erklæring fra politimesteren  \r\n\r\n (politidirektøren) forelægges for justitsministeriet. </P>  \r\n\r\n<P>III. Kontorhold m.v. </P>  \r\n\r\n<P CLASS=PUNKT> <B>1.</B> Lokaler. </P>  \r\n\r\n<P>Loven medfører, at der af det offentlige skal stilles kontorlokale til  \r\n\r\n rådighed for den sagkyndige eller ydes ham godtgørelse for at stille en del  \r\n\r\n af hans egen bolig til rådighed som kontor. Der vil, for så vidt angår de  \r\n\r\n sagkyndige uden for København, fremkomme særskilt meddelelse om, hvorvidt der  \r\n\r\n skal stilles særlige lokaler (eventuelt i en politibygning) til rådighed for  \r\n\r\n den sagkyndige, eller om der skal ydes den sagkyndige godtgørelse for at have  \r\n\r\n kontor på bopælen - i sidste fald tillige om godtgørelsens størrelse. </P>  \r\n\r\n<P>I tilfælde, hvor der af det offentlige stilles kontorlokale til rådighed,  \r\n\r\n men hvor lokalet først tages i brug efter den 1. maj 1957, vil der for tiden  \r\n\r\n fra denne dato, til kontoret kan tages i brug, blive ydet den sagkyndige  \r\n\r\n godtgørelse for at have kontor på bopælen. </P>  \r\n\r\n<P CLASS=PUNKT> <B>2.</B> Medhjælp. </P>  \r\n\r\n<P>Endvidere skal den nødvendige kontormedhjælp for den sagkyndige betales af  \r\n\r\n det offentlige. Der vil uden for København enten blive givet den sagkyndige  \r\n\r\n adgang til i et af justitsministeriet i hvert enkelt tilfælde fastsat omfang  \r\n\r\n at beskæftige fremmed medhjælp, der lønnes efter de gældende regler for  \r\n\r\n statens beskæftigelse af kontormedhjælp, eller blive fastsat en godtgørelse  \r\n\r\n til den sagkyndiges hustru for medhjælp. </P>  \r\n\r\n<P>Indtil der for hver sagkyndig er truffet bestemmelse om, under hvilken  \r\n\r\n form medhjælp skal ydes, vil de sagkyndige i samme omfang som hidtil kunne  \r\n\r\n beskæftige fremmed medhjælp og få udgiften hertil godtgjort af det  \r\n\r\n offentlige, dog ikke udover de for midlertidigt ansatte kontorfunktionærer  \r\n\r\n ved politimesterembederne gældende timelønssatser. En eventuel godtgørelse  \r\n\r\n til en sagkyndigs hustru for medhjælp vil blive ydet med virkning fra den 1.  \r\n\r\n maj.1957. </P>  \r\n\r\n<P CLASS=PUNKT> <B>3.</B> Telefon, kontorartikler. </P>  \r\n\r\n<P>Fra den 1. maj 1957 at regne ydes der de motorsagkyndige godtgørelse for  \r\n\r\n udgiften til telefon på bopælen efter tilsvarende regler, som gælder  \r\n\r\n vedrørende tjenestetelefon på bopælen for politiets tjenestemænd. I områder  \r\n\r\n med centraler, hvor abonnementsafgiften ikke omfatter frisamtaler inden for  \r\n\r\n egen central, gælder reglerne i justitsministeriets cirkulæreskrivelse af 22.  \r\n\r\n november 1955. </P>  \r\n\r\n<P>Der leveres endvidere de motorsagkyndige det for deres virksomhed  \r\n\r\n nødvendige papir og kontorartikler, der indkøbes ved politiets  \r\n\r\n foranstaltning. For så vidt angår København sker der dog ingen ændring i den  \r\n\r\n gældende ordning. </P>  \r\n\r\n<P>Udgifterne til telefon og kontorartikler opføres i regnskabsoversigten  \r\n\r\n efter § 18-II-0-1-c og betegnes &#187;De motorsagkyndiges kontorhold&#171;. I  \r\n\r\n tilfælde, hvor en sagkyndig er beskikket for flere politikredse, afholdes  \r\n\r\n udgiften af politiet på det sted, hvor den sagkyndige bor. For så vidt angår  \r\n\r\n de sagkyndige i København og Københavns amtsrådskreds, afholdes udgiften til  \r\n\r\n telefon på bopælen dog af Københavns politi. </P>  \r\n\r\n<P>IV. Ferie m.v. </P>  \r\n\r\n<P>De motorsagkyndige har i henhold til ferieloven ret til 3 ugers ferie. Det  \r\n\r\n påhviler de motorsagkyndige at vikariere for sagkyndige i de tilgrænsende  \r\n\r\n kredse under ferie og i almindelighed også under kortvarige sygdomstilfælde.  \r\n\r\n Det forudsættes, at der som hidtil træffes aftale herom mellem de pågældende  \r\n\r\n sagkyndige og politimestrene. I tvivlstilfælde bedes spørgsmålet forelagt for  \r\n\r\n justitsministeriet. </P>  \r\n\r\n<P>---- </P>  \r\n\r\n<P>Der ydes de sagkyndige honorar og befordringsgodtgørelse for undersøgelse  \r\n\r\n af motorkøretøjer i anledning af færdselsuheld samt for landevejseftersyn  \r\n\r\n efter de hidtidige regler, jfr. justitsministeriets cirkulæreskrivelser af  \r\n\r\n 18. august 1949, 10. september 1949 og 28. marts 1956, afsnit I. </P>  \r\n\r\n<P>Hans Hækkerup </P>  \r\n\r\n<P>/Mogens Grau. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19571137610"
        },
        {
            "displayName": "Entydig dokumentidentifikation",
            "displayValue": "CM009800"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11376"
        },
        {
            "displayName": "År for udstedelse",
            "displayValue": "1957"
        },
        {
            "displayName": "Dato for underskrift",
            "displayValue": "27/04/1957"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "3. ktr. 1952 nr. 1. 189."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}