{
    "id": 71279,
    "title": "Bekendtgørelse af aftale af 9. december 1988 med Finland, Island, Norge og Sverige om den retlige stilling for fællesnordiske institutioner og deres ansatte ",
    "documentTypeId": "220",
    "isSagsforlobPeriodValid": false,
    "shortName": "BKI nr 65 af 09/08/1990",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse af aftale af 9. december 1988 med  \r\n\r\n Finland, Island, Norge og Sverige om den retlige stilling for fællesnordiske  \r\n\r\n institutioner og deres ansatte </H1>  \r\n\r\n<P></P>  \r\n\r\n<BR>  \r\n\r\n<P>Den 24. august 1989 har Danmark godkendt en i Stockholm den 9. </P>  \r\n\r\n<P>december 1988 undertegnet aftale mellem Danmark, Finland, Island, </P>  \r\n\r\n<P>Norge og Sverige om den retlige stilling for fællesnordiske </P>  \r\n\r\n<P>institutioner og deres ansatte. </P>  \r\n\r\n<P>Aftalen har følgende ordlyd: </P>  \r\n\r\n<P> <B>AFTALE </B></P>  \r\n\r\n<P>MELLEM </P>  \r\n\r\n<P>DANMARK, FINLAND, ISLAND, NORGE OG SVERIGE OM DEN RETLIGE STILLING FOR  \r\n\r\n FÆLLESNORDISKE INSTITUTIONER OG DERES ANSATTE </P>  \r\n\r\n<P> Danmarks, Finlands, Islands, Norges og Sveriges regeringer, </P>  \r\n\r\n<P>som er enige om at fremme det nordiske samarbejde, </P>  \r\n\r\n<P>som konstaterer, at der som et led i dette arbejde gennem Nordisk  \r\n\r\n Ministerråd er oprettet offentligretlige fællesnordiske institutioner med  \r\n\r\n nordisk ansat personale og forudsætter, at sådanne også vil blive oprettet i  \r\n\r\n fremtiden, </P>  \r\n\r\n<P>som finder det ønskeligt at få ensartede regler om disse institutioners  \r\n\r\n retsstilling, herunder løn- og arbejdsvilkår for institutionernes ansatte,  \r\n\r\n</P>  \r\n\r\n<P>er blevet enige om følgende: </P>  \r\n\r\n<P>Artikel 1 </P>  \r\n\r\n<P>Hver fællesnordisk institution, der er oprettet og finansieret af Nordisk  \r\n\r\n Ministerråd, er et selvstændigt retssubjekt med samme retlige handleevne som  \r\n\r\n andre juridiske personer i det land, hvor institutionen har sit sæde. Således  \r\n\r\n kan den erhverve og afhænde fast ejendom og løsøre samt være part i en  \r\n\r\n retssag. </P>  \r\n\r\n<P>Artikel 2 </P>  \r\n\r\n<P>I stillinger ved nordiske institutioner ansættes statsborgere i et af de  \r\n\r\n nordiske lande. Med Nordisk Ministerråds samtykke kan også statsborgere fra  \r\n\r\n andre lande ansættes. </P>  \r\n\r\n<P>Ved ansættelser i den enkelte institution skal man søge at opnå en rimelig  \r\n\r\n fordeling af de ledende stillinger mellem borgere fra de forskellige nordiske  \r\n\r\n lande. </P>  \r\n\r\n<P>Artikel 3 </P>  \r\n\r\n<P>Nordisk Ministerråd eller den Ministerrådet bemyndiger, fastsætter  \r\n\r\n arbejdsinstruks og reglement for personalet ved en nordisk institution. Af  \r\n\r\n reglementet skal det fremgå, hvilket eller hvilke organer der er  \r\n\r\n ansættelsesmyndighed for institutionen. </P>  \r\n\r\n<P>Før instruks eller reglement fastsættes, skal der gives vedkommende  \r\n\r\n personaleorganisationer lejlighed til at udtale sig. </P>  \r\n\r\n<P>Artikel 4 </P>  \r\n\r\n<P>Hver af de kontraherende stater forpligter sig til at lade tjenestetiden i  \r\n\r\n en institution medregne som tilsvarende statslig tjeneste udført i  \r\n\r\n hjemlandet. Statsansat personale, som får tidsbegrænset ansættelse ved en  \r\n\r\n institution, bevilges tjenestefrihed i den tid ansættelsen varer. </P>  \r\n\r\n<P>Ved tidsbegrænset ansættelse forstås ansættelse, der ikke overstiger otte  \r\n\r\n år. </P>  \r\n\r\n<P>Artikel 5 </P>  \r\n\r\n<P>Ansættelse ved en nordisk institution sker ved skriftlig aftale mellem  \r\n\r\n Nordisk Ministerråd eller den, som Ministerrådet udpeger, og den ansatte.  \r\n\r\n Dersom Ministerrådet ikke har truffet beslutning om andet, skal aftalen  \r\n\r\n udformes i overensstemmelse med den normalkontrakt, som Ministerrådet har  \r\n\r\n fastsat. </P>  \r\n\r\n<P>Ministerrådet fastsætter løn- og ansættelsesvilkår for personalet ved  \r\n\r\n fællesnordiske institutioner. Almindelige ansættelsesvilkår, der ikke er  \r\n\r\n omfattet af foranstående, fastsættes eller ændres efter forhandlinger mellem  \r\n\r\n den statslige myndighed, der har arbejdsgiveransvar for spørgsmål vedrørende  \r\n\r\n almindelige løn- og ansættelsesvilkår for statsansatte i det land, hvor  \r\n\r\n institutionen er beliggende, og repræsentanter for vedkommende  \r\n\r\n personaleorganisationer. Inden sådanne forhandlinger påbegyndes, skal  \r\n\r\n spørgsmålet behandles af det nordiske løn- og personaleudvalg. </P>  \r\n\r\n<P>Artikel 6 </P>  \r\n\r\n<P>Hvert tjenesteland forpligter sig til at optage ansatte ved  \r\n\r\n institutionerne som medlemmer i den statslige pensionsordning i  \r\n\r\n tjenestelandet på de samme vilkår, som gælder for tilsvarende stillinger  \r\n\r\n inden for statens tjeneste i tjenestelandet, såfremt ikke andet er aftalt med  \r\n\r\n den ansatte. </P>  \r\n\r\n<P>Overenskomster, som er eller måtte blive indgået mellem de nordiske lande  \r\n\r\n om samordning af rettigheder indtjent i statslige eller tilsvarende  \r\n\r\n pensionsordninger, skal også gælde for de ansatte ved institutionerne, som  \r\n\r\n har pensionsrettigheder i de nordiske lande, der har tiltrådt overenskomsten.  \r\n\r\n</P>  \r\n\r\n<P>Artikel 7 </P>  \r\n\r\n<P>Tvister om fortolkning eller anvendelse af en ansættelsesaftale skal  \r\n\r\n afgøres af et voldgiftsnævn, dersom parterne ikke kan blive enige om andet.  \r\n\r\n</P>  \r\n\r\n<P>Nedsættelse af et voldgiftsnævn sker på begæring af en af de tvistende  \r\n\r\n parter. Voldgiftsnævnet skal bestå af 3 medlemmer. Af disse udnævner hver af  \r\n\r\n de tvistende parter eet. De af parterne udnævnte medlemmer udnævner derefter  \r\n\r\n det tredie medlem, der bliver voldgiftsnævnets formand. Dersom de af parterne  \r\n\r\n udnævnte medlemmer ikke kan blive enige om, hvem der skal være det tredie  \r\n\r\n medlem skal formanden for arbejdsretten i tjenestelandet anmodes om at udpege  \r\n\r\n dette. </P>  \r\n\r\n<P>Voldgiftskendelsen skal afgives skriftligt og undertegnes af  \r\n\r\n voldgiftsnævnets medlemmer. </P>  \r\n\r\n<P>Voldgiftsnævnet fastsætter iøvrigt selv sine procedureregler. </P>  \r\n\r\n<P>Voldgiftsnævnets honorar fastsættes af Nordisk Ministerråd efter  \r\n\r\n indstilling fra nævnet. </P>  \r\n\r\n<P>Nævnet bestemmer hvorledes omkostningerne ved voldgiftsproceduren skal  \r\n\r\n fordeles mellem parterne. </P>  \r\n\r\n<P>Artikel 8 </P>  \r\n\r\n<P>Nordisk Ministerråd kan beslutte, at aftalen også bringes i anvendelse ved  \r\n\r\n institutioner, der ikke finansieres over det nordiske budget, men som på  \r\n\r\n anden måde har en fællesnordisk offentlig finansiering. </P>  \r\n\r\n<P>Nordisk Ministerråd kan beslutte, at bestemmelserne i denne aftale kun  \r\n\r\n delvis skal anvendes ved en bestemt institution. </P>  \r\n\r\n<P>Artikel 9 </P>  \r\n\r\n<P>Aftalen træder i kraft 30 dage efter den dag, da samtlige kontraherende  \r\n\r\n parter har givet det norske udenrigsministerium meddelelse om deres  \r\n\r\n godkendelse af aftalen. </P>  \r\n\r\n<P>Det norske udenrigsministerium underretter de øvrige kontraherende parter  \r\n\r\n om modtagelsen af disse meddelelser og om tidspunktet for aftalens  \r\n\r\n ikrafttrædelse. </P>  \r\n\r\n<P>Ved aftalens ikrafttrædelse bortfalder aftale af 31. januar 1974 mellem  \r\n\r\n Danmark, Finland, Island, Norge og Sverige om de ansattes retsstilling ved  \r\n\r\n nordiske institutioner. </P>  \r\n\r\n<P>Artikel 10 </P>  \r\n\r\n<P>En kontraherende part kan opsige aftalen ved skriftlig meddelelse herom  \r\n\r\n til det norske udenrigsministerium, som underretter de øvrige kontraherende  \r\n\r\n parter om modtagelsen af meddelelsen og om dens indhold. </P>  \r\n\r\n<P>En opsigelse gælder kun den part, som har afgivet den, og den får virkning  \r\n\r\n seks måneder efter den dag, da det norske udenrigsministerium har modtaget  \r\n\r\n meddelelsen om opsigelsen. </P>  \r\n\r\n<P>Artikel 11 </P>  \r\n\r\n<P>Originalteksten til denne aftale deponeres i det norske  \r\n\r\n udenrigsministerium, der tilstiller de øvrige kontraherende parter bekræftede  \r\n\r\n genparter heraf. </P>  \r\n\r\n<P>Til bekræftelse heraf har undertegnede befuldmægtigede repræsentanter  \r\n\r\n undertegnet denne aftale. </P>  \r\n\r\n<P>Udfærdiget i Stockholm den 9. december 1988 i eet eksemplar på dansk,  \r\n\r\n finsk, islandsk, norsk og svensk, hvilke tekster alle har samme gyldighed.  \r\n\r\n</P>  \r\n\r\n<P>For Danmarks regering: </P>  \r\n\r\n<P>Thor Pedersen </P>  \r\n\r\n<P>For Finlands regering: </P>  \r\n\r\n<P>Paul Gustafsson </P>  \r\n\r\n<P>For Islands regering: </P>  \r\n\r\n<P>Jon Sigurdsson </P>  \r\n\r\n<P>For Norges regering: </P>  \r\n\r\n<P>Bjarne Mørk Eidem </P>  \r\n\r\n<P>For Sveriges regering: </P>  \r\n\r\n<P>Mats Hellstrøm </P>  \r\n\r\n<P>Aftalen trådte i medfør af artikel 9 i kraft den 21. december 1989. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 9. august 1990  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Uffe Ellemann-Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/1990"
        },
        {
            "displayName": "Accession",
            "displayValue": "L19900006564"
        },
        {
            "displayName": "Entydig dokumentidentifikation",
            "displayValue": "CM030470"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "12/08/2004"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/08/1990"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. NMS j.nr. 39.0.4."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}