{
    "id": 155761,
    "title": "Ankestyrelsens principafgørelse S-2-87 om sygesikring - søfarende - begravelseshjælp - nærmeste pårørende - udgifter til hjemsendelse af personlige effekter - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9095 af 12/02/1987",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse S-2-87 om sygesikring - søfarende - begravelseshjælp - nærmeste pårørende - udgifter til hjemsendelse af personlige effekter - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En søster til en afdød sømand måtte anses for at være omfattet af kredsen af nærmeste pårørende. Afdødes rederi fandtes herefter at have været berettiget til refusion af udgifter ved hjemsendelsen af afdødes personlige effekter, som var sket efter søsterens ønske.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om offentlig sygesikring - lovbekendtgørelse nr. 490 af 21. juli 1991 - § 14</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En sømand afgik ved døden den 22. maj 1984 ombord på et dansk skib, der befandt sig i udenlandsk farvand. Efter indhentet tilladelse fra den til rederiet opgivne nærmeste pårørende, en søster, blev afdøde bisat til søs. Efter søsterens ønske blev afdødes personlige ting sendt til Danmark. Udgiften herved var af rederiet opgjort til 963 kr., som rederiet anmodede Direktoratet for Søfarende om at refundere.</p>\r\n<p>Direktoratet for Søfarende gav afslag på refusion af udgifter til hjemsendelse af afdødes personlige effekter. Direktoratet begrundede sin afgørelse med, at hjemsendelsen ikke var begæret af nærmeste pårørende. Direktoratet henviste til, at begrebet \"nærmeste pårørende\" i § 3, nr. 8 b, i Socialministeriets bekendtgørelse om offentlig sygesikring for søfarende m.fl. siden reglernes ikrafttræden den 1. april 1973 har været defineret som \"ægtefælle, børn, børnebørn, forældre og bedsteforældre\". Oplysning herom var givet i alle de af direktoratet udsendte vejledninger om sygesikring til søfarende.</p>\r\n<p>Sagen blev anket af rederiet, der bl.a. gjorde gældende, at begrebet burde omfatte den af den søfarende på hyrekontrakten anførte som \"nærmeste pårørende\".</p>\r\n<p>Lovgrundlag: Lov om offentlig sygesikring, § 14. Socialministeriets bekendtgørelse nr. 732 af 21. december 1982 om offentlig sygesikring for søfarende m.fl., § 3, nr. 8 b.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen finder, at afdødes søster er så nært beslægtet med afdøde, at hun må anses for at være omfattet af den kreds af nærmeste pårørende som er nævnt i § 3, nr. 8 b i Socialministeriets ovennævnte bekendtgørelse. Ankestyrelsen finder derfor, at rederiet er berettiget til refusion af udgifter ved hjemsendelse af afdødes personlige effekter.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 15. juni 2016, da den er erstattet af principafgørelse 21-16."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/02/2014"
        },
        {
            "displayName": "Accession",
            "displayValue": "W19870909525"
        },
        {
            "displayName": "Entydig dokumentidentifikation",
            "displayValue": "BS008555"
        },
        {
            "displayName": "Dato for indlæggelse",
            "displayValue": "16/06/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9095"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "12/02/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 14081-84"
        },
        {
            "displayName": "Stikord",
            "displayValue": "S-2-87"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}