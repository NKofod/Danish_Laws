{
    "id": 235458,
    "title": "Ankestyrelsens principmeddelelse 3-23 om opkrævning - inddrivelse - tilbagebetaling - modregning - betalingsevne - Ankestyrelsens kompetence - konkret skøn - prøvelse af skøn",
    "documentTypeId": "240",
    "isSagsforlobPeriodValid": true,
    "shortName": "KEN nr 9199 af 21/03/2023",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principmeddelelse 3-23 om opkrævning - inddrivelse - tilbagebetaling - modregning - betalingsevne - Ankestyrelsens kompetence - konkret skøn - prøvelse af skøn</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principmeddelelsen fastslår</span>\r\n   </p>\r\n   <p class=\"TekstGenerel\">Principmeddelelsen fastslår, at Udbetaling Danmark skal foretage en konkret vurdering af borgers betalingsevne for at kunne fastsætte, hvor stort et beløb der kan fradrages (modregnes) for om måneden i pensionsudbetalinger ved tilbagebetaling af pension.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er ikke særskilt reguleret i lovgivningen, hvordan Udbetaling Danmark skal foretage betalingsevnevurderinger i forbindelse med modregning i pension.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ved en betalingsevnevurdering skal der foretages en konkret og individuel vurdering af, hvor stort et beløb der kan ske fradrag for om måneden, uden at borger kommer til at mangle det nødvendige til eget og eventuelt familiens underhold (modregningsbeløbets størrelse).</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Vurderingen af borgers betalingsevne beror på et skøn og foretages ud fra de økonomiske forhold i det enkelte tilfælde. Udbetaling Danmark skal inddrage alle relevante oplysninger i vurderingen af, hvor stort et beløb der kan ske fradrag for om måneden, uden at borger kommer til at mangle det nødvendige til eget og eventuelt familiens underhold. Hvis borger har formue, kan Udbetaling Danmark inddrage oplysningen om formuens størrelse ved vurderingen af modregningsbeløbets størrelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen efterprøver, om Udbetaling Danmarks skønsmæssige fastsættelse af det beløb, der skal ske fradrag for (betalingsevnevurderingen), ligger inden for de retlige rammer for udøvelsen af dette skøn. Det betyder, at Ankestyrelsen vurderer retlige spørgsmål, herunder om sagen er tilstrækkelig oplyst, og om alle relevante kriterier er inddraget.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Sagsoplysning</span>\r\n   </p>\r\n   <p class=\"TekstGenerel\">Udbetaling Danmark skal oplyse sagen tilstrækkeligt til, at den kan afgøres. Det betyder, at Udbetaling Danmark ved vurdering af borgers betalingsevne skal indhente oplysninger om borgers indtægter og udgifter, så Udbetaling Danmark kan vurdere borgers økonomiske forhold i det enkelte tilfælde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark skal i den forbindelse anmode borger om at indsende oplysninger om indtægter og udgifter til brug for vurderingen af betalingsevnen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Indtægter og udgifter</span>\r\n   </p>\r\n   <p class=\"TekstGenerel\">Udbetaling Danmark skal partshøre borger over de oplysninger, Udbetaling Danmark anvender ved vurderingen af borgers betalingsevne, hvis denne ikke er bekendt dermed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark kan foretage et skøn over, hvilke udgifter borger har, hvis denne ikke har indsendt oplysninger om sine udgifter. Udbetaling Danmark kan bruge oplysninger fra Skattestyrelsens indkomstregister og borgers årsopgørelse til vurderingen af borgers indkomstforhold.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Den konkrete sag</span>\r\n   </p>\r\n   <p class=\"TekstGenerel\">Udbetaling Danmark vurderede, at borger med sin betalingsevne kunne tilbagebetale 3.487,26 kr. pr. måned på afgørelsestidspunktet, og at der kunne modregnes i fremtidige pensionsudbetalinger.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark havde opgjort borgers samlede månedlige indtægt til 14.657,26 kr. efter skat. Den månedlige indtægt var opgjort på baggrund af et gennemsnit af 12 måneders social pension, inkl. supplerende pensionsydelse (ældrecheck), anden pension og ATP-pension. B-indkomst var medtaget med en tolvtedel af B-indkomsten for 2020. Udbetaling Danmark inddrog månedlige udgifter på 5.415 kr., hvoraf Udbetaling Danmark havde foretaget et skøn over boligudgiften samt udgiften til el og vand.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark havde anvendt et månedligt rådighedsbeløb på 5.755 kr., svarende til Gældsstyrelsens satser for rådighedsbeløb for gifte og samlevende for 2022, og henviste til, at der var to personer i husstanden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark havde partshørt borger over de indtægter og udgifter, som lå til grund for Udbetaling Danmarks vurdering af borgers betalingsevne. Borger havde ikke fremsendt dokumentation for sine udgifter.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Udbetaling Danmark anvendte principperne i kapitel 7 om fastsættelse af den maksimale indeholdelsesprocent ved brug af betalingsevnevurdering i bekendtgørelse om inddrivelse af gæld til det offentlige (gældsinddrivelsesbekendtgørelsen) i afgørelsen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen stadfæstede Udbetaling Danmarks afgørelse.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen vurderede, at der ikke var grundlag for at tilsidesætte Udbetaling Danmarks skønsmæssige vurdering af borgers betalingsevne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det månedlige beløb på 3.487,26 kr., som Udbetaling Danmark havde fastsat, at der kunne modregnes i borgers folkepension, indtil det skyldige beløb var betalt, lå inden for den skønsmæssige ramme, som modregningen kan fastlægges inden for.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ankestyrelsen havde i den konkrete sag ikke grundlag for at tilsidesætte, at Udbetaling Danmark ved opgørelsen af borgers indkomst pr. måned brugte et gennemsnit af 12 måneders social pension, inkl. supplerende pensionsydelse (ældrecheck), anden pension og ATP-pension. Videre havde Ankestyrelsen ikke grundlag for at tilsidesætte, at Udbetaling Danmark medtog borgers B-indkomst med en tolvtedel af borgers B-indkomst i årsopgørelsen for 2020.</p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>Ankestyrelsen har behandlet sagen principielt. Det har vi gjort for at fastslå rammerne for Ankestyrelsens prøvelse af Udbetaling Danmarks afgørelser om vurdering af borgers betalingsevne.</p>\r\n<p>\r\n</p>\r\n<p>Det har vi også gjort for at fastslå, hvordan Udbetaling Danmark kan fastsætte, hvor stort et beløb, der kan fradrages (modregnes) for om måneden i pensionsudbetalinger i forbindelse med tilbagebetaling af pension på grundlag af en vurdering af borgers betalingsevne.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Reglerne </span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>Lov om social pension (pensionsloven), senest bekendtgjort i lovbekendtgørelse nr. 527 af 25. april 2022</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 32, stk. 1, om fradrag af for meget udbetalt pension i pensionen.</p>\r\n<p>\r\n</p>\r\n<p>Lov om retssikkerhed og administration på det sociale område (retssikkerhedsloven), senest bekendtgjort i lovbekendtgørelse nr. 265 af 25. februar 2022</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 69, om Ankestyrelsens kompetence.</p>\r\n<p>\r\n</p>\r\n<p>Principperne i kapitel 7 i bekendtgørelse om inddrivelse af gæld til det offentlige (gældsinddrivelsesbekendtgørelsen), bekendtgørelse nr. 188 af 9. marts 2020.</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Du har klaget over Udbetaling Danmarks afgørelse om modregning (fradrag) i din pension og din betalingsevne. Udbetaling Danmark afgjorde sagen den 29. marts 2022.</p>\r\n<p>\r\n</p>\r\n<p>Ankestyrelsen har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Udbetaling Danmark kan modregne i din folkepension.</p>\r\n<p>\r\n</p>\r\n<p>Det betyder, at vi stadfæster Udbetaling Danmarks afgørelse, og at afgørelsen ikke ændres.</p>\r\n<p>\r\n</p>\r\n<p>Vi kritiserer, at Udbetaling Danmark ikke har overholdt fristen på fire uger for at genvurdere afgørelsen. Det fører dog ikke til et andet resultat.</p>\r\n<p>\r\n</p>\r\n<p>Vi beklager den lange sagsbehandlingstid.</p>\r\n<p>\r\n</p>\r\n<p>\r\n   <span class=\"Bold\">Begrundelsen for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>Ankestyrelsen vurderer, at der ikke er grundlag for at tilsidesætte Udbetaling Danmarks skønsmæssige vurdering af, at du med din betalingsevne kunne tilbagebetale 3.487,26 kr. pr. måned på afgørelsestidspunktet.</p>\r\n<p>\r\n</p>\r\n<p>Udbetaling Danmark kunne derfor træffe afgørelse om, at der kan ske modregning i din folkepension, indtil det skyldige beløb er betalt.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>I sager om modregning i pension lægger vi vægt på, at Udbetaling Danmark foretager en konkret og individuel vurdering af skyldnerens betalingsevne, der viser, at skyldneren efter hver betaling ikke kommer til at mangle det nødvendige til sit og sin families underhold.</p>\r\n<p>\r\n</p>\r\n<p>Vi lægger vægt på, at du på tidspunktet for Udbetaling Danmarks afgørelse modtager social pension.</p>\r\n<p>\r\n</p>\r\n<p>Det fremgår af sagen, at kravet på 5.501 kr., du skal tilbagebetale, vedrører for meget udbetalt folkepension i 2019.</p>\r\n<p>\r\n</p>\r\n<p>Udbetaling Danmark inddrager følgende månedlige indtægter i vurderingen af din betalingsevne:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Pension:  \t\t 9.638,92 kr.</p>\r\n<p class=\"Liste1\">\r\n   <span class=\"Liste1Nr\">•</span> Anden pension:  \t 3.562,26 kr.</p>\r\n<p class=\"Liste1\">\r\n   <span class=\"Liste1Nr\">•</span> ATP-pension:  \t             1.426,67 kr.</p>\r\n<p class=\"Liste1\">\r\n   <span class=\"Liste1Nr\">•</span> B-indkomst:  \t                  29,42 kr.</p>\r\n<p>\r\n</p>\r\n<p>Indtægterne udgør i alt: 14.657,26 kr.</p>\r\n<p>\r\n</p>\r\n<p>Det fremgår af indkomstoplysninger i sagen, at din månedlige indtægt er opgjort på baggrund af et gennemsnit af 12 måneders social pension, inkl. supplerende pensionsydelse (ældrecheck), anden pension og ATP-pension for perioden 1. marts 2021 til 28. februar 2022. B-indkomsten er medtaget med en tolvtedel af din B-indkomst for 2020, således som den fremgår af årsopgørelsen for 2020.</p>\r\n<p>\r\n</p>\r\n<p>Udbetaling Danmark inddrager følgende månedlige udgifter i vurderingen af din betalingsevne:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Boligudgifter (skøn):\t3.600,00 kr.</p>\r\n<p class=\"Liste1\">\r\n   <span class=\"Liste1Nr\">•</span> Varme:\t         \t\t1.140,00 kr.</p>\r\n<p class=\"Liste1\">\r\n   <span class=\"Liste1Nr\">•</span> Vand (skøn):         \t   340,00 kr.</p>\r\n<p class=\"Liste1\">\r\n   <span class=\"Liste1Nr\">•</span> El (skøn):\t                335,00 kr.</p>\r\n<p>\r\n</p>\r\n<p>Udgifterne udgør i alt: 5.415,00 kr.</p>\r\n<p>\r\n</p>\r\n<p>Udbetaling Danmark anvender ved vurderingen af din betalingsevne et vejledende rådighedsbeløb på 5.755 kr. Udbetaling Danmark anvender principperne i Gældsstyrelsens satser for rådighedsbeløb for 2022 for gifte/samlevende til at opgøre dit rådighedsbeløb og henviser til, at der er to personer i din husstand.</p>\r\n<p>\r\n</p>\r\n<p>Vi er opmærksomme på, at du klager over de udgifter, Udbetaling Danmark anvender ved vurdering af din betalingsevne.</p>\r\n<p>\r\n</p>\r\n<p>Det ændrer imidlertid ikke ved resultatet af vores afgørelse, fordi du ikke har sendt dokumentation for dine udgifter. Udbetaling Danmark oplyser dig i brev af 7. marts 2022 og telefonisk den 1. april 2022 om, at du skal sende dokumentation for dine udgifter, hvis du er uenig i de udgifter, Udbetaling Danmark inddrager i vurderingen af din betalingsevne.</p>\r\n<p>\r\n</p>\r\n<p>Vi kan oplyse, at udgifter til bl.a. telefon, internet, private lån (på nær til erhvervelser af aktiver, der er nødvendige til opretholdelse af et beskedent hjem og en beskeden levefod for skyldneren og dennes husstand), medielicens, TV, vægtafgift, forsikringer, kost, tøj, gaver, fritidsaktiviteter, husdyr og lignende er udgifter, som skal afholdes af rådighedsbeløbet. Disse udgifter indgår derfor ikke ved fastsættelsen af betalingsevnen og nedsætter derfor heller ikke det beløb, som ville kunne modregnes i pensionen.</p>\r\n<p>\r\n</p>\r\n<p>Vi har derfor ikke grundlag for at tilsidesætte Udbetaling Danmarks skønsmæssige vurdering af din betalingsevne. Det månedlige beløb på 3.487,26 kr., som Udbetaling Danmark har fastsat, at der kan modregnes i din folkepension, indtil det skyldige beløb er betalt, ligger inden for den skønsmæssige ramme, som modregningen kan fastlægges inden for.</p>\r\n<p>\r\n</p>\r\n<p>Vi har med denne afgørelse alene taget stilling til din betalingsevne, og om der kan ske modregning i din folkepension. Vi har ikke taget stilling til, om det bagvedliggende krav på tilbagebetaling af pension er korrekt.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>Udbetaling Danmark kan træffe afgørelse om at fradrage (modregne) for meget udbetalt pension i fremtidige pensionsudbetalinger.</p>\r\n<p>\r\n</p>\r\n<p>Ved en betalingsevnevurdering skal det konkret vurderes, hvor stort et beløb der kan ske fradrag for om måneden, uden at skyldneren kommer til at mangle det nødvendige til eget og eventuelt familiens underhold (modregningsbeløbet). Vurderingen foretages ved at sammenholde skyldnerens indtægter og udgifter, således at skyldneren efterlades et rimeligt rådighedsbeløb at leve for.</p>\r\n<p>\r\n</p>\r\n<p>Rimelige udgifter til ganske særlige behov for skyldneren eller dennes husstand kan undtagelsesvist fradrages ved vurderingen af betalingsevnen.</p>\r\n<p>\r\n</p>\r\n<p>Efter retssikkerhedsloven foretager Ankestyrelsen generelt en retlig prøvelse af Udbetaling Danmarks afgørelser. Det betyder, at vi blandt andet tager stilling til, om Udbetaling Danmark har</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> anvendt de korrekte regler, og om anvendelsen er korrekt,</p>\r\n<p class=\"Liste1\">\r\n   <span class=\"Liste1Nr\">•</span> indhentet alle relevante og tilstrækkelige oplysninger i sagen,</p>\r\n<p class=\"Liste1\">\r\n   <span class=\"Liste1Nr\">•</span> inddraget relevante og saglige hensyn, og</p>\r\n<p class=\"Liste1\">\r\n   <span class=\"Liste1Nr\">•</span> overholdt sagsbehandlingsreglerne.</p>\r\n<p>\r\n</p>\r\n<p>Hvis Udbetaling Danmark har gjort dét - eller Ankestyrelsen i forbindelse med sin sagsbehandling har rettet op på eventuelle væsentlige fejl - har vi ikke grundlag for at tilsidesætte Udbetaling Danmarks konkrete og individuelle vurdering i sagen.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p>\r\n<p>\r\n</p>\r\n<p>Du kan læse mere om, hvordan Ankestyrelsen behandler sager på møde på <span class=\"Underline\">www.ast.dk</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/03/2023"
        },
        {
            "displayName": "Accession",
            "displayValue": "W20230919925"
        },
        {
            "displayName": "Entydig dokumentidentifikation",
            "displayValue": "DH001234"
        },
        {
            "displayName": "Dato for indlæggelse",
            "displayValue": "22/03/2023"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9199"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Dato for underskrift",
            "displayValue": "21/03/2023"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "22-30380"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}