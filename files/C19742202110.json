{
    "id": 74612,
    "title": "Cirkulærskrivelse om stillingsstrukturen for det videnskabelige personale ved handelshøjskolerne i København og Århus ",
    "documentTypeId": "210",
    "isSagsforlobPeriodValid": false,
    "shortName": "CIS nr 22021 af 31/05/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulærskrivelse om stillingsstrukturen for det  \r\n\r\n videnskabelige personale ved handelshøjskolerne i København og Århus </H1>  \r\n\r\n<P></P>  \r\n\r\n<BR>  \r\n\r\n<P>På grundlag af betænkning af 23. marts 1970 om stillingsstrukturen ved  \r\n\r\n universiteterne og de højere læreanstalter har undervisningsministeriet og  \r\n\r\n økonomi- og budgetministeriet (nu finansministeriet) ført forhandlinger om  \r\n\r\n indførelse af en ændret stillingsstruktur for det videnskabelige personale  \r\n\r\n ved handelshøjskolerne, og der er ligeledes mellem disse ministerier på den  \r\n\r\n ene side og Akademikernes Centralorganisation på den anden side ført  \r\n\r\n forhandlinger om ordningens økonomiske og stillingsmæssige konsekvenser.  \r\n\r\n Disse forhandlinger er nu afsluttet, og den nedenfor beskrevne  \r\n\r\n stillingsstruktur indføres herefter med virkning fra den 1. august 1973.  \r\n\r\n Bestemmelserne finder også anvendelse for ansættelser, der er foretaget på et  \r\n\r\n tidligere tidspunkt, men med virkning fra 1. august 1973. </P>  \r\n\r\n<P>I. Stillingskategorier. </P>  \r\n\r\n<P>----------------------- </P>  \r\n\r\n<P> A. De ordinære stillingskategorier for heltidsansatte videnskabelige  \r\n\r\n  medarbejdere. </P>  \r\n\r\n<P>Den ordinære struktur består af følgende 3 stillingsgrupper: Adjunkt,  \r\n\r\n lektor og professor. Stillingerne som adjunkt/lektor betragtes i  \r\n\r\n bevillingsmæssig henseende som en helhed og betegnes amanuensisgruppen. Ved  \r\n\r\n ledighed opslås stillingerne som adjunkt/lektor. </P>  \r\n\r\n<P>Når der nedenfor tales om stillinger som adjunkt/lektor, menes der  \r\n\r\n stillinger i den ordinære stillingsstruktur. </P>  \r\n\r\n<UL CLASS=PLAIN-LIST>  \r\n\r\n<LI>1) Ansættelse som adjunkt sker normalt for perioder af henholdsvis 2 år,  \r\n\r\n 2 år og indtil 2 år. Ansættelse kan i særlige tilfælde ske for kortere  \r\n\r\n tidsrum. Derimod kan den samlede ansættelsestid for en adjunkt ikke strækkes  \r\n\r\n ud over 6 år i alt. </LI>  \r\n\r\n</UL>  \r\n\r\n<P>De nævnte ansættelsesperioder er ikke til hinder for, at  \r\n\r\n ansættelsesforholdet bringes til ophør med sædvanligt varsel efter de normalt  \r\n\r\n gældende regler. </P>  \r\n\r\n<P>Såfremt ansættelsen ikke bør forlænges ved udløbet af en  \r\n\r\n ansættelsesperiode, skal der gives adjunkten underretning herom senest 3  \r\n\r\n måneder forinden. </P>  \r\n\r\n<P>Senest 6 måneder før udløbet af 4. ansættelsesår skal den adjunkt, der  \r\n\r\n ønsker at overgå til ansættelse som lektor, anmode om at få sine  \r\n\r\n kvalifikationer bedømt, jfr. nedenfor under 2). </P>  \r\n\r\n<P>Resultatet af bedømmelsen skal meddeles den pågældende senest 3 måneder  \r\n\r\n efter, at begæring om bedømmelse er fremsat. En adjunkt, der ved bedømmelsen  \r\n\r\n er anset for kvalificeret til lektoransættelse, overgår ved udløbet af  \r\n\r\n ansættelsesperioden til sådan ansættelse. </P>  \r\n\r\n<P>Er bedømmelsen ikke positiv, og ansættes adjunkten for yderligere en  \r\n\r\n periode på indtil 2 år, kan han senest 6 måneder før periodens udløb atter  \r\n\r\n fremsætte anmodning om bedømmelse af sine kvalifikationer med henblik på  \r\n\r\n ansættelse som lektor. Er heller ikke denne bedømmelse positiv, skal  \r\n\r\n adjunkten forlade stillingen ved periodens udløb. </P>  \r\n\r\n<P>Såfremt en ansøger til en adjunkt/lektorstilling har haft et universitets-  \r\n\r\n eller højskolestipendium eller har fuldført et licentiatstudium eller på  \r\n\r\n anden måde kvalificeret sig uden dog at være kvalificeret til straks at kunne  \r\n\r\n ansættes som lektor, kan adjunktansættelse finde sted for kortere tidsrum end  \r\n\r\n normalt og lektorbedømmelsen ske på et tidligere tidspunkt end efter de  \r\n\r\n almindelige regler. Som hovedregel må det dog i disse tilfælde kræves, at  \r\n\r\n vedkommende i mindst et år virker som adjunkt, før han ansættes som lektor.  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>2) Ansættelse som lektor sker i modsætning til adjunktansættelsen uden  \r\n\r\n tidsbegrænsning, men ansættelsesforholdet kan bringes til ophør efter de for  \r\n\r\n vedkommende ansættelsesforhold gældende regler. </LI>  \r\n\r\n</UL>  \r\n\r\n<P>Det er ikke en betingelse for ansættelse som lektor, at vedkommende forud  \r\n\r\n har været ansat som adjunkt, omend dette vil være det typiske forløb. Det er  \r\n\r\n derimod en betingelse for lektoransættelse, at den pågældendes  \r\n\r\n kvalifikationer i overensstemmelse med de for vedkommende institution  \r\n\r\n fastsatte styrelsesregler er bedømt af sagkyndige med positivt resultat. </P>  \r\n\r\n<P>Ved bedømmelsen skal der foretages en helhedsvurdering af den pågældendes  \r\n\r\n kvalifikationer inden for såvel undervisning som forskning (i det omfang  \r\n\r\n begge funktioner henhører under vedkommende område), således at en betydelig  \r\n\r\n indsats inden for et af disse felter vil kunne opveje en mindre betydelig,  \r\n\r\n men dog tilfredsstillende indsats inden for det andet felt. Det fremhæves i  \r\n\r\n denne forbindelse, at en lektor skal kunne honorere væsentlig højere krav end  \r\n\r\n de nu med amanuensisstillingen forbundne. </P>  \r\n\r\n<P>Finder ansættelse som lektor sted med tjenestemandslignende løn, og har  \r\n\r\n vedkommende ikke forud været ansat som adjunkt i mindst 2 år eller på anden  \r\n\r\n måde udstået mindst 2 års prøvetid, sker ansættelse i lektorstillingen på  \r\n\r\n prøve i overensstemmelse med de herom fastsatte regler, jfr. økonomi- og  \r\n\r\n budgetministeriets bekendtgørelse af 20. marts 1972. </P>  \r\n\r\n<UL CLASS=PLAIN-LIST>  \r\n\r\n<LI>3) Foranstående er ikke til hinder for, at en stilling inden for  \r\n\r\n adjunkt/lektorgruppen, der er midlertidigt vakant, besættes på vikarbasis,  \r\n\r\n således at ansættelsen ophører ved udløbet af en på forhånd fastsat periode.  \r\n\r\n Også vikaransættelse som lektor forudsætter en positiv bedømmelse som anført  \r\n\r\n under 2). </LI>  \r\n\r\n<LI>4) Ved besættelse af professorater gennemføres en udvidelse af  \r\n\r\n bedømmelseskriteriernes omfang i forhold til den nuværende praksis ved de  \r\n\r\n fleste institutioner, hvorefter man altovervejende lægger vægt på  \r\n\r\n vedkommendes forskningsmæssige indsats. Ganske vist bør der som hovedregel  \r\n\r\n fremdeles lægges afgørende vægt på, om vedkommende har dokumenteret en høj  \r\n\r\n grad af videnskabelig modenhed og har udført original forskning, men dette må  \r\n\r\n suppleres med en vurdering af, om vedkommende anses for egnet til at vejlede  \r\n\r\n andre, bedømme andres forskning og udvikle fagområdet. Ud over dette bør der  \r\n\r\n imidlertid - afhængig af fagets og institutionens art - kunne lægges  \r\n\r\n hovedvægt på andre kriterier, f.eks. en original konstruktiv indsats,  \r\n\r\n litterært eller andet fagligt arbejde på højt niveau, herunder en nyskabende  \r\n\r\n indsats inden for det pædagogiske område, f.eks. i form af udarbejdelse af  \r\n\r\n undervisningsprogrammer, lærebøger m.v. </LI>  \r\n\r\n</UL>  \r\n\r\n<P>Det må understreges, at der ikke i forbindelse med indførelse af et  \r\n\r\n bredere bedømmelsesgrundlag ved professorudnævnelser må ske nogen  \r\n\r\n niveausænkning, idet alle inden for gruppen kvalifikationsmæssigt bør ligge  \r\n\r\n på linie, hvadenten deres hovedindsats har ligget på det forskningsmæssige  \r\n\r\n eller inden for andre områder af nyskabende karakter. </P>  \r\n\r\n<P> B. Andre stillingskategorier for heltidsansatte. </P>  \r\n\r\n<UL CLASS=PLAIN-LIST>  \r\n\r\n<LI>1) De ved handelshøjskolerne eksisterende særlige stillignskategorier for  \r\n\r\n sproglærere, der ikke har forskningsopgaver, bibeholdes. </LI>  \r\n\r\n<LI>2) 21 heltidsstillinger som undervisningsassistenter ved Handelshøjskolen  \r\n\r\n i Århus opretholdes uændret og kan besættes uden tidsbegrænsning. </LI>  \r\n\r\n<LI>3) Nye stillinger som heltidsansat undervisningsassistent kan oprettes  \r\n\r\n efter tilsvarende bestemmelser som gælder for de øvrige højere  \r\n\r\n uddannelsesinstitutioner. </LI>  \r\n\r\n<LI>4) Den hidtidige mulighed for oprettelse af gæsteprofessorater  \r\n\r\n opretholdes. </LI>  \r\n\r\n<LI>5) Spørgsmålet om opretholdelse af de eksisterende stillinger som  \r\n\r\n studieleder tages ved ledighed op til overvejelse. </LI>  \r\n\r\n<LI>6) Der sker ingen ændring i den gældende stipendieordning bortset fra, at  \r\n\r\n betegnelsen &#187;adjunktur&#171; for et stipendium ændres til betegnelsen  \r\n\r\n &#187;seniorstipendium&#171;. </LI>  \r\n\r\n</UL>  \r\n\r\n<P> C. Stillingskategorier for deltidsansatte. </P>  \r\n\r\n<UL CLASS=PLAIN-LIST>  \r\n\r\n<LI>1) Der vil fortsat være mulighed for ansættelse af lektorer på  \r\n\r\n deltidsbasis, men kun i tilfælde, hvor de pågældende ikke er ansat i  \r\n\r\n heltidsstilling ved vedkommende institution. </LI>  \r\n\r\n<LI>2) Ligeledes opretholdes den eksisterende ordning, hvorefter andre udefra  \r\n\r\n kommende lærere kan ansættes i deltidsstillinger, og der sker ikke ved  \r\n\r\n nærværende nogen ændring i de pågældendes ansættelsesforhold. De betegnes  \r\n\r\n normalt som undervisningsassistenter. Dog kan studerende, der underviser  \r\n\r\n efter den gældende ordning for studenterinstruktorer, betegnes som hidtil.  \r\n\r\n</LI>  \r\n\r\n</UL>  \r\n\r\n<P> D. Bortfald af eksisterende stillingskategorier. </P>  \r\n\r\n<P>Efter nyordningens indførelse kan der ikke finde ansættelse sted i  \r\n\r\n stilling som amanuensis (idet betegnelsen amanuensis som nævnt under A er en  \r\n\r\n fællesbetegnelse for adjunkt/lektorgruppe, afdelingsleder, docent og  \r\n\r\n studieleder. </P>  \r\n\r\n<P>Deltidslektorater vil ikke længere kunne besættes med personer, som er  \r\n\r\n ansat ved samme institution (interne lektorater), og de lektorater, der ved  \r\n\r\n ordningens ikrafttræden er besat med interne lektorer, kan ikke nybesættes  \r\n\r\n med udefra kommende, men må betragtes som bortfaldet. </P>  \r\n\r\n<P>Betegnelsen &#187;højskoleadjunkter&#171; ændres til betegnelsen  \r\n\r\n &#187;seniorstipendium&#171;. </P>  \r\n\r\n<P>II. Indholdet af stillingerne i den nye struktur. </P>  \r\n\r\n<P>------------------------------------------------- </P>  \r\n\r\n<P> A. Kvantitativt. </P>  \r\n\r\n<P>Omfanget af de arbejdsmæssige forpligtelser, der på årsbasis påhviler de  \r\n\r\n heltidsansatte, fremgår af de herom fastsatte bestemmelser. </P>  \r\n\r\n<P> B. Kvalitativt. </P>  \r\n\r\n<P>1) Inden for den ordinære stillingsstruktur vil de enkelte  \r\n\r\n stillingskategorier typisk have følgende arbejdsopgaver: </P>  \r\n\r\n<P>Adjunkter: Egen videreuddannelse og forskning samt undervisning der  \r\n\r\n fortrinsvis vil omfatte indføring i vedkommende fag. </P>  \r\n\r\n<P>Lektorer: Forskning. Undervisningsopgaver af mere selvstændig karakter,  \r\n\r\n herunder deltagelse i vejledningen af adjunkter, specialestuderende,  \r\n\r\n stipendiater m.fl., udvikling af nye undervisningsprogrammer, deltagelse i  \r\n\r\n eksaminer, tilrettelæggelse og bedømmelse af prøver og kurser. Administrative  \r\n\r\n opgaver. </P>  \r\n\r\n<P>Professorer: Forskning, videreudvikling af faget. Undervisningsopgaver -  \r\n\r\n ikke mindst med sigte på uddannelse af forskere. Deltagelse i eksaminer.  \r\n\r\n Bedømmelse af forskningsresultater. Administrative opgaver. </P>  \r\n\r\n<P>Dette er imidlertid som nævnt kun det forventede typiske indhold af  \r\n\r\n stillingerne. Generelt skal nemlig alle arbejdsopgaver, der er henlagt til et  \r\n\r\n område, kunne varetages af ansatte inden for alle stillingskategorier i den  \r\n\r\n ordinære stillingsstruktur efter arbejdsstedets nærmere bestemmelse i  \r\n\r\n overensstemmelse med de for dette gældende styrelsesordninger. Det  \r\n\r\n forudsættes herved, at der ved fordelingen af opgaverne tages hensyn dels til  \r\n\r\n de ansattes kvalifikationer, dels til, at der tilvejebringes en rimelig  \r\n\r\n balance mellem de enkelte ansatte i forholdet mellem de opgaver af  \r\n\r\n undervisningsmæssig og administrativ art, der pålægges dem, og den tid, der  \r\n\r\n bør være til rådighed til forskning. Den eneste begrænsning, der bør gælde  \r\n\r\n med hensyn til arbejdsopgavernes frie fordeling, vil være, at adjunkter kun  \r\n\r\n undtagelsesvis kan deltage i eksaminer, og at det af hensyn til den  \r\n\r\n bedømmelse, der forudsættes afholdt før overgang til lektorstilling, bør  \r\n\r\n sikres disse, at de har en lige stor andel af arbejdstiden til rådighed til  \r\n\r\n forskningsopgaver som til undervisning og andet arbejde. Som anført foran vil  \r\n\r\n iøvrigt ingen ansat inden for den ordinære struktur kunne nægte at påtage sig  \r\n\r\n at holde forelæsninger eller at deltage i eksaminer. </P>  \r\n\r\n<P>Som det fremgår af det ovenfor anførte om det typiske indhold af de  \r\n\r\n enkelte stillingskategorier, kan de arbejdsopgaver, der påhviler  \r\n\r\n institutionerne, groft taget opdeles i undervisning, forskning og  \r\n\r\n administration. For grupperne inden for den ordinære stillingsstruktur  \r\n\r\n tilstræbes der - gældende for et større fagområde - ved budgetteringen en  \r\n\r\n fordeling af den samlede arbejdstid med 50% til undervisning, 40% til  \r\n\r\n forskning og 10% til administration. </P>  \r\n\r\n<P>For så vidt angår universitetscentrene, foreligger der en række særlige  \r\n\r\n problemer, som det er hensigten snarest at søge afklaret. Foranstående gælder  \r\n\r\n under forbehold heraf. </P>  \r\n\r\n<UL CLASS=PLAIN-LIST>  \r\n\r\n<LI>2) Arbejdsopgaverne for stillingsgrupper uden for den ordinære  \r\n\r\n  stillingsstruktur ændres ikke ved nyordningen. </LI>  \r\n\r\n</UL>  \r\n\r\n<P>III. Overgangsordning for de inden 1. august 1973 ansatte. </P>  \r\n\r\n<P>---------------------------------------------------------- </P>  \r\n\r\n<P>Amanuenser, der er ansat i videnskabelige heltidsstillinger, men som endnu  \r\n\r\n ikke har været beskæftiget i sådan stilling i 4 år, betegnes adjunkter. Efter  \r\n\r\n 4 års samlet beskæftigelse i videnskabelig heltidsstilling overgår de til  \r\n\r\n ansættelse som lektor, med mindre en forudgående faglig bedømmelse i  \r\n\r\n overensstemmelse med det under I 2) anførte må anses for påkrævet. </P>  \r\n\r\n<P>Amanuenser, der ved ordningens ikrafttræden har været beskæftiget i  \r\n\r\n heltidsstilling i 4 år, overgår direkte til ansættelse som lektor. </P>  \r\n\r\n<P>Hidtidige afdelingsledere og docenter samt amanuenser i lønramme 35 eller  \r\n\r\n på tilsvarende overenskomstniveau overgår ligeledes til ansættelse som  \r\n\r\n lektor. Afdelingsledere og docenter kan dog fortsat, såfremt de ønsker det,  \r\n\r\n anvende de hidtidige stillingsbetegnelser. </P>  \r\n\r\n<P>Studieledere i lønramme 37 bevarer deres stillingsbetegnelse. </P>  \r\n\r\n<P>Det foran under II nævnte om stillingernes kvantitative og kvalitative  \r\n\r\n indhold finder anvendelse også for så vidt angår de allerede ansatte. </P>  \r\n\r\n<P>IV. Bestemmelser om aflønning og klassifikation ved nyansættelser. </P>  \r\n\r\n<P>------------------------------------------------------------------ </P>  \r\n\r\n<P>Bortset fra stillingerne som adjunkt/lektor sker der ingen ændring i de  \r\n\r\n gældende aflønningsforhold m.v. for de enkelte stillingskategorier inden for  \r\n\r\n den ordinære stillingsstruktur. </P>  \r\n\r\n<P>For adjunkter og lektorer gælder, indtil andet måtte blive bestemt,  \r\n\r\n følgende: </P>  \r\n\r\n<P> A. Overenskomstansatte. </P>  \r\n\r\n<P>Ud over skalalønnen efter vedkommende overenskomst ydes der generelle  \r\n\r\n overenskomstmæssige tillæg efter følgende regler, idet de først angivne beløb  \r\n\r\n er de pr. 1. august 1973 gældende. </P>  \r\n\r\n<UL CLASS=PLAIN-LIST>  \r\n\r\n<LI>1) Magistre (herunder cand.mag.er m.fl.), psykologer, jurister, økonomer  \r\n\r\n og civil- og akademiingeniører. </LI>  \r\n\r\n</UL>  \r\n\r\n<P>Til adjunkter ydes et tillæg på 2.590 kr. (pr. 1. oktober 1973 2.630 kr.,  \r\n\r\n 1. april 1974 2.660 kr. og 1. oktober 1974 2.700 kr.), som efter 3 års samlet  \r\n\r\n ansættelse ved universitet eller højere læreanstalt forhøjes til 3.330 kr.  \r\n\r\n (pr. 1. oktober 1973 3.380 kr., 1. april 1974 3.430 kr. og 1. oktober 1974  \r\n\r\n 3.480 kr.). </P>  \r\n\r\n<P>Til lektorer ydes et tillæg på 4.960 kr. (pr. 1. oktober 1973 5.040 kr.,  \r\n\r\n 1. april 1974 5.110 kr. og 1. oktober 1974 5.180 kr.). </P>  \r\n\r\n<UL CLASS=PLAIN-LIST>  \r\n\r\n<LI>2) Til cand.phil.er er tillæggene følgende: </LI>  \r\n\r\n</UL>  \r\n\r\n<P>Som adjunkt: 1. år 2.410 kr. (pr. 1. oktober 1973 2.440 kr., 1. april 1974  \r\n\r\n 2.480 kr. og 1. oktober 1974 2.510 kr.), 2. år 2.530 kr. (pr. 1. oktober 1973  \r\n\r\n 2.560 kr., 1. april 1974 2.600 kr. og 1. oktober 1974 2.640 kr.), 3. år 2.590  \r\n\r\n kr. (pr. 1. oktober 1973 2.630 kr., 1. april 1974 2.660 kr. og 1. oktober  \r\n\r\n 1974 2.700 kr.), 4. og følgende år 3.330 kr. (pr. 1. oktober 1973 3.380 kr.,  \r\n\r\n 1. april 1974 3.430 kr. og 1. oktober 1974 3.480 kr.). </P>  \r\n\r\n<P>Som lektor: 4.960 kr. med reguleringer som anført under 1. </P>  \r\n\r\n<UL CLASS=PLAIN-LIST>  \r\n\r\n<LI>3) For andre grupper, som ønskes ansat i adjunkt/lektorstilling,  \r\n\r\n forelægges spørgsmålet om aflønning for undervisningsministeriet. </LI>  \r\n\r\n</UL>  \r\n\r\n<P> B. Ansatte med tjenestemandslignende løn. </P>  \r\n\r\n<UL CLASS=PLAIN-LIST>  \r\n\r\n<LI>1) Adjunkter placeres i lønrammerne 16 og 21. Oprykning til lønramme 21  \r\n\r\n sker efter 2 års forløb, og fra samme tidspunkt ydes der de pågældende et  \r\n\r\n særligt tillæg på 1.800 kr. i grundbeløb. </LI>  \r\n\r\n<LI>2) Lektorer henføres til lønrammerne 21, 29 og 31. Oprykning til lønramme  \r\n\r\n 29 og 31 finder sted, når de pågældende i 2 år har oppebåret slutløn i den  \r\n\r\n lavere lønramme, og deres tjenstlige forhold i enhver henseende har været  \r\n\r\n tilfredsstillende. </LI>  \r\n\r\n</UL>  \r\n\r\n<P>Til stillingen som lektor knyttes et særligt tillæg med grundbeløb 2.400  \r\n\r\n kr., som efter 2 års ansættelse som lektor forhøjes til 2.700 kr., efter i  \r\n\r\n alt 4 år til 3.000 kr., efter i alt 8 år til 3.300 kr. og efter i alt 10 års  \r\n\r\n ansættelse som lektor til 3.600 kr. </P>  \r\n\r\n<UL CLASS=PLAIN-LIST>  \r\n\r\n<LI>3) En lektor kan oprykkes til lønramme 35, såfremt han efter mindst 12  \r\n\r\n års ansættelse som lektor og efter yderligere faglig bedømmelse skønnes  \r\n\r\n særligt kvalificeret og bestrider et arbejde, som forudsætter en betydelig  \r\n\r\n specialviden, særlig pædagogisk indsigt eller andre tilsvarende  \r\n\r\n kvalifikationer. Til stillingen som lektor i lønramme 35 knyttes et særligt  \r\n\r\n tillæg med grundbeløb 2.700 kr. Forslag om oprykning til lønramme 35  \r\n\r\n forelægges for undervisningsministeriet. </LI>  \r\n\r\n</UL>  \r\n\r\n<P>V. Bestemmelser om aflønning og klassifikation for allerede ansatte. </P>  \r\n\r\n<P>-------------------------------------------------------------------- </P>  \r\n\r\n<P> A. Overenskomstansatte. </P>  \r\n\r\n<UL CLASS=PLAIN-LIST>  \r\n\r\n<LI>1) Ansatte, der overgår til ansættelse som adjunkt, og som hidtil har  \r\n\r\n oppebåret læreanstalttillæg, får i stedet det hertil svarende adjunkttillæg,  \r\n\r\n jf. IV A. </LI>  \r\n\r\n<LI>2) Ansatte, der ikke hidtil har oppebåret læreanstalttillæg, og som  \r\n\r\n overgår til ansættelse som adjunkt, får tillæg som anført under IV A. </LI>  \r\n\r\n<LI>3) Ansatte, der overgår til ansættelse som lektor, får lektortillæg, jf.  \r\n\r\n IV A, fra lektoransættelsen. </LI>  \r\n\r\n<LI>4) Afdelingsledere og andre med tillæg større end lektortillæg bevarer  \r\n\r\n dog i stedet det større tillæg. </LI>  \r\n\r\n<LI>5) Ved ordningens ikrafttræden bortfalder som nævnt alle lektorhonorarer,  \r\n\r\n der har været ydet til ansatte ved de berørte institutioner for lektorat  \r\n\r\n inden for samme institution. Til ansatte, hvis lektorat bortfalder, ydes der  \r\n\r\n et særligt overenskomstmæssigt tillæg, hvis grundbeløb fastsættes til samme  \r\n\r\n størrelse som det bortfaldne lektorhonorar incl. midlertidigt tillæg.  \r\n\r\n Ansatte, der hidtil ikke har haft tillæg, og ansatte, der ved ordningens  \r\n\r\n ikrafttræden opnår et højere tillæg end hidtil, får dog lønstigningen herved  \r\n\r\n modregnet i det særlige tillæg. </LI>  \r\n\r\n</UL>  \r\n\r\n<P>Grundbeløbet for det særlige tillæg, der ydes i henhold til foranstående,  \r\n\r\n afkortes med fremtidige grundbeløbsstigninger for andre tillæg  \r\n\r\n (adjunkttillæg, lektortillæg, individuelt tillæg) og med stigninger  \r\n\r\n fremkommet ved oprykning fra lavere til højere sats for disse tillæg. </P>  \r\n\r\n<UL CLASS=PLAIN-LIST>  \r\n\r\n<LI>6) Endvidere bortfalder for de ansatte, der har kunnet pålægges indtil 8  \r\n\r\n timers undervisning pr. uge mod særskilt betaling, den særskilte betaling for  \r\n\r\n denne undervisning. I stedet ydes der de pågældende et særligt  \r\n\r\n overenskomstmæssigt tillæg. For ansatte, der i undervisningsåret 1972-73 har  \r\n\r\n modtaget betaling, svarende til mindst 260 undervisningstimer, fastsættes  \r\n\r\n grundbeløbet således, at det særlige tillæg kommer til at udgøre forskellen  \r\n\r\n mellem betalingen for 260 timer af 32,90 kr. + 292,4% + feriepenge og det  \r\n\r\n beløb, de pågældende efter nyordningen vil opnå i tillæg efter punkterne 2)  \r\n\r\n og 3). </LI>  \r\n\r\n</UL>  \r\n\r\n<P>For ansatte, der i 1972-73 har modtaget betaling, svarende til mindre end  \r\n\r\n 260 undervisningstimer, ydes der et forholdsvis mindre tillæg. I specielle  \r\n\r\n tilfælde kan der efter forhandling fastsættes et højere tillæg end det, der  \r\n\r\n følger af ovennævnte regler, dog ikke ud over det tillæg, der ville kunne  \r\n\r\n ydes, hvis den pågældende havde haft 260 undervisningstimer i 1972-73. </P>  \r\n\r\n<P>Det særlige tillæg nedsættes eller bortfalder efter samme regler som  \r\n\r\n anført under punkt 5). </P>  \r\n\r\n<UL CLASS=PLAIN-LIST>  \r\n\r\n<LI>7) Det er en forudsætning for de under punkterne 5) og 6) nævnte  \r\n\r\n ordninger, at de timer til undervisning o.lign., der hidtil har været  \r\n\r\n varetaget af de ansatte i henhold til ansættelsesbreve, fortsat skal  \r\n\r\n varetages af disse. Tillæg kan kun ydes enten efter punkt 5) eller punkt 6).  \r\n\r\n</LI>  \r\n\r\n<LI>8) For ansatte, der den 1. august 1973 midlertidigt er fratrådt en  \r\n\r\n stilling med tillæg større end lektortillæg og/eller med internt lektorat  \r\n\r\n eller med pligt til 8 timers særskilt betalt undervisning for at overtage  \r\n\r\n stipendiestilling, er det aftalt, at der i forbindelse med deres genindtræden  \r\n\r\n kan optages forhandling om ydelse af tillæg efter punkt 4), henholdsvis  \r\n\r\n punkterne 5) og 6), når forholdene taler derfor. Eventuelle sager herom må  \r\n\r\n forelægges for undervisningsministeriet. </LI>  \r\n\r\n</UL>  \r\n\r\n<P> B. Ansatte med tjenestemandslignende løn. </P>  \r\n\r\n<UL CLASS=PLAIN-LIST>  \r\n\r\n<LI>1) Personer, der er ansat i stillinger som amanuensis, indplaceres i  \r\n\r\n lønrammerne 16, 21, 29 og 31 med bevarelse af allerede erhvervet anciennitet.  \r\n\r\n</LI>  \r\n\r\n</UL>  \r\n\r\n<P>Ansatte med under 4 års anciennitet aflønnes efter de hidtil gældende  \r\n\r\n regler. Ved overgang til ansættelse som lektor aflønnes disse i  \r\n\r\n overensstemmelse med det under IV B 2) anførte. </P>  \r\n\r\n<P>Til amanuenser med mere end 4 års anciennitet, der indplaceres som  \r\n\r\n lektorer, ydes der tillæg i overensstemmelse med det ligeledes under IV B 2)  \r\n\r\n anførte på grundlag af vedkommendes anciennitet som tjenestemand i  \r\n\r\n videnskabelig heltidsstilling med fradrag af 4 år. </P>  \r\n\r\n<UL CLASS=PLAIN-LIST>  \r\n\r\n<LI>2) Personer i stillinger som amanuensis, afdelingsleder, docent m.v. i  \r\n\r\n lønramme 35 indplaceres i lønramme 35 med tillæg som anført under IV B 3).  \r\n\r\n</LI>  \r\n\r\n<LI>3) Ved ordningens ikrafttræden bortfalder som nævnt alle lektorhonorarer.  \r\n\r\n</LI>  \r\n\r\n</UL>  \r\n\r\n<P>Til personer, der ved indplaceringen i overensstemmelse med det foran  \r\n\r\n anførte og ved samtidigt bortfald af hidtidigt lektorhonorar udsættes for en  \r\n\r\n indtægtsnedgang, ydes der til udligning heraf et personligt,  \r\n\r\n ikke-pensionsgivende tillæg. Dette tillæg bortfalder helt eller delvis ved  \r\n\r\n opnåelse af højere pensionsgivende lønningsindtægt, højere generelle eller  \r\n\r\n særlige tillæg eller højere stedtillæg. </P>  \r\n\r\n<UL CLASS=PLAIN-LIST>  \r\n\r\n<LI>4) Endvidere bortfalder for de ansatte, der har kunnet pålægges indtil 8  \r\n\r\n timers undervisning pr. uge mod særskilt betaling, den særskilte betaling for  \r\n\r\n denne undervisning. I stedet ydes der de pågældende et personligt,  \r\n\r\n ikke-pensionsgivende tillæg efter følgende regler: </LI>  \r\n\r\n</UL>  \r\n\r\n<P>For ansatte, der i undervisningsåret 1972-73 har modtaget betaling  \r\n\r\n svarende til mindst 260 undervisningstimer, udgør det personlige tillæg  \r\n\r\n forskellen mellem betalingen for 260 timer af 32,90 kr. + 292,4% + feriepenge  \r\n\r\n og det beløb, de pågældende efter nyordningen vil få i lønfremgang ved  \r\n\r\n opnåelse af adjunkt- eller lektortillæg. For ansatte, der i 1972-73 har  \r\n\r\n modtaget betaling svarende til mindre end 260 undervisningstimer, ydes der et  \r\n\r\n forholdsmæssigt mindre tillæg. I specielle tilfælde kan der efter forhandling  \r\n\r\n fastsættes et højere personligt, ikke-pensionsgivende tillæg end det, der  \r\n\r\n følger af foranstående regler, dog ikke ud over det tillæg, der vil kunne  \r\n\r\n ydes, hvis den pågældende havde haft 260 undervisningstimer i 1972-73. </P>  \r\n\r\n<P>Nedsættelse eller bortfald af de personlige tillæg sker efter samme regler  \r\n\r\n som anført under punkt 3). </P>  \r\n\r\n<UL CLASS=PLAIN-LIST>  \r\n\r\n<LI>5) Det er en forudsætning for de under punkterne 3) og 4) anførte  \r\n\r\n ordninger, at de timer til undervisning o.lign., der hidtil har været  \r\n\r\n varetaget af de ansatte i henhold til ansættelsesbreve, fortsat skal  \r\n\r\n varetages af disse. Tillæg kan kun ydes efter enten punkt 3) eller punkt 4).  \r\n\r\n</LI>  \r\n\r\n</UL>  \r\n\r\n<P>IV. Særlige bemærkninger. </P>  \r\n\r\n<P>------------------------- </P>  \r\n\r\n<P>Eventuelle tvivlsspørgsmål i forbindelse med nyordningen forventes  \r\n\r\n forelagt for ministeriet. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19742202110"
        },
        {
            "displayName": "Entydig dokumentidentifikation",
            "displayValue": "CM033817"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/03/2003"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22021"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "31/05/1974"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Økonomiafdelingen"
        },
        {
            "displayName": "Ressortministeriets journalnummer",
            "displayValue": "J.nr. 15-19(20)-1/73"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}