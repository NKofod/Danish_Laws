{
    "id": 54022,
    "title": "Om udarbejdelse af planer for sociale og sundhedsmæsige områder 1987- 90 (Til samtlige kommunalbestyrelser og amtsråd) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19016 af 08/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Om udarbejdelse af planer for sociale og  \r\n\r\n sundhedsmæsige områder 1987- 90 </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser og  \r\n\r\n amtsråd) </P>  \r\n\r\n<P>I henhold til § 26 i lov om styrelse af sociale og visse sundhedsmæssige  \r\n\r\n anliggender, jfr. lovbekendtgørelse nr.513 af 1. november 1983 og  \r\n\r\n socialministeriets cirkulære af 14. november 1983, påhviler det  \r\n\r\n kommunalbestyrelser og amtsråd at udarbejde planer for virksomheden på  \r\n\r\n sociale og visse sundhedsmæssige områder. Om tilrettelæggelsen heraf kan  \r\n\r\n henvises til Almindelig vejledning om social- og sundhedsplanlægning .  \r\n\r\n (socialstyrelsen, april 1983). </P>  \r\n\r\n<P>Udarbejdelsen af social- og sundhedsplanerne for 1987-90 har karakter af  \r\n\r\n en ajourføring. Det vil sige, at hovedvægten især kan lægges på udvalgte  \r\n\r\n områder (temaplanlægning). </P>  \r\n\r\n<P>Til de seneste tre planrunder har der været udmeldt fælles temaer. Der er  \r\n\r\n ikke udmeldt et nyt fælles tema i forbindelse med ajourføringen 1987-90.  \r\n\r\n Baggrunden herfor er, at arbejdet med et tema erfaringsmæssigt ofte strækker  \r\n\r\n sig ud over det enkelte år, og fra kommune til kommune gennemføres i  \r\n\r\n forskellig rytme og rækkefølge. Det antages derfor, at man i langt de fleste  \r\n\r\n kommuner i den kommende periode vil behandle enten et af de tidligere  \r\n\r\n udmeldte fælles temaer eller andre, særlige emner, som man lokalt finder  \r\n\r\n særligt påtrængende. </P>  \r\n\r\n<P>Erfaringer og resultater fra forsøgsvirksomhed - positive som negative -  \r\n\r\n kan være af stor værdi også for andre (amts)kommuner og bidrage til fornyelse  \r\n\r\n af den samlede indsats på social- og sundhedsområderne. Derfor opfordres  \r\n\r\n kommunalbestyrelser og amtsråd til fortsat at medvirke i udvekslingen af  \r\n\r\n ideer og erfaringer ved at lade oplysninger om sådanne aktiviteter indgå i  \r\n\r\n deres planer. Det skal understreges, at det ikke kun drejer sig om stort  \r\n\r\n anlagte og formaliserede forsøg - selv om de naturligvis også er af  \r\n\r\n interesse. Det drejer sig også om praktiske forbedringer i det daglige  \r\n\r\n arbejde, om andre måder at løse opgaver på og anden anvendelse af  \r\n\r\n foranstaltninger end de gængse. </P>  \r\n\r\n<P>Ligeledes opfordres kommunalbestyrelsen/amtsrådet til, at man i sin  \r\n\r\n social- og sundhedsplan - som led i dialogen mellem kommunale og centrale  \r\n\r\n myndigheder - oplyser, såfremt man finder bestemte statslige bestemmelser og  \r\n\r\n retningslinier særligt hæmmende for hensigtsmæssige omstillinger og praktiske  \r\n\r\n nydannelser. </P>  \r\n\r\n<P>Kommunalbestyrelser og amtsråd anmodes om at iværksætte arbejdet med  \r\n\r\n social- og sundhedsplanerne for perioden 1987-90 og tilrettelægge det  \r\n\r\n således, at planerne indsendes til socialstyrelsen snarest efter 1. oktober  \r\n\r\n 1986 og inden den 1. november 1986. </P>  \r\n\r\n<P>Med denne tidsramme tilsigtes, at materialet fra planarbejdet også kan  \r\n\r\n være til rådighed for budgetlægningen i kommunen og i amtskommunen, samt at  \r\n\r\n planen kan behandles og vedtages senest samtidig med budgettet for 1987. </P>  \r\n\r\n<P>Amtsrådet anmodes om at udarbejde sin årlige redegørelse for den planlagte  \r\n\r\n sociale og sundhedsmæssige virksomhed i kommunerne og i amtskommunen og at  \r\n\r\n sende denne til kommunalbestyrelserne i amtskommunen inden den 1. februar  \r\n\r\n 1987. Samtidig indsendes den til socialstyrelsen i 6 eksemplarer. </P>  \r\n\r\n<P>Om de praktiske forhold i forbindelse med indsendelsen af planen til  \r\n\r\n socialstyrelsen henvises i øvrigt til forsiden af de skemasæt, som vedlægges  \r\n\r\n til brug for planrunden. (* 1) Skemaerne er i år søgt udformet mere  \r\n\r\n overskueligt. Der er foretaget enkelte, mindre justeringer i skemaer og  \r\n\r\n skemavejledning dels ud fra erfaringer fra anvendelsen hidtil, dels under  \r\n\r\n hensyn til regelændringer m.v. </P>  \r\n\r\n<P>Med venlig hilsen </P>  \r\n\r\n<P>Elsebeth Kock-Petersen </P>  \r\n\r\n<P>/Hanne Moos </P>  \r\n\r\n</DIV>",
    "isHistorical": true,
    "editorialNotes": [
        "(* 1) Skemasættene udelades her."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19861901654"
        },
        {
            "displayName": "Entydig dokumentidentifikation",
            "displayValue": "CM012895"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1998"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19016"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "08/01/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialmin. 6. kt. j.nr. 616-10"
        },
        {
            "displayName": "Stikord",
            "displayValue": "UDBYGNINGSPLANER"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}