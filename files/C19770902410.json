{
    "id": 49192,
    "title": "Cirkulæreskrivelse om proceduren for behandling af sager vedrørende de såkaldte 'lavprisvarehuse'. (Til samtlige kommunalbestyrelser, amtsråd samt hovedstadsrådet). ",
    "documentTypeId": "210",
    "isSagsforlobPeriodValid": false,
    "shortName": "CIS nr 9024 af 27/09/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om proceduren for behandling  \r\n\r\n af sager vedrørende de såkaldte &#187;lavprisvarehuse&#171;. (Til samtlige  \r\n\r\n kommunalbestyrelser, amtsråd samt hovedstadsrådet). </H1>  \r\n\r\n<P></P>  \r\n\r\n<BR>  \r\n\r\n<P>Til samtlige kommunalbestyrelser, amtsråd samt hovedstadsrådet </P>  \r\n\r\n<P>Proceduren for behandlign af sager vedrørende de såkaldte  \r\n\r\n &#187;lavprisvarehuse&#171;. </P>  \r\n\r\n<P>Planstyrelsen har fundet det hensigtsmæssiget at redegøre for de regler,  \r\n\r\n som har betydning for behandlingen af sager vedrørende de såkaldte  \r\n\r\n &#187;lavprisvarehuse&#171;. </P>  \r\n\r\n<P>Ved et &#187;lavprisvarehus&#171; forstås i denne forbindelse en  \r\n\r\n detailhandelsbutik, som i kraft af varesortiment og omsætning og ved i det  \r\n\r\n væsentlige at henvende sig til bilister er indrettet på et kundeopland, som  \r\n\r\n rækker væsentligt udover kundeoplandet for sædvanlige dagligvarebutikker.  \r\n\r\n</P>  \r\n\r\n<P>Et lavprisvarehus kan således karakteriseres ved, at dets placering har  \r\n\r\n regionale konsekvenser i henseende til såvel center- og servicestruktur som  \r\n\r\n trafik og derfor forudsætter en regional afvejning. </P>  \r\n\r\n<P>En lokalbutik er således ikke omfattet af ovennævnte begreb, uanset hvad  \r\n\r\n den betegner sig. Omvendt er en stor butik af ovennævnte art omfattet, uanset  \r\n\r\n hvad den betegner sig og uanset det faktiske prisniveau. </P>  \r\n\r\n<P>I medfør af reglen i kommuneplanloven § 16, stk. 3, skal der  \r\n\r\n tilvejebringes en lokalplan, før der gennemføres større udstykninger eller  \r\n\r\n større bygge- eller anlægsarbejder, herunder nedrivninger. Denne regel finder  \r\n\r\n altid anvendelse, bortset fra de tilfælde, hvor en eksisterende  \r\n\r\n byplanvedtægt, lokalplan eller reguleringsplan indeholder nærmere regler om  \r\n\r\n udstykningen eller bygge- eller anlægsarbejdet, jfr. § 16, stk. 5, i  \r\n\r\n kommuneplanloven. </P>  \r\n\r\n<P>Det er planstyrelsens opfattelse, at etablering af et lavprisvarehus efter  \r\n\r\n ovennævnte regel i kommuneplanlovens § 16, stk. 3, kun kan ske på grundlag af  \r\n\r\n en lokalplan. </P>  \r\n\r\n<P>Der må således også tilvejebringes en lokalplan i de tilfælde, hvor et  \r\n\r\n lavprisvarehus ønskes etableret i eksisterende bygninger f.eks. fabriks-  \r\n\r\n eller lagerbygninger, jfr. dog nedenfor om kommuneplanlovens § 16, stk. 5.  \r\n\r\n</P>  \r\n\r\n<P>Dette skyldes også, at det gennem lokalplanproceduren må sikres, at  \r\n\r\n borgerne får lejlighed til at øve indflydelse på beslutningen omkring  \r\n\r\n etableringen. </P>  \r\n\r\n<P>Endvidere sikres det gennem lokalplanproceduren, at konsekvenserne for  \r\n\r\n bl.a. serviceforsyning, bystruktur og trafik af et sådant varehus anskues i  \r\n\r\n lyset af den overordnede planlægning, først og fremmest kommune- og  \r\n\r\n regionplanlægningen. </P>  \r\n\r\n<P>I de situationer, hvor et lavprisvarehus ønskes etableret i et område, der  \r\n\r\n er omfattet af en godkendt byplanvedtægt, vil det som følge af reglen i  \r\n\r\n kommuneplanlovens § 16, stk. 5, for kommunalbestyrelsen være nødvendigt at  \r\n\r\n ændre byplanvedtægten ved en lokalplan, hvis denne ikke i forvejen klart  \r\n\r\n tager sigte på etablereing af et lavprisvarehus. </P>  \r\n\r\n<P>Man skal i denne forbindelse gøre opmærksom på, at lokalplanpligten efter  \r\n\r\n planstyrelsens opfattelse ikke anses for opfyldt i de situationer, hvor den  \r\n\r\n foreliggende byplanvedtægt f.eks. er formuleret som eksempel 15 i  \r\n\r\n boligministeriets standardbyplanvedtægt af 1967. Denne bestemmelse, som tager  \r\n\r\n sigte på udlæg af industriområder, er sålydende: </P>  \r\n\r\n<P>&#187;Området må med nedennævnte undtagelser kun anvendes til  \r\n\r\n erhvervsformål. Der må kun opføres eller indrettes bebyggelse til eller  \r\n\r\n udøves industri- og større værkstedsvirksomhed, entreprenør- og  \r\n\r\n oplagsvirksomhed, engroshandel samt forretningsvirksomhed, der har  \r\n\r\n tilknytning til de pågældende erhverv, eller som efter kommunalbestyrelsens  \r\n\r\n skøn naturligt finder plads i området...&#171; </P>  \r\n\r\n<P>Kommunalbestyrelsen må derfor, forinden lavprisvarehuset kan etableres,  \r\n\r\n ændre byplanvedtægten ved gennemførelse af en lokalplan, som indeholder de  \r\n\r\n fornødne bestemmelser om lavprisvarehusets etablering. </P>  \r\n\r\n<P>I tiden, indtil en kommuneplan foreligger, vil det afhænge af indholdet af  \r\n\r\n de godkendte § 15-rammer, om kommunalbestyrelsen selv i medfør af  \r\n\r\n kommuneplanlovens § 27 kan vedtage lokalplanen endeligt, eller om  \r\n\r\n planstyrelsen skal godkende planen eller ændringen af § 15-rammerne. Hvis det  \r\n\r\n område, hvorpå varehuset ønskes etableret, ikke er omfattet af godkendte §  \r\n\r\n 15-rammer, må planstyrelsen ligeledes inddrages. </P>  \r\n\r\n<P>Da § 15-rammerne bygger på de planer, som kommunalbestyrelsen tidligere  \r\n\r\n har tilvejebragt, vil de både i indhold og udstrækning variere fra kommune  \r\n\r\n til kommune. </P>  \r\n\r\n<P>Det er derfor ikke muligt generelt at afgøre, om § 15-rammerne giver  \r\n\r\n kommunalbestyrelsen kompetence til selv endeligt at vedtage lokalplaner for  \r\n\r\n lavprisvarehuse. Dette spørgsmål må afgøres helt konkret efter det indhold,  \r\n\r\n som de godkendte § 15-rammer har for det pågældende areal. Det må dog være en  \r\n\r\n forudsætning for kommunalbestyrelsens kompetence, at der i § 15-rammerne  \r\n\r\n specielt er peget på sådanne regionale funktioner. Det kan i den forbindelse  \r\n\r\n oplyses, at en angivelse af et områdes anvendelse &#187;til  \r\n\r\n centerformål&#171; i § 15-rammerne efter planstyrelsens opfattelse ikke i sig  \r\n\r\n selv vil betyde, at &#187;lavprisvarehuse&#171; kan lokaliseres i det  \r\n\r\n pågældende område, hvis der ikke i § 15-rammerne specielt er peget på, at der  \r\n\r\n er &#187;centerformål af regional karakter&#171;. </P>  \r\n\r\n<P>Det samme gælder i de tilfælde, hvor bestemmelserne i § 15-rammerne er  \r\n\r\n formuleret over den ovenfor citerede bestemmelse i standardbyplanvedtægten af  \r\n\r\n 1967. </P>  \r\n\r\n<P>I medfør af kommuneplanlovens § 25 påser amtsrådet/hovedstadsrådet, at  \r\n\r\n forslag til lokalplan er i overensstemmelse med regionplanlægningen, en  \r\n\r\n kommuneplan og de godkendte § 15-rammer. </P>  \r\n\r\n<P>Det påhviler således amtsrådet/hovestadsrådet - når det modtager et  \r\n\r\n lokalplanforslag, der omfatter et lavprisvarehus - at undersøge, hvorvidt et  \r\n\r\n varehus med den pågældende placering og størrelse stemmer overens med den  \r\n\r\n overordnede planlægning og med de midlertidige § 15-rammer. </P>  \r\n\r\n<P>Planstyrelsen er af den opfattelse, at etablering af et lavprisvarehus må  \r\n\r\n betragtes som et regionalt anliggende, hvad enten det sker i form af  \r\n\r\n nybyggeri eller ved ændret anvendelse af eksisterende bygninger, f.eks.  \r\n\r\n fabriks- eller lagerhaller. </P>  \r\n\r\n<P>Dette skyldes, at etablering af sådanne forretninger har vidtrækkende  \r\n\r\n konsekvenser for et opland, der ofte også rækker langt ud over  \r\n\r\n kommunegrænsen. Servicestrukturen i såvel bymidte som større eller mindre  \r\n\r\n oplandsbyer vil blive påvirket af den øgede konkurrence, og varehuset vil  \r\n\r\n have såvel betydelige trafikale som bosætnings- og beskæftigelsesmæssige  \r\n\r\n konsekvenser. </P>  \r\n\r\n<P>Der skal i denne forbindelse peges på, at butiksstrukturen - specielt i de  \r\n\r\n mindre landsbysamfund - generelt er så sårbar over for reduktioner i  \r\n\r\n omsætningen, at etableringen af lavprisvarehuse utvivlsomt vil medføre  \r\n\r\n konsekvenser for denne. </P>  \r\n\r\n<P>I det enkelte tilfælde må kommunalbestyrelsen og regionplanmyndigheden  \r\n\r\n derfor, forinden lavprisvarehuset etableres, vurdere, hvorvidt varehuset  \r\n\r\n stemmer overens med den planlagte servicestruktur. </P>  \r\n\r\n<P>Disse forhold er i høj grad forhold, der indgår i regionplanlægningen og i  \r\n\r\n debatten om denne. </P>  \r\n\r\n<P>Det fremgår af § 7, stk. 1, litra 2, i lands- og regionplanloven, at  \r\n\r\n regionplanerne skal indeholde retningslinier for omfanget og beliggenheden af  \r\n\r\n sådanne overordnede centre. Det tilsvarende fremgår af § 2, stk. 1, litra 3,  \r\n\r\n i regionplanloven for hovedstadsrådet. </P>  \r\n\r\n<P>Det påhviler således amtsrådet/hovedstadsrådet under lokalplanproceduren  \r\n\r\n at sikre, at etableringen af lavprisvarehuse ligesom andre foranstaltninger  \r\n\r\n af regional betydning stemmer overens med regionplanlægningen. </P>  \r\n\r\n<P>Hvad enten lokalplanforslaget, der omfatter det enkelte lavprisvarehus,  \r\n\r\n stemmer overens med eller ligger uden for de godkendte § 15-rammer, skal  \r\n\r\n regionplanmyndigheden over for kommunalbestyrelsen fremkomme med en  \r\n\r\n regionplanmæssig vurdering, som kan indgå i kommunalbestyrelsens overvejelser  \r\n\r\n omkring lavprisvarehuset. </P>  \r\n\r\n<P>Endvidere kan regionplanmyndighederne være forpligtet til at gribe ind i  \r\n\r\n medfør af reglen i kommuneplanlovens § 25, hvis lokalplanforslaget ikke er i  \r\n\r\n overensstemmelse med regionplanlægningen, en kommuneplan eller de godkendte §  \r\n\r\n 15-rammer. </P>  \r\n\r\n<P>I denne forbindelse henledes opmærksomheden yderligere på bestemmelsen i §  \r\n\r\n 28, stk. 1, i kommuneplanloven, hvorefter miljøministeriet kan &#187;kalde en  \r\n\r\n lokalplan ind&#171; til ministerens godkendelse. </P>  \r\n\r\n<P>På ovennævnte baggrund skal planstyrelsen henstille, at  \r\n\r\n kommunalbestyrelsen - når den møder et andragende om etablering af et  \r\n\r\n lavprisvarehus - tager kontakt til regionplanmyndigheden med henblik på en  \r\n\r\n bedømmelse af lavprisvarehusets konsekvenser for det igangværende  \r\n\r\n regionplanarbejde . </P>  \r\n\r\n<P>Vagn Rud Nielsen Direktør for planstyrelsen </P>  \r\n\r\n<P>Ole Christiansen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19770902410"
        },
        {
            "displayName": "Entydig dokumentidentifikation",
            "displayValue": "CM008001"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/11/2001"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9024"
        },
        {
            "displayName": "År for udstedelse",
            "displayValue": "1977"
        },
        {
            "displayName": "Dato for underskrift",
            "displayValue": "27/09/1977"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "P 420-42"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}