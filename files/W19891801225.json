{
    "id": 36643,
    "title": "Skattepligt - forudbetalinger. (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18012 af 13/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>De af et selskab modtagne og afgivne forudbetalinger i forbindelse med  \r\n\r\n licensaftaler blev, da de ikke kunne kræves tilbage, anset for omfattet af  \r\n\r\n statsskatteloven, således at de skulle indtægts- henholdsvis udgiftsføres i  \r\n\r\n de år, hvor de var modtaget eller erlagt. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skattepligt - forudbetalinger. (* 1) </H1>  \r\n\r\n<P></P>  \r\n\r\n<P>A A/S klagede for skatteårene 1981/82 - 1985/86, begge inkl., over, at de  \r\n\r\n stedlige skattemyndigheder i henhold til ligningslovens § 27 A havde anset  \r\n\r\n modtagne forudbetalinger i forbindelse med licensaftaler for skattepligtige  \r\n\r\n ved modtagelsen, og over, at erlagte forudbetalinger i henhold til lov om  \r\n\r\n særlig indkomstskat § 15, stk. 2, var anset for afskrivningsberettigede over  \r\n\r\n 10 år. </P>  \r\n\r\n<P>Det fremgik af sagen, at selskabet, der drev virksomhed inden for  \r\n\r\n medicinalbranchen, havde aftaler med udenlandske firmaer om produktion  \r\n\r\n og/eller salg af selskabets patenterede produkter, ligesom selskabet havde  \r\n\r\n aftaler om produktion og/eller salg af udenlandske firmaers patenterede  \r\n\r\n produkter. </P>  \r\n\r\n<P>Disse aftaler hvilede på meget omfattende licenskontrakter (&#187;License  \r\n\r\n Agreement&#171;) bygget over samme grundmodel. </P>  \r\n\r\n<P>Grundideen i kontrakterne var, at patenthaveren indrømmede  \r\n\r\n licensmodtageren ret og pligt til at udnytte et produkt eller en  \r\n\r\n fremstillingsmetode, så længe patentet løb, og at licensmodtageren til  \r\n\r\n gengæld til patenthaveren betalte visse procenter af salget  \r\n\r\n (&#187;royalties&#171;) af de omhandlede produkter. </P>  \r\n\r\n<P>Licenskontrakterne indeholdt en aftale om, at licensmodtageren skulle  \r\n\r\n erlægge en forudbetaling (&#187;advance against royalties&#171;) til  \r\n\r\n patenthaveren, hvilken forudbetaling blev afskrevet, efterhånden som  \r\n\r\n licenserne indgik. Denne forudbetaling kunne ifølge kontrakten ikke kræves  \r\n\r\n tilbagebetalt. </P>  \r\n\r\n<P>I øvrigt indeholdt licenskontrakten bestemmelser om patenthaverens pligt  \r\n\r\n til at videreudvikle patentproduktet til fælles udnyttelse uden særskilt  \r\n\r\n betaling, ligesom patenthaver og licensmodtager skulle samarbejde om  \r\n\r\n produktets udvikling og om kontrol med produktet. </P>  \r\n\r\n<P>Ved opgørelsen af de selvangivne indkomster havde selskabet anset de i  \r\n\r\n licenskontrakten omhandlede forudbetalinger for ikke skattepligtige  \r\n\r\n sikkerhedsstillelser og havde herefter indtægts-/udgiftsført licenserne, når  \r\n\r\n de afregnedes. </P>  \r\n\r\n<P>De stedlige skattemyndigheder havde ved de påklagede ansættelser anset de  \r\n\r\n omhandlede licenskontrakter som køb/salg af licensrettigheder, således at de  \r\n\r\n aftalte forudbetalinger var henholdsvis almindelig indkomstbeskattet efter  \r\n\r\n ligningslovens § 27 A og afskrevet efter lov om særlig indkomstskat § 15,  \r\n\r\n stk. 2. </P>  \r\n\r\n<P>Selskabets advokat gjorde gældende, at licenskontrakterne ikke vedrørte  \r\n\r\n salg/køb af patenter, men omfattede et samarbejde mellem patenthaver og  \r\n\r\n licensmodtager, et samarbejde, der kunne strække sig over flere år, hvor der  \r\n\r\n af patenthaveren ydedes bistand til licenstageren. Advokaten fandt derfor, at  \r\n\r\n licenserne måtte indtægtsføres/fratrækkes, når de blev afregnet fra  \r\n\r\n licensmodtageren. </P>  \r\n\r\n<P>For så vidt angik den i licenskontrakten stipulerede forudbetaling, gjorde  \r\n\r\n advokaten gældende, at denne forudbetaling alene, var en sikkerhedsstillelse  \r\n\r\n for licensmodtagerens seriøse interesse i at fremme produktionen/salget af  \r\n\r\n det pågældende produkt. </P>  \r\n\r\n<P>Når der efter kontrakten skulle ydes en forudbetaling, skyldtes det  \r\n\r\n tidligere dårlige erfaringer, hvor en licensmodtager intet havde foretaget  \r\n\r\n sig for at sælge produktet. Dette havde medført tabt omsætning for selskabet  \r\n\r\n i det pågældende land. Da man endvidere ikke ville risikere kostbare  \r\n\r\n retssager, var der optaget en bestemmelse om, at forudbetalingen ikke kunne  \r\n\r\n kræves tilbagebetalt. Advokaten anførte i denne forbindelse, at dette ikke  \r\n\r\n var væsentligt for en seriøs licensmodtager, da forudbetalingen i forhold til  \r\n\r\n de forventede licenser (&#187;royalties&#171;) var af ret beskeden størrelse.  \r\n\r\n I øvrigt ville selskabet af hensyn til videre samarbejde med licensmodtagere  \r\n\r\n - uanset kontraktsbestemmelsen - tilbagebetale forudbetalinger, hvis  \r\n\r\n licensmodtagerne var uden skyld i, at produktet ikke kunne afsættes.  \r\n\r\n Selskabet havde således tidligere tilbagebetalt en forudbetaling. </P>  \r\n\r\n<P>Efter de foreliggende oplysninger fandt Landsskatteretten, at såvel de  \r\n\r\n modtagne som de ydede licenser (&#187;royalties&#171;) var omfattet af  \r\n\r\n statsskattelovens regler, idet der ikke var tale om salg eller køb af  \r\n\r\n patenter. Da de forudbetalte licenser efter kontrakten var endeligt  \r\n\r\n erhvervet, fandt retten, at de skulle henholdsvis indtægts- og udgiftsføres i  \r\n\r\n de år, hvor de var erlagt. </P>  \r\n\r\n<P>De påklagede ansættelser blev ændret i overensstemmelse hermed. </P>  \r\n\r\n<P>LV 1987, C 3.1. og 2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Afgørelsen er offentliggjort i Skat 1989, nr. 4, side 328. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891801225"
        },
        {
            "displayName": "Entydig dokumentidentifikation",
            "displayValue": "CA004578"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18012"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "13/01/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-5-16"
        },
        {
            "displayName": "Stikord",
            "displayValue": "FORUDBETALINGER, SKATTEPLIGT"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}