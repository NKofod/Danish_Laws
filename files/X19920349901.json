{
    "id": 38796,
    "title": "Påbud om punktudsugning i frisørbutik ",
    "documentTypeId": "230",
    "isSagsforlobPeriodValid": false,
    "shortName": "AFG nr 3499 af 01/07/1992",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Krav om punktudsugning i frisørbutik. Ministeriet lagde vægt på at det  \r\n\r\n var sandsynliggjort, at den eksisterende ventilation ikke var tilstrækkelig.  \r\n\r\n Det var samtidig teknisk mulig at nedbringe luftforureningen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Påbud om punktudsugning i frisørbutik </H1>  \r\n\r\n<P></P>  \r\n\r\n<P>Salon xxx 3. 2113-15 KSO/gl </P>  \r\n\r\n<P>2113-15.ram </P>  \r\n\r\n<P>En frisørsalon klagede ved brev af 29. april 1992 over Direktoratet for  \r\n\r\n Arbejdstilsynets afgørelse af 31. marts 1992 om påbud om punktudsugning. </P>  \r\n\r\n<P> <B>Klagens indhold.</B>  </P>  \r\n\r\n<P>Klageren anfører, at Arbejdstilsynet ikke på noget tidspunkt har foretaget  \r\n\r\n målinger, der kan godtgøre, at den eksisterende udluftning ikke fjerner  \r\n\r\n eventuelle sundhedsskadelige dampe. </P>  \r\n\r\n<P>Klageren anvender altid støvmaske ved blanding af afblegningsmiddel. </P>  \r\n\r\n<P>De af direktoratet stillede krav vil betyde en udgift på mellem 40 - 60  \r\n\r\n tusinde kroner. Med en nettoindkomst på ca. 110.000 kr. kan klageren ikke  \r\n\r\n forestille sig, hvor disse penge skal findes. </P>  \r\n\r\n<P>Såfremt de af direktoratet stillede krav fastholdes, ser klageren sig  \r\n\r\n nødsaget til at lukke sin forretning og overgå til bistandshjælp, hvorved  \r\n\r\n klageren vil kunne opretholde den samme økonomiske status. </P>  \r\n\r\n<P>Sagsforløb. </P>  \r\n\r\n<P>Arbejdsministeriet har sendt klagen til udtalelse i Direktoratet for  \r\n\r\n Arbejdstilsynet. Det fremgår af udtalelsen og af sagen i øvrigt, at der  \r\n\r\n foregår almindeligt frisørarbejde i salonen, d.v.s., at der en eller flere  \r\n\r\n gange dagligt foregår permanentning, farvning, afblegning, blanding eller  \r\n\r\n spraybehandling. Der er kun ventilation i form af en ventilator over døren  \r\n\r\n til salonen. Der arbejdes med almindelige frisørkosmetikprodukter, der til  \r\n\r\n ovennævnte behandlinger indeholder sundhedsskadelige stoffer. </P>  \r\n\r\n<P>Det er direktoratets vurdering, at den eksisterende ventilation ikke er  \r\n\r\n tilstrækkelig effektiv til at fjerne de sundhedsskadelige dampe, inden de når  \r\n\r\n frisørens indåndingszone. </P>  \r\n\r\n<P>Direktoratet har i sin afgørelse lagt vægt på, at frisørarbejde indebærer  \r\n\r\n risiko for belastning med lokalirriterende sundhedsskadende aerosoler, damp  \r\n\r\n og støv. Således kan aerosoler fra spray irritere slimhinder, luftveje og  \r\n\r\n øjne. Endvidere kan allergi og astma udvikles. </P>  \r\n\r\n<P>Direktoratet oplyser endvidere, at kreds Ribe amt den 21. maj 1992 kl.  \r\n\r\n 14.00 har aflagt salonen et uanmeldt besøg. </P>  \r\n\r\n<P>Salonen var fuld af kunder, og en hjælper var beskæftiget med hårvask. Der  \r\n\r\n var en kraftig lugt af frisørkosmetikprodukter i salonen, til trods for en  \r\n\r\n åbentstående dør. Den af klageren omtalte støvmaske var en &#187;almindelig  \r\n\r\n støvmaske&#171;, og der kunne ikke fremvises et eksemplar, da salonen  \r\n\r\n uheldigvis var udgået for masker. </P>  \r\n\r\n<P>Direktoratet oplyser endvidere tillige, at klager ikke har indhentet  \r\n\r\n konkrete tilbud fra ventilationsfirmaer, men pr. telefon har fået oplyst, at  \r\n\r\n det vil koste ca. 50.000 kr. at efterkomme Arbejdstilsynets krav. </P>  \r\n\r\n<P>Kredsen har afgivet påbud til en lignende salon af samme størrelse. Herfra  \r\n\r\n er fremvist en ordrebekræftelse fra et ventilationsfirma, lydende på ca.  \r\n\r\n 15.000 kr. for 2 punktudsugningsarme, inkl. rør m.m. Kredsen skønner, at et  \r\n\r\n tilsvarende anlæg skal til for at efterkomme påbuddet til frisørsalonen. </P>  \r\n\r\n<P>Direktoratet indstiller, at direktoratets afgørelse af 31. marts 1992  \r\n\r\n tiltrædes. </P>  \r\n\r\n<P> <B>Arbejdsmiljørådets indstilling.</B>  </P>  \r\n\r\n<P>Klagen har i medfør af Arbejdsmiljølovens § 66, stk. 1, nr. 4, været  \r\n\r\n forelagt Arbejdsmiljørådet. </P>  \r\n\r\n<P>Arbejdsmiljørådet tiltræder direktoratets indstilling. DA dog med en  \r\n\r\n bemærkning om, at det i afgørelsen bør præciseres, at der er tale om et  \r\n\r\n funktionspåbud, og at punktudsugning er en måde at løse problemet på. </P>  \r\n\r\n<P>Arbejdsministeriets afgørelse. </P>  \r\n\r\n<P>Arbejdsministeriet skal i den anledning meddele, at man med hjemmel i  \r\n\r\n Arbejdsministeriets bekendtgørelse nr. 323 af 7. juli 1983 om arbejdets  \r\n\r\n udførelse § 16, tiltræder Direktoratet for Arbejdstilsynets afgørelse,  \r\n\r\n hvorefter der skal etableres udsugning, således at sundhedsskadelige dampe  \r\n\r\n ikke passerer frisørens indåndingszone. </P>  \r\n\r\n<P> <B>Arbejdsministeriets begrundelse.</B>  </P>  \r\n\r\n<P>Ministeriet har lagt vægt på, at Direktoratet for Arbejdstilsynet har  \r\n\r\n sandsynliggjort, at den eksisterende ventilation i salonen ikke er  \r\n\r\n tilstrækkelig til at fjerne de sundhedsskadelige dampe, inden de når  \r\n\r\n frisørens indåndingszone. </P>  \r\n\r\n<P>Ministeriet har endvidere lagt vægt på, at det efter direktoratets  \r\n\r\n oplysninger er teknisk muligt ved anvendelse af almene ventilationsprincipper  \r\n\r\n at nedbringe luftforureningen ved hårbehandling i salonen. </P>  \r\n\r\n<P> <B>Efterkommelse og tilbagemelding.</B>  </P>  \r\n\r\n<P>Afgørelsen skal efterkommes senest den 15. december 1992, og der skal ske  \r\n\r\n tilbagemelding til kredsen senest den 1. december 1992. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19920349901"
        },
        {
            "displayName": "Entydig dokumentidentifikation",
            "displayValue": "CA006731"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3499"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "01/07/1992"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "92-2113-15"
        },
        {
            "displayName": "Stikord",
            "displayValue": "ARBEJDSTILSYNET, FRISØR, VENTILATION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}