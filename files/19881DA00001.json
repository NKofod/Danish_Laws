{
    "id": 107560,
    "title": "1988 BTB 1   BETÆNKNING OVER FORSLAG TIL FOLKETINGSBESLUTNING OM DANMARKS RATIFIKATION   AF RÅDET FOR DE EUROPÆISKE FÆLLESSKABERS AFGØRELSE AF 24. JUNI 1988 OM   ORDNINGEN FOR FÆLLESSKABERNES EGNE INDTÆGTER    NR B 1 1988-89, 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1988/1 BTB 1",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 1 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om Danmarks ratifikation  \r\n\r\n af Rådet for De Europæiske Fællesskabers afgørelse af 24. juni 1988 om  \r\n\r\n ordningen for Fællesskabernes egne indtægter <BR>  \r\n\r\n Nr B 1 1988-89, 1. samling </P>  \r\n\r\n<P></P>  \r\n\r\n<P>Afgivet af Markedsudvalget </P>  \r\n\r\n<P></P>  \r\n\r\n<P>Afgivet: 19881111 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har </P>  \r\n\r\n<P>herunder stillet spørgsmål til udenrigsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Et <I>flertal</I> (udvalget med undtagelse af Socialistisk Folkepartis og  \r\n\r\n Fremskridtspartiets medlemmer af udvalget) indstiller beslutningsforslaget  \r\n\r\n til <I>vedtagelse uændret. </I></P>  \r\n\r\n<P>Et mindretal (Socialistisk Folkepartis og Fremskridtspartiets medlemmer af  \r\n\r\n udvalget) indstiller beslutningsforslaget til <I>forkastelse</I> ved 2.  \r\n\r\n (sidste) behandling. </P>  \r\n\r\n<P>Et mindretal inden for mindretallet (Socialistisk Folkepartis medlemmer af  \r\n\r\n udvalget) udtaler: </P>  \r\n\r\n<P>Før EF-topmødet i København og senere før EF-topmødet i Hannover modsatte  \r\n\r\n SF sig den forhandlingslinje, som regeringen valgte med henblik på at løse  \r\n\r\n EF's budgetproblemer. </P>  \r\n\r\n<P>SF anbefaler derfor også nu at afvise ratifikationen af den færdige  \r\n\r\n aftale. </P>  \r\n\r\n<P>Under forhandlingsforløbet ønskede SF at holde igen på EF's stærkt  \r\n\r\n stigende udgifter ved at løse de grundlæggende skavanker i EF's  \r\n\r\n landbrugspolitik samt at medvirke til at skabe øget solidaritet mellem de  \r\n\r\n rigeste og de fattigste medlemslande. </P>  \r\n\r\n<P>Efter SF's opfattelse medfører den samlede EF-løsning på  \r\n\r\n budgetproblemerne, at der skabes mulighed for en alt for voldsom vækst i EF's  \r\n\r\n udgifter. </P>  \r\n\r\n<P>I stedet for at sikre en løsning på landbrugets overskudsproblemer gennem  \r\n\r\n klare miljøfremskridt står vi nu med en løsning, der fortsat bygger på alt  \r\n\r\n for store udgifter til EF's traditionelle landbrugsprodukter, og med  \r\n\r\n betydelig risiko for, at der fortsat vil skabes nye landbrugslagre. </P>  \r\n\r\n<P>SF er derimod tilhænger af at øge solidariteten mellem EF-landene gennem  \r\n\r\n en kraftig udvidelse af støtten fra EF's fonde. SF ønsker, at der samtidig  \r\n\r\n bliver gennemført en ændring af fondene, så der ikke fremover kan udbetales  \r\n\r\n midler fra disse til de mest velstående lande. </P>  \r\n\r\n<P>På baggrund af disse prioriteringer er det vor opfattelse, at der ikke  \r\n\r\n eksisterer et reelt behov for at indføre en ny indtægt i EF. </P>  \r\n\r\n<P>Grove (KF) fmd. <I>Flemming Hansen (KF) Jette Thomsen (KF) Kent Kirk (KF)  \r\n\r\n Bjørn Elmquist (V) Niels Anker Kofoed (V) Annette Just (FP) Larsen-Ledet (RV)  \r\n\r\n Duetoft (CD) Svend Andersen (S) Risgaard Knudsen (S) Ivar Nørgaard (S)</I>  \r\n\r\n nfmd <I>Rosing (S) Birte Weiss (S) Bjørn Westh (S) Gade (SF) Holger K.  \r\n\r\n Nielsen (SF) </I></P>  \r\n\r\n<P>Bilag </P>  \r\n\r\n<P>Udenrigsministerens svar på Markedsudvalgets spørgsmål nr. 4: Under  \r\n\r\n henvisning til udvalgets skrivelse af 4. november 1988 (B1 - bilag 7)  \r\n\r\n fremsendes vedlagt besvarelse på det deri stillede spørgsmål nr. 4 vedrørende  \r\n\r\n genfremsendelse af finansielle overslag i den interinstitutionelle aftale  \r\n\r\n mellem Europa-Parlamentet, Rådet og Kommissionen. </P>  \r\n\r\n<P>U. Ellemann Jensen </P>  \r\n\r\n<P>Aftale mellem institutionerne om budgetdisciplin og forbedring af  \r\n\r\n budgetproceduren </P>  \r\n\r\n<P>I. De grundlæggende principper bag aftalen </P>  \r\n\r\n<P>1. Hovedsigtet med denne interinstitutionelle aftale er at sikre  \r\n\r\n gennemførelsen af Den Europæiske Fælles Akt, udmønte konklusionerne fra Det  \r\n\r\n Europæiske Råds møde i Bruxelles vedrørende budgetdisciplin og dermed  \r\n\r\n forbedre den årlige budgetbehandlings forløb. </P>  \r\n\r\n<P>2. Begrebet budgetdisciplin skal i denne aftale forstås i bredeste  \r\n\r\n forstand, som gældende for alle udgifter og med bindende virkning for alle de  \r\n\r\n implicerede institutioner i hele den periode, hvor aftalen er gældende. </P>  \r\n\r\n<P>3. Aftalen berører ikke de forskellige institutioners respektive  \r\n\r\n beføjelser, således som de er fastsat i Traktaten. </P>  \r\n\r\n<P>4. Den interinstitutionelle aftales indhold kan ikke ændres uden samtykke  \r\n\r\n hertil fra samtlige deltagende institutioner. </P>  \r\n\r\n<P>II. Finansielle overslag: De finansielle overslag for 1988-1992 </P>  \r\n\r\n<P>A. Indholdet af de finansielle overslag </P>  \r\n\r\n<P>5. De finansielle overslag for 1988-1992 er referencegrundlaget for den  \r\n\r\n interinstitutionelle budgetdisciplin. Indholdet af disse overslag stemmer  \r\n\r\n overens med de konklusioner, der blev vedtaget på Det Europæiske Råds møde i  \r\n\r\n Bruxelles; det indgår som en integrerende del af denne aftale. </P>  \r\n\r\n<P>6. De finansielle overslag for 1988-1992 angiver for  \r\n\r\n forpligtelsesbevillingernes vedkommende størrelsen og sammensætningen af  \r\n\r\n Fællesskabets forventede udgifter, herunder også udgifterne til udvikling af  \r\n\r\n nye politikker. </P>  \r\n\r\n<P>De samlede årlige obligatoriske og ikke-obligatoriske udgifter er  \r\n\r\n ligeledes angivet, i forpligtelses- og betalingsbevillinger. </P>  \r\n\r\n<P>B. Rækkevidden af de finansielle overslag </P>  \r\n\r\n<P>7. Europa-Parlamentet, Rådet og Kommissionen anerkender, at de enkelte  \r\n\r\n finansielle mål, der er indeholdt i overslagene for 1988-1992, er at betragte  \r\n\r\n som et årligt udgiftsloft for Fællesskabet. De forpligter sig til at  \r\n\r\n overholde de forskellige årlige udgiftslofter under budgetbehandlingen for  \r\n\r\n det pågældende år. </P>  \r\n\r\n<P>8. Europa-Parlamentet, Rådet og Kommissionen vil i fællesskab bestræbe sig  \r\n\r\n på gradvis at skabe en bedre ligevægt mellem de forskellige  \r\n\r\n udgiftskategorier. </P>  \r\n\r\n<P>De indestår for, at ingen revision af de obligatoriske udgifter, der er  \r\n\r\n budgetteret med i de finansielle overslag, kan medføre en nedskæring af de  \r\n\r\n ikke-obligatoriske udgifter ifølge disse overslag. </P>  \r\n\r\n<P>C. Årlig tilpasning af de finansielle overslag </P>  \r\n\r\n<P>Tekniske tilpasninger </P>  \r\n\r\n<P>9. Overslagene ajourføres hvert år af Kommissionen, forud for  \r\n\r\n budgetbehandlingen for regnskabsår t + 1, med henblik på gennemførelse af den  \r\n\r\n tekniske tilpasning af tallene til udviklingen i bruttonationalindkomsten  \r\n\r\n (BNI) og i priserne. </P>  \r\n\r\n<P>Tilpasninger i forbindelse med bevillingsudnyttelsen </P>  \r\n\r\n<P>10. Sammen med de tekniske tilpasninger af de finansielle overslag  \r\n\r\n forelægger Kommissionen budgetmyndighedens to parter forslag til de  \r\n\r\n tilpasninger, den skønner nødvendige under hensyntagen til den forventede  \r\n\r\n bevillingsudnyttelse ifølge forfaldsplanerne for forpligtelser og betalinger.  \r\n\r\n</P>  \r\n\r\n<P>Parlamentet og Rådet træffer inden den 1. maj i år t afgørelse om disse  \r\n\r\n forslag efter de i Traktatens artikel 203, stk. 9, omhandlede flertalsregler.  \r\n\r\n</P>  \r\n\r\n<P>11. Hvis de tildelinger til flerårige programmer, der er budgetteret med i  \r\n\r\n de finansielle overslag, ikke kan udnyttes fuldt ud i løbet af et givet år,  \r\n\r\n forpligter de i denne aftale deltagende institutioner sig til at godkende, at  \r\n\r\n de resterende beløb overføres. </P>  \r\n\r\n<P>D. Revision af de finansielle overslag </P>  \r\n\r\n<P>12. Uafhængigt af den regelmæssige tekniske tilpasning af overslagene og  \r\n\r\n tilpasningen til bevillingsudnyttelsen kan de finansielle overslag revideres  \r\n\r\n ved fælles beslutning herom, truffet af budgetmyndighedens to parter efter  \r\n\r\n forslag fra Kommissionen. </P>  \r\n\r\n<P>Denne fælles beslutning træffes i overensstemmelse med de i Traktatens  \r\n\r\n artikel 203, stk. 9, omhandlede flertalsregler. </P>  \r\n\r\n<P>Revisionen af de finansielle overslag kan ikke føre til, at det samlede  \r\n\r\n udgiftsloft, der er fastlagt i overslagene efter indregning af den årlige  \r\n\r\n tekniske tilpasning, forhøjes med mere end 0,03 pct. af BNI, som er den  \r\n\r\n margen, der er fastsat til uforudsete udgifter. </P>  \r\n\r\n<P>Ved denne revision skal bestemmelserne under punkt 8 i denne aftale  \r\n\r\n ligeledes overholdes. </P>  \r\n\r\n<P>E. Virkningerne af en manglende fælles beslutning fra institutionerne om  \r\n\r\n tilpasning eller revision af de finansielle overslag </P>  \r\n\r\n<P>13. Har institutionerne ikke truffet en fælles beslutning om en tilpasning  \r\n\r\n eller revision af de finansielle overslag foreslået af Kommissionen, er de  \r\n\r\n oprindeligt fastlagte mål under hensyntagen til den årlige tekniske  \r\n\r\n tilpasning fortsat gældende og udgør fortsat udgiftslofterne for det  \r\n\r\n pågældende regnskabsår. </P>  \r\n\r\n<P>III. Budgetdisciplinen i forbindelse med de obligatoriske udgifter </P>  \r\n\r\n<P>14. a) Europa-Parlamentet, Rådet og Kommissionen tilslutter sig  \r\n\r\n konklusionerne fra Det Europæiske Råds møde med hensyn til budgetdisciplin i  \r\n\r\n forbindelse med de obligatoriske udgifter under EUGFL, Garantisektoren. De  \r\n\r\n tre institutioner forpligter sig til at efterkomme disse konklusioner inden  \r\n\r\n for rammerne af denne aftale. </P>  \r\n\r\n<P>b) Europa-Parlamentet, Rådet og Kommissionen bekræfter de principper og de  \r\n\r\n mekanismer, der er fastsat for retningslinjerne på landbrugsområdet og den  \r\n\r\n monetære reserve. </P>  \r\n\r\n<P>c) Hvad de øvrige obligatoriske udgifter angår, forpligter de tre  \r\n\r\n institutioner sig til at overholde Fællesskabets juridiske forpligtelser på  \r\n\r\n en måde, der kan forenes med de finansielle overslag. </P>  \r\n\r\n<P>IV. Budgetdisciplinen i forbindelse med de ikke-obligatoriske udgifter og  \r\n\r\n forbedringen af budgetbehandlingen </P>  \r\n\r\n<P>15. Budgetmyndighedens to parter forpligter sig til for regnskabsårene  \r\n\r\n 1988-1992 at acceptere de maksimale stigningstakter for ikke-obligatoriske  \r\n\r\n udgifter, der fremkommer på budgetter, som er opstillet inden for rammerne af  \r\n\r\n de i de finansielle overslag fastlagte lofter. </P>  \r\n\r\n<P>16. I overensstemmelse med de finansielle overslag fremlægger Kommissionen  \r\n\r\n hvert år et foreløbigt budgetforslag, der svarer til Fællesskabets faktiske  \r\n\r\n finansieringsbehov. </P>  \r\n\r\n<P>Kommissionen tager i denne forbindelse hensyn til: </P>  \r\n\r\n<P>- de konkrete muligheder for at udnytte bevillingerne, samtidig med at den  \r\n\r\n bestræber sig på at sikre en nøje afpasning mellem forpligtelses- og  \r\n\r\n betalingsbevillinger </P>  \r\n\r\n<P>- mulighederne for at iværksætte nye politikker eller videreføre allerede  \r\n\r\n afviklede flerårige foranstaltninger, efter at have vurderet mulighederne for  \r\n\r\n et passende retsgrundlag herfor. </P>  \r\n\r\n<P>17. Inden for rammerne af de maksimale stigningstakster for  \r\n\r\n ikke-obligatoriske udgifter, som fastlagt i punkt 15 i denne aftale,  \r\n\r\n forpligter Europa-Parlamentet og Rådet sig til at overholde de finansielle  \r\n\r\n overslag med hensyn til tildelingerne af forpligtelsesbevillinger til  \r\n\r\n strukturfondene, Det Særlige Program for Udvikling af den Portugisiske  \r\n\r\n Industri (PEDIP), De Integrerede Middelhavsprogrammer (IMP) og  \r\n\r\n Rammeprogrammet for Forskning og Teknologisk Udvikling (FTU). </P>  \r\n\r\n<P>De forpligter sig ligeledes til at tage hensyn til den vurdering af  \r\n\r\n mulighederne for budgettets gennemførelse, der er indeholdt i Kommissionens  \r\n\r\n foreløbige budgetforslag. </P>  \r\n\r\n<P>V. Overensstemmelse mellem de årlige udgiftslofter og de årlige lofter for  \r\n\r\n indkaldelse af Fællesskabets egne indtægter </P>  \r\n\r\n<P>18. De tre institutioner, der deltager i denne aftale, anerkender, at det  \r\n\r\n samlede udgiftsloft for hvert enkelt år udgør et loft for indkaldelse af egne  \r\n\r\n indtægter for det pågældende regnskabsår. Dette loft udtrykkes i procent af  \r\n\r\n Fællesskabets BNI. </P>  \r\n\r\n<P>VI. Afsluttende bestemmelser </P>  \r\n\r\n<P>19. Denne interinstitutionelle aftale for perioden 1988-1992 træder i  \r\n\r\n kraft den 1. juli 1988. </P>  \r\n\r\n<P>Inden udgangen af 1991 aflægger Kommissionen beretning om gennemførelsen  \r\n\r\n af nærværende aftale og om de ændringer, der bør foretages heri i lyset af  \r\n\r\n erfaringerne. FINANSIELLE OVERSLAG Forpligtelsesbevillinger Mio. ECU -  \r\n\r\n 1988-priser 1988 1989 1990 1991 1992 </P>  \r\n\r\n<P>1. EUGFL, Garantisektionen 27.500 27.700 28.400 29.000 29.600 </P>  \r\n\r\n<P>2. Strukturforanstaltninger 7.790 9.200 10.600 12.100 13.450 </P>  \r\n\r\n<P>3. Politikker med flerårig tildeling (IMP, forskning)(1) 1.210 1.650 1.900  \r\n\r\n 2.150 2.400 </P>  \r\n\r\n<P>4. Andre politikker, 2.103 2.385 2.500 2.700 2.800 herunder IOU 1.646  \r\n\r\n 1.801 1.860 1.910 1.970 </P>  \r\n\r\n<P>5. Refusioner og administration, 5.700 4.950 4.500 4.000 3.550 herunder  \r\n\r\n udlagring 1.240 1.400 1.400 1.400 1.400 </P>  \r\n\r\n<P>6. Monetær reserve (2) 1.000 1.000 1.000 1.000 1.000 </P>  \r\n\r\n<P>I alt 45.303 46.885 48.900 50.950 52.800 heraf(3) obligatoriske udgifter  \r\n\r\n 33.698 32.607 32.810 32.980 33.400 ikke-obligatoriske udgifter 11.605 14.278  \r\n\r\n 16.090 17.970 19.400 </P>  \r\n\r\n<P>Fornødne betalingsbevillinger 43.779 45.300 46.900 48.600 50.100 heraf(3)  \r\n\r\n obligatoriske udgifter 33.640 32.604 32.740 32.910 33.110 ikke-obligatoriske  \r\n\r\n udgifter 10.139 12.696 14.160 15.690 16.990 </P>  \r\n\r\n<P>Betalingsbevillinger i pct. af BNI 1,12 1,14 1,15 1,16 1,17 </P>  \r\n\r\n<P>Margen til uforudsete udgifter 0,03 0,03 0,03 0,03 0,03 </P>  \r\n\r\n<P>Fornødne egne indtægter i pct. af BNI 1,15 1,17 1,18 1,19 1,20 </P>  \r\n\r\n<P> (1) I kapitel F vedrørende Det Europæiske Råds budgetprognoser er der  \r\n\r\n anført et tal på 2,4 mia. ECU (1988-priser) for politikker med flerårige  \r\n\r\n tildelinger frem til 1992. Der er her tale om forsknings- og  \r\n\r\n udviklingspolitikken og integrerede middelhavsprogrammer. Over disse poster  \r\n\r\n kan der kun afholdes udgifter, for hvilke der findes et retsgrundlag. Det  \r\n\r\n nuværende rammeprogram skaber et retsgrundlag for forskningsudgifter på 863  \r\n\r\n mio. ECU (løbende priser) i 1992. </P>  \r\n\r\n<P>Forordningen vedrørende de integrerede middelhavsprogrammer skaber et  \r\n\r\n retsgrundlag for et beløb, der anslås til 300 mio. ECU i 1992 (løbende  \r\n\r\n priser). </P>  \r\n\r\n<P>Budgetmyndighedens to parter forpligter sig til at overholde princippet  \r\n\r\n om, at tildeling af yderligere bevillinger inden for rammerne af dette loft  \r\n\r\n for 1990, 1991 og 1992 vil kræve en revision af det nuværende rammeprogram  \r\n\r\n eller - før udgangen af 1991 - en afgørelse om et nyt rammeprogram, der skal  \r\n\r\n træffes på forslag af Kommissionen og i henhold til bestemmelserne i artikel  \r\n\r\n 130 Q i Den Europæiske Fælles Akt. </P>  \r\n\r\n<P>(2) I løbende priser. </P>  \r\n\r\n<P>(3) På grundlag af den klassifikation, Kommissionen har foreslået i det  \r\n\r\n foreløbige budgetforslag for 1989. Den nødvendige afgørelse fra  \r\n\r\n budgetmyndigheden vil blive gennemført som en teknisk tilpasning, i  \r\n\r\n overensstemmelse med punkt 9 i aftalen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "19881DA00001"
        },
        {
            "displayName": "Entydig dokumentidentifikation",
            "displayValue": "CL003907"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "1"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}