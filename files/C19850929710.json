{
    "id": 52523,
    "title": "Civilforsvarsstyrelsens cirkulærskrivelse om rekognoscering efter egnede rum til supplerende sikringsrum (SSR) (Til samtlige kommunalbestyrelser og Civilforsvarskommissionen for Storkøbenhavn) ",
    "documentTypeId": "210",
    "isSagsforlobPeriodValid": false,
    "shortName": "CIS nr 9297 af 12/09/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Civilforsvarsstyrelsens cirkulærskrivelse om  \r\n\r\n rekognoscering efter egnede rum til supplerende sikringsrum (SSR) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommunalbestyrelser og  \r\n\r\n Civilforsvarskommissionen for </P>  \r\n\r\n<P CLASS=TITEL-KOMMENTAR ALIGN=CENTER>Storkøbenhavn) </P>  \r\n\r\n<BR>  \r\n\r\n<P>Civilforsvarsstyrelsen skal anmode om, at der iværksættes en  \r\n\r\n rekognoscering og udpegning af egnede kælderrum til supplerende sikringsrum  \r\n\r\n (SSR) for at skaffe beskyttelsesrum til de eksisterende bygninger, der i dag  \r\n\r\n ikke har sikringsrum eller ikke har tilstrækkeligt store sikringsrum til alle  \r\n\r\n personerne i bygningen eller virksomheden. </P>  \r\n\r\n<P>I henhold til civilforsvarslovens § 17, stk. 3, har indenrigsministeriet  \r\n\r\n udsendt bekendtgørelse nr. 395 af 8. juli 1982 om planer for det kommunale  \r\n\r\n civilforsvar. I bekendtgørelsens § 1 er det fastsat, at civilforsvarsplanen  \r\n\r\n skal redegøre for, hvorledes kommunens civilforsvar vil blive dimensioneret,  \r\n\r\n herunder om beskyttelsesrum for kommunens befolkning. Vejledende  \r\n\r\n retningslinier for udarbejdelse af disse planer er udsendt med styrelsens  \r\n\r\n brev af 30. juni 1983. </P>  \r\n\r\n<P>Efter civilforsvarslovens § 21 skal der udfærdiges en vedtægt for det  \r\n\r\n kommunale civilforsvars virksomhed og organisation. Indenrigsministeriet har  \r\n\r\n med cirkulære af 21. maj 1982 udsendt en normalcivilforsvarsvedtægt. Efter §  \r\n\r\n 6 i denne skal civilforsvarskommissionen (eller det pågældende udvalg)  \r\n\r\n udarbejde forslag og foretage indstilling til kommunalbestyrelsen om blandt  \r\n\r\n andet udpegning af private beskyttelsesrum, fx SSR i bygninger, der mangler  \r\n\r\n lovpligtige sikringsrum. </P>  \r\n\r\n<P>Som det vil være bekendt, blev sikringsrumspligt for nybygninger indført  \r\n\r\n med lov nr. 253 af 27. maj 1950 om bygningsmæssige  \r\n\r\n civilforsvarsforanstaltninger. Efter denne var der på opførelsestidspunktet  \r\n\r\n pligt til at indrette sikringsrum i nybygninger af en vis størrelse, der blev  \r\n\r\n opført i de daværende civilforsvarsområder samt i enkelte andre byer. Uden  \r\n\r\n for disse områder var der kun pligt til at indrette sikringsrum ved  \r\n\r\n nyopførelse af erhvervsbygninger og institutioner med mindst 25 personer.  \r\n\r\n Denne begrænsede sikringsrumspligt er siden blevet ophævet den 1. januar  \r\n\r\n 1982. </P>  \r\n\r\n<P>Ved lov nr. 649 af 19. december 1984 er der fra den 1. januar 1985 blevet  \r\n\r\n indført sikringsrumspligt overalt i landet, og det er samme bestemmelser for  \r\n\r\n sikringsrumspligtens omfang, der nu gælder overalt. </P>  \r\n\r\n<P>Indenrigsministeriet har udsendt vedlagte cirkulære af 17. januar 1985 om  \r\n\r\n bygningsmæssige civilforsvarsforanstaltninger, der forklarer  \r\n\r\n sikringsrumsbestemmelserne. </P>  \r\n\r\n<P>Eksisterende bygninger overalt i landet, der er opført før der var  \r\n\r\n sikringsrumspligt, har ingen sikringsrum. Mange af de erhvervs- og  \r\n\r\n institutionsbygninger, der er blevet opført efter sikringsrumspligtens  \r\n\r\n indførelse, har idag for få sikringsrumspladser, idet personantallet er  \r\n\r\n blevet forøget siden bygningens ibrugtagning. </P>  \r\n\r\n<P>For at råde bod på den manglende dækning med sikringsrum skal man anmode  \r\n\r\n om, at der iværksættes an rekognoscering i bygninger i kommunen for at  \r\n\r\n lokalisere egnede kælderrum, der i påkommende tilfælde kan indrettes til SSR  \r\n\r\n for personerne i bygningerne. </P>  \r\n\r\n<P>Rekognosceringen efter SSR skal omfatte alle eksisterende bygninger i  \r\n\r\n kommunen både i byzoner og i landzoner med undtagelse af: </P>  \r\n\r\n<P CLASS=PUNKT> <B>1.</B> Bygninger, der udelukkende er bestemt til bolig for  \r\n\r\n højst 2 husstande, </P>  \r\n\r\n<P CLASS=PUNKT> <B>2.</B> bygninger, der er bestemt både til bolig for 1  \r\n\r\n husstand og til virksomheder, hvor der ikke beskæftiges i alt mere end 5  \r\n\r\n personer samtidigt, og </P>  \r\n\r\n<P CLASS=PUNKT> <B>3.</B> bygninger, hvor der ikke er indrettet bolig og ikke  \r\n\r\n beskæftiges mere end 10 personer samtidigt. </P>  \r\n\r\n<P>De under 1, 2 og 3 nævnte bygninger er som nybygninger fritaget for  \r\n\r\n sikringsrumspligt ifølge § 6 stk. 1 i loven om bygningsmæssige  \r\n\r\n civilforsvarsforanstaltninger. Ejeren af disse bygninger skal selv foretage  \r\n\r\n rekognoscering og udpegning af SSR i bygningerne. Indtil videre kan der  \r\n\r\n henvises til den i 1962 udsendte &#187;Vejledning om hvorledes private  \r\n\r\n beskyttelsesrum kan indrettes i og uden for bygninger&#171;. </P>  \r\n\r\n<P>Til brug for udførelse af rekognoscering og udpegning af SSR har man  \r\n\r\n udarbejdet vedlagte tekniske vejledning. </P>  \r\n\r\n<P>Udpegningen af SSR skal ses som en naturlig fortsættelse af den  \r\n\r\n rekognoscering og udpegning af supplerende offentlige beskyttelsesrum, som  \r\n\r\n man tidligere har anmodet alle kommunalbestyrelserne om at udføre. Kravene i  \r\n\r\n den tekniske vejledning for SSR er noget mindre end til supplerende  \r\n\r\n offentlige beskyttelsesrum, jfr. civilforsvarsstyrelsens &#187;Vejledning af  \r\n\r\n marts 1977 i rekognoscering efter og udpegning af egnede lokaliteter til  \r\n\r\n supplerende offentlige beskyttelsesrum&#171;. Erfaringerne fra denne  \r\n\r\n rekognoscering har vist, at det i mange kommuner ikke vil være muligt at  \r\n\r\n udpege et tilstrækkeligt antal SSR, hvis de skal tilfredsstille de større  \r\n\r\n krav, der stilles til de supplerende offentlige beskyttelsesrum. </P>  \r\n\r\n<P>Der skal ikke i fredstid foretages bygningsmæssige foranstaltninger i de  \r\n\r\n udpegede SSR. Først i en beredskabssituation skal rummene klargøres til brug  \r\n\r\n som private beskyttelsesrum. Særlige regler for klargøring af SSR er under  \r\n\r\n udarbejdelse og vil senere blive udsendt. Indtil videre henvises til  \r\n\r\n ovennævnte vejledning af 1962. </P>  \r\n\r\n<P>Rekognosceringen efter og udpegningen af SSR påhviler kommunalbestyrelsen,  \r\n\r\n hvorimod den senere eventuelle klargøring (i en beredskabssituation) påhviler  \r\n\r\n ejeren af den enkelte bygning. </P>  \r\n\r\n<P>Resultatet af udpegningen bedes optaget i den civilforsvarsplan, der skal  \r\n\r\n indsendes hertil til godkendelse pr. 1. januar 1988. </P>  \r\n\r\n<P>L. Hvidt </P>  \r\n\r\n<P>administrationschef </P>  \r\n\r\n<P>/Lahn Høyer </P>  \r\n\r\n<P>kontorchef </P>  \r\n\r\n<P>----------- </P>  \r\n\r\n<P>BILAG </P>  \r\n\r\n<P>Cirkulære af 17. januar 1985 om bygningsmæssige  \r\n\r\n civilforsvarsforanstaltninger. </P>  \r\n\r\n<P>(Udelades her) </P>  \r\n\r\n<P>----------- </P>  \r\n\r\n<P>BILAG </P>  \r\n\r\n<P>Teknisk vejledning i rekognoscering efter og udpegning af egnede kælderrum  \r\n\r\n</P>  \r\n\r\n<PRE>  \r\n\r\n                        til  \r\n\r\n           SUPPLERENDE SIKRINGSRUM (SSR)  \r\n\r\n           ----------------------------  \r\n\r\n</PRE>  \r\n\r\n<P CLASS=PUNKT> <B>1.</B> FORMÅL </P>  \r\n\r\n<P>Formålet med rekognoscering efter og udpegning af kælderrum til SSR i  \r\n\r\n bygninger, der mangler sikringsrum, er at tilvejebringe en oversigt over de  \r\n\r\n kælderlokaler i den enkelte bygning, der i en beredskabssituation er bedst  \r\n\r\n egnet til at indrette til beskyttelsesrum for personerne i den pågældende  \r\n\r\n bygning. </P>  \r\n\r\n<P>Det er ikke hensigten, at de udpegede SSR på nogen måde skal ændre ved  \r\n\r\n pligten til at indrette lovpligtigt sikringsrum ved nybyggeri. SSR skal kun  \r\n\r\n udpeges i eksisterende bygninger, der enten helt mangler lovpligtige  \r\n\r\n sikringsrum eller ikke har lovpligtige sikringsrum med et tilstrækkeligt  \r\n\r\n antal pladser. </P>  \r\n\r\n<P CLASS=PUNKT> <B>2.</B> GRUNDLAG </P>  \r\n\r\n<P>Rekognosceringen og udpegningen af SSR hviler på følgende grundlag: </P>  \r\n\r\n<P>2.1. Behovet for sikringsrumpladser i den pågældende bygning eller  \r\n\r\n virksomhed m.v. </P>  \r\n\r\n<P>2.2. Visse tekniske mindstekrav til de udpegede kælderlokaler. </P>  \r\n\r\n<P>Rekognosceringen skal omfatte alle eksisterende bygninger i kommunen både  \r\n\r\n i byzoner og i landzoner med undtagelse af: </P>  \r\n\r\n<P CLASS=PUNKT> <B>1.</B> bygninger, der udelukkende er bestemt til bolig for  \r\n\r\n højst 2 husstande, </P>  \r\n\r\n<P CLASS=PUNKT> <B>2.</B> bygninger, der er bestemt både til bolig for 1  \r\n\r\n husstand og til virksomheder, hvor der ikke be- skæftiges i alt mere end 5  \r\n\r\n personer samtidig, og </P>  \r\n\r\n<P CLASS=PUNKT> <B>3.</B> bygninger, hvor der ikke er indrettet bolig og ikke  \r\n\r\n beskæftiget mere end 10 personer samtidigt. </P>  \r\n\r\n<P>Det bemærkes, at de under 1, 2 og 3 nævnte bygninger er de bygninger, der  \r\n\r\n som nybygninger er fritaget for sikringsrumspligt ifølge § 6 stk. 1 i loven  \r\n\r\n om bygningsmæssige civilforsvarsforanstaltninger. </P>  \r\n\r\n<P>2.1. BEHOV FOR SSR I EN EKSISTERENDE BYGNING ELLER VIRKSOMHED M.V. </P>  \r\n\r\n<P>SSR skal have en sådan størrelse, at det sammen med eventuelt eksisterende  \r\n\r\n lovpligtigt sikringsrum kan optage det største antal personer, der normalt er  \r\n\r\n til stede i den pågældende bygning eller virksomhed. </P>  \r\n\r\n<P>Ved fastsættelsen af det nødvendige antal sikringsrumspladser gælder  \r\n\r\n reglerne i § 2, stk. 5 i indenrigsministeriets bekendtgørelse nr. 650 af 19.  \r\n\r\n december 1984 om sikringsrum. </P>  \r\n\r\n<P>Hvis det ikke er muligt i den enkelte bygning eller virksomhed at udpege  \r\n\r\n det tilstrækkelige antal SSR, der tilfredsstiller de tekniske krav i punkt  \r\n\r\n 2.2., skal der udpeges det størst mulige antal pladser. </P>  \r\n\r\n<P>2.2. TEKNISKE KRAV TIL KÆLDERLOKALER DER UDPEGES TIL SSR </P>  \r\n\r\n<P>Kælderrummene skal efter klargøring være nedstyrtningssikre, yde en  \r\n\r\n rimelig beskyttelse mod brand og imod stråling fra radioaktivt nedfald og  \r\n\r\n have rimelige flugtmuligheder. For at opnå dette, skal det tilstræbes, at  \r\n\r\n kælderrummet opfylder følgende betingelser: </P>  \r\n\r\n<P>A. Kælderloftet må højst være beliggende 1,25 m over terrænet, der omgiver  \r\n\r\n bygningen, men kælderen bør i øvrigt være lavest muligt beliggende og helst  \r\n\r\n helt under terræn. </P>  \r\n\r\n<P>B. Kælderens fri højde skal være mindst 1,95 m. Under eventuelle bjælker  \r\n\r\n tillades dog lavere højde. </P>  \r\n\r\n<P>C. Der skal være let adgang til kælderrummet. </P>  \r\n\r\n<P>D. Der må ikke i kælderrummet findes rørledninger eller anlæg, der ved  \r\n\r\n brud kan frembyde fare, fx damp, gas, kølevæske og lignende. Rørledninger for  \r\n\r\n vand og varme samt afløbsrør er tilladt i kælderrummet. </P>  \r\n\r\n<P>E. Loftet over kælderen skal kunne afstives, så det foruden de normale  \r\n\r\n fredsmæssige hvilende og bevægelige belastninger kan bære den belastning, det  \r\n\r\n vil komme ud for, såfremt den omliggende bygning styrter sammen. Kælderloft  \r\n\r\n udført af beton er at foretrække, men loft af træbjælker kan også udpeges.  \r\n\r\n</P>  \r\n\r\n<P>Størrelsen af nedstyrtningslasten er angivet i § 8, stk. 4, i  \r\n\r\n indenrigsministeriets bekendtgørelse nr. 650 af 19. december 1984 om  \r\n\r\n sikringsrum: </P>  \r\n\r\n<PRE>  \r\n\r\n Bygninger med indtil 2 etager      28 kN/kvadratmeter  \r\n\r\n Bygninger med 3-4 etager           34 kN/kvadratmeter  \r\n\r\n Bygninger med mere end 4 etager    41 kN/kvadratmeter  \r\n\r\n</PRE>  \r\n\r\n<P>Der skal ikke ved udpegningen foretages en projektering af afstivningens  \r\n\r\n udførelse. En vejledning om klargøringen af de udpegede SSR med blandt andet  \r\n\r\n retningslinier for udførelsen af loftsafstivningen vil senere blive udsendt  \r\n\r\n af civilforsvarsstyrelsen. </P>  \r\n\r\n<P>Indtil videre kan der henvises til den i 1962 udsendte &#187;Vejledning om  \r\n\r\n hvorledes private beskyttelsesrum kan indrettes i og uden for  \r\n\r\n bygninger&#171;. </P>  \r\n\r\n<P>F. Der skal ved klargøringen af SSR kunne etableres en nødudgang for hver  \r\n\r\n påbegyndt 100 personer i rummet, jfr. nedenstående punkt I. Der skal dog  \r\n\r\n mindst være 2 nødudgange fra hvert sikringsrum. Nødudgangen kan fx være et  \r\n\r\n kældervindue med størrelse mindst 0,5 kvadratmeter og mindst 50 cm på den  \r\n\r\n smalleste led. Den ene nødudgang kan eventuelt udføres ved at etablere en  \r\n\r\n åbning (murgennembrydning) med højde x bredde ca. 100 x 70 cm i brandmuren  \r\n\r\n ind til kælderen i naboejendommen, hvis nabokælderen har gode udgangsforhold  \r\n\r\n til det fri. </P>  \r\n\r\n<P>G. Adgangen til SSR og nødudgangene fra rummet skal være således  \r\n\r\n beliggende, at de kan sikres mod, at udefra kommende sprængstykker trænger  \r\n\r\n ind i rummet, fx ved at der stables sandsække op foran døråbningen og  \r\n\r\n vinduesåbningen. </P>  \r\n\r\n<P>H. SSR's beskyttelsesfaktor over for radioaktiv stråling skal - eventuelt  \r\n\r\n efter simpel afskærmning af kælderdæk og -vægge med jord, sandsække, eller  \r\n\r\n andet tungt materiale - mindst være 40. Vejledning til bestemmelse af  \r\n\r\n beskyttelsesfaktoren findes i punkt 6.4. i &#187;Retningslinier for  \r\n\r\n civilforsvarsmæssig byanalyse&#171;, civilforsvarsstyrelsen 1968. </P>  \r\n\r\n<P>I. Ved bestemmelsen af antallet af pladser i det udpegede SSR regnes der  \r\n\r\n med 1 plads pr. 1 kvadratmeter gulvareal i selve opholdsrummet. </P>  \r\n\r\n<P>Eventuelle overdækkede adgangsveje til SSR medregnes ikke ved beregningen  \r\n\r\n af pladsantallet. </P>  \r\n\r\n<P CLASS=PUNKT> <B>3.</B> TILVEJEBRINGELSE AF OPLYSNINGER </P>  \r\n\r\n<P>Oplysning om hvilke bygninger der har lovpligtigt sikringsrum og  \r\n\r\n pladsantallet i sikringsrummet findes hos bygningsmyndigheden og hos det  \r\n\r\n kommunale civilforsvar. </P>  \r\n\r\n<P>For at finde frem til de eksisterende bygninger, der skal rekognosceres  \r\n\r\n for SSR, skal antallet af husstande, henholdsvis antallet af  \r\n\r\n &#187;beskæftigede&#171; i bygningerne kendes. Fra kommunens bygnings- og  \r\n\r\n boligregister (BBR), henholdsvis fra det lokale arbejdstilsyn,  \r\n\r\n brancheforeninger, offentlige administrationskontorer, skoletilsyn m.v., kan  \r\n\r\n der fås oplysninger om disse forhold. I øvrigt kan man henvise til kapitel  \r\n\r\n 3.2., befolkningsanalyse, kildeanvisning, i &#187;Retningslinier for  \r\n\r\n civilforsvarsmæssig byanalyse&#171;, civilforsvarsstyrelsen 1968. </P>  \r\n\r\n<P>Fra kommunernes tekniske forvaltning vil der sædvanligvis kunne  \r\n\r\n tilvejebringes tegninger af de enkelte bygninger til brug for  \r\n\r\n rekognosceringen. Desuden kan der fra BBR fås oplysning om, hvilke bygninger  \r\n\r\n der har kælder og det totale areal af kælderen, samt hvor stort et  \r\n\r\n kælderareal der har loftet beliggende lavere end 1,25 m over terrænet rundt  \r\n\r\n om bygningen, jfr. foranstående punkt 2.2.A. </P>  \r\n\r\n<P CLASS=PUNKT> <B>4.</B> REGISTRERING AF DE UDPEGEDE SSR </P>  \r\n\r\n<P>Der udarbejdes en fortegnelse over de udpegede rum indeholdende  \r\n\r\n oplysninger om: </P>  \r\n\r\n<P CLASS=PUNKT> <B>1.</B> Ejendommens BBR nummer. </P>  \r\n\r\n<P CLASS=PUNKT> <B>2.</B> Det supplerende sikringsrums adresse. </P>  \r\n\r\n<P CLASS=PUNKT> <B>3.</B> Ejendommens matr.nr. </P>  \r\n\r\n<P CLASS=PUNKT> <B>4.</B> Ejerens/administratorens navn og adresse. </P>  \r\n\r\n<P CLASS=PUNKT> <B>5.</B> En skitse visende rummets beliggenhed i kælderen.  \r\n\r\n</P>  \r\n\r\n<P CLASS=PUNKT> <B>6.</B> Antal pladser i SSR. </P>  \r\n\r\n<P CLASS=PUNKT> <B>7.</B> Oplysninger om eventuelt lovpligtigt sikringsrum i  \r\n\r\n bygningen. </P>  \r\n\r\n<P CLASS=PUNKT> <B>5.</B> INDBERETNING TIL CIVILFORSVARSSTYRELSEN </P>  \r\n\r\n<P>Resultatet af udpegningen bedes optaget i den civilforsvarsplan, der skal  \r\n\r\n indsendes hertil til godkendelse pr. 1. januar 1988. </P>  \r\n\r\n<P CLASS=PUNKT> <B>6.</B> MEDDELELSE TIL EJEREN/ADMINISTRATOREN AF EJENDOMMEN  \r\n\r\n</P>  \r\n\r\n<P>Når udpegningen af SSR er afsluttet, skal kommunalbestyrelsen sende  \r\n\r\n meddelelse til ejeren/administratoren af de bygninger, hvori der er udpeget  \r\n\r\n SSR. Meddelelsen skal indeholde oplysning om hvilke(t) kælderrum, der er  \r\n\r\n udpeget og til hvor mange personer. Meddelelsen skal være bilagt forannævnte  \r\n\r\n &#187;Vejledning om hvorledes private beskyttelsesrum kan indrettes i og uden  \r\n\r\n for bygninger&#171;, civilforsvarsstyrelsen 1962. </P>  \r\n\r\n<P>En standardudformning af meddelelsen vil senere blive udsendt til  \r\n\r\n kommunalbestyrelserne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19850929710"
        },
        {
            "displayName": "Entydig dokumentidentifikation",
            "displayValue": "CM011359"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/07/2004"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9297"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "12/09/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Civilforsvarsstyrelsen 2.kt.j.nr.85-3142/0-b.1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}