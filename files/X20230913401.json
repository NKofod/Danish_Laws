{
    "id": 234857,
    "title": "Afgørelse efter bekendtgørelse om fremtidsfuldmagter §§ 1 og 3",
    "documentTypeId": "230",
    "isSagsforlobPeriodValid": true,
    "shortName": "AFG nr 9134",
    "documentHtml": "<div class=\"bjelke\">Den fulde tekst</div><p class=\"Titel2\">Afgørelse efter bekendtgørelse om fremtidsfuldmagter §§ 1 og 3</p>\r\n<div class=\"Resume\">\r\n   <p class=\"TekstGenerel\">Familieretshuset afviste ved afgørelse af 24. november 2022, at fremtidsfuldmagtsgiver kunne oprette en papirbaseret fremtidsfuldmagt.</p>\r\n   <p class=\"TekstGenerel\">Familieretshuset begrundede afslaget med, at fremtidsfuldmagtsgiver ikke var fritaget for digital post. Familieretshuset henviste til bekendtgørelse om fremtidsfuldmagter § 1, hvoraf det fremgår at en fremtidsfuldmagt skal oprettes digitalt i Fremtidsfuldmagtsregisteret.</p>\r\n   <p class=\"TekstGenerel\">Klager anførte blandt andet, at fremtidsfuldmagtsgiver ikke var i stand til at anvende digital signatur, og at klagers nevø havde læseadgang til dennes e-boks.</p>\r\n   <p class=\"TekstGenerel\">Civilstyrelsen stadfæstede Familieretshusets afgørelse. Civilstyrelsen henviste til bekendtgørelse om fremtidsfuldmagter § 3, hvoraf fremgår at personer, der er fritaget for kravet om at modtage digital post, kan oprette en papirbaseret fremtidsfuldmagt. Civilstyrelsen henviste ligeledes til, at der ikke er overladt en skønsmæssig vurdering for, hvornår en fremtidsfuldmagt kan oprettes fysisk.</p>\r\n</div>\r\n<p>Familieretshusets afgørelse af 24. november 2022:</p>\r\n<p>”Familieretshuset har på ny modtaget en henvendelse om, at du ønsker Familieretshusets hjælp til oprettelse af en fremtidsfuldmagt for dig.</p>\r\n<p>Vi har den 1. november 2022 afvist at hjælpe dig med at lægge den papirbaserede fremtidsfuldmagt ind i Fremtidsfuldmagtsregistret, da vi ved opslag konstaterede, at du ikke er fritaget fra Digital Post.</p>\r\n<p>A har den 23. november 2022 oplyst, at du er fritaget for Digital Post og ikke har NemID. Ved nyt opslag kan vi fortsat konstatere, at du <span class=\"Italic\">ikke</span> er fritaget for Digital Post.</p>\r\n<p>Du kan evt. ansøge din tidligere bopælskommune om for at blive fritaget for Digital Post. Hvis du bliver fritaget for Digital Post, kan vi hjælpe dig med at oprette fremtidsfuldmagten.</p>\r\n<p>På nuværende tidspunkt kan vi derfor ikke hjælpe dig, og vi foretager os ikke yderligere i sagen.</p>\r\n<p>Vi skal i øvrigt henvise til vores brev af 1. november 2022. ”</p>\r\n<p>\r\n</p>\r\n<p>Fremtidsfuldmagtsgiver påklagede afgørelsen.</p>\r\n<p>Civilstyrelsens afgørelse af 27. januar 2023, sagsnr. 22-4410-00086:</p>\r\n<p>”Civilstyrelsen har behandlet din klage over Familieretshusets afgørelse af 24. november 2022 med sagsnummer 2021-93536. Ved afgørelsen afviste Familieretshuset at din klient, A, kan oprette en papirbaseret fremtidsfuldmagt.</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>Vi ændrer ikke Familieretshusets afgørelse. Du kan læse begrundelsen nedenfor.</p>\r\n<p>\r\n</p>\r\n<p>\r\n   <span class=\"Bold\">Din klage</span>\r\n</p>\r\n<p>\r\n</p>\r\n<p>Du har til støtte for din klage oplyst, at A ikke er tilmeldt digital signatur, og at hun derfor ikke kan benytte den digitale løsning.</p>\r\n<p>\r\n</p>\r\n<p>Du har oplyst, at hun ikke er fritaget for Digital Post, men at hendes nevø har læseadgang til Digital Post.</p>\r\n<p>\r\n</p>\r\n<p>Du har yderligere henvist til, at Familieretshuset ikke kan afvise anmodningen om oprettelse af en fremtidsfuldmagt, idet hun er nødsaget til at møde op i Familieretshuset for at underskrive fremtidsfuldmagten.</p>\r\n<p>\r\n</p>\r\n<p>Du har oplyst, at Familieretshusets afgørelse af 24. november 2022 ikke indeholdt en henvisning til de retsregler, afgørelsen er truffet på baggrund af eller acceptabel vejledning.</p>\r\n<p>Du har endvidere henvist til Frederikshavns Kommunes erklæring, hvori de understreger at NemID og e-boks ikke er det samme.</p>\r\n<p>\r\n</p>\r\n<p>\r\n   <span class=\"Bold\">Begrundelse</span>\r\n</p>\r\n<p>\r\n</p>\r\n<p>Efter en gennemgang af sagen, finder vi i lighed med Familieretshuset, at din klient ikke har mulighed for at få oprettet en papirbaseret fremtidsfuldmagt.</p>\r\n<p>\r\n</p>\r\n<p>Vi henviser til lov om fremtidsfuldmagter § 3. Det fremgår heri, at en fremtidsfuldmagt for at være gyldig skal oprettes skriftligt i Fremtidsfuldmagts-registeret ved anvendelse af den digitale løsning. Det fremgår videre af § 3, stk. 4 sidste pkt., at Justitsministeren kan fastsætte regler om, i hvilke tilfælde oprettelse af fremtidsfuldmagten kan ske uden anvendelse af den digitale løsning, og om hvordan oprettelsen i disse tilfælde foretages.</p>\r\n<p>\r\n</p>\r\n<p>Bemyndigelsen er udnyttet i bekendtgørelse om fremtidsfuldmagter, som fastsætter regler om, i hvilke tilfælde en fremtidsfuldmagt undtagelsesvist kan oprettes fysisk.</p>\r\n<p>\r\n</p>\r\n<p>I bekendtgørelse om fremtidsfuldmagter § 3, fremgår det, at personer, som er fritaget for kravet om at modtage digital post fra det offentlige, jf. bekendtgørelse om fritagelse af fysiske personer fra tilslutning til Offentlig post m.v., kan oprette en papirbaseret fremtidsfuldmagt.</p>\r\n<p>\r\n</p>\r\n<p>Der er ikke overladt en skønsmæssig vurdering for, hvornår en fremtidsfuldmagt kan oprettes fysisk. Det er direkte reguleret, at en fremtidsfuldmagt undtagelsesvist kan oprettes fysisk, såfremt fremtidsfuldmagtsgiver er undtaget fra kravet om at modtage digital post. Det er ikke muligt at dispensere fra dette krav.</p>\r\n<p>\r\n</p>\r\n<p>\r\n   <span class=\"Bold\">Vedrørende manglende henvisning til retsregler</span>\r\n</p>\r\n<p>\r\n</p>\r\n<p>For så vidt angår Familieretshusets afgørelse af 24. november 2022 har du henvist til, at denne ikke indeholder henvisning til retsregler eller acceptabel vejledning.</p>\r\n<p>\r\n</p>\r\n<p>Vi skal bemærke, at Familieretshuset i brevet har henvist til deres brev af 1. november 2022, som indeholder henvisning til retsregler.</p>\r\n<p>\r\n</p>\r\n<p>Vi finder dog, at brevet ikke indeholder fornøden henvisning til de relevante bestemmelser i lov om fremtidsfuldmagter og bekendtgørelse om fremtidsfuldmagter.</p>\r\n<p>\r\n</p>\r\n<p>Vi har derfor fundet anledning til at uddybe begrundelsen, jf. ovenfor.</p>\r\n<p>\r\n</p>\r\n<p>Familieretshuset har modtaget kopi af dette brev. ”</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/02/2023"
        },
        {
            "displayName": "Accession",
            "displayValue": "X20230913401"
        },
        {
            "displayName": "Entydig dokumentidentifikation",
            "displayValue": "AA013514"
        },
        {
            "displayName": "Dato for indlæggelse",
            "displayValue": "22/02/2023"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "9134"
        },
        {
            "displayName": "År for udstedelse",
            "displayValue": "2023"
        },
        {
            "displayName": "Ressortministeriets journalnummer",
            "displayValue": "Justitsmin., j.nr. 22-4410-00086"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}