{
    "id": 56427,
    "title": "Cirkulære om udveksling mellem EF-landenes forvaltninger af nationale embedsmænd, der har til opgave at gennemføre EF-forskrifterne vedrørende det indre marked (Karolus-programmet) (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6176 af 10/03/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om udveksling mellem EF-landenes  \r\n\r\n forvaltninger af nationale embedsmænd, der har til opgave at gennemføre  \r\n\r\n EF-forskrifterne vedrørende det indre marked (Karolus-programmet) (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Til samtlige ministerier og styrelser </P>  \r\n\r\n<P>Finansministeriet, Administrations- og Personaledepartementet, udsender  \r\n\r\n her-med cirkulære om udveksling mellem EF-landenes forvaltninger af nationale  \r\n\r\n embedsmænd, der har til opgave at gennemføre EF-forskrifterne vedrørende det  \r\n\r\n indre marked (Karolus-programmet) </P>  \r\n\r\n<P>Ansøgningsskema indgår i bilaget til nærværende cirkulære. Yderligere  \r\n\r\n eksemplarer af vejledning med ansøgningsskema fås ved henvendelse til  \r\n\r\n Administrations- og Personaledepartementet på telefon 33 92 42 93. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 10. marts 1993 </P>  \r\n\r\n<P>Jette Skov </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Formål </P>  \r\n\r\n<P>Rådet for De Europæiske Fællesskaber vedtog den 22. september 1992 en  \r\n\r\n handlingsplan for udveksling mellem medlemsstaterne af embedsmænd beskæftiget  \r\n\r\n med gennemførelsen af EF-forskrifterne vedrørende det indre marked. </P>  \r\n\r\n<P>Udvekslingsordningen, som kaldes Karolus-programmet, har til formål: </P>  \r\n\r\n<P>- At tilnærme medlemsstaternes fremgangsmåder ved gennemførelsen af  \r\n\r\n EF-forskrifter vedrørende det indre marked, </P>  \r\n\r\n<P>- at øge embedsmænds bevidsthed om EF-dimensionen i deres arbejde og skabe  \r\n\r\n gensidig tillid mellem de forskellige forvaltninger, der har til opgave af  \r\n\r\n gennemføre EF-forskrifter, </P>  \r\n\r\n<P>- at åbne mulighed for en frugtbar udveksling af ideer mellem de  \r\n\r\n forskellige medlemsstaters forvaltninger og deres personale om,  \r\n\r\n hvordanEF-forskrifterne kan gennemføres bedst muligt. </P>  \r\n\r\n<P>EF-kommissionens vejledning om ordningen er optaget som bilag til dette  \r\n\r\n cirkulære. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Omfang og område </P>  \r\n\r\n<P>Karolus-programmet er gældende fra 1. januar 1993 og for en 5-årig  \r\n\r\n periode. Det er forudsat, at ordningen skal omfatte ca. 1.900 embedsmænd i  \r\n\r\n nationale og lokale forvaltninger. </P>  \r\n\r\n<P>Udvekslingsordningen er en generel ordning, og den berører ikke  \r\n\r\n embeds-mandsudvekslinger i de tilfælde, hvor der er vedtaget særlige  \r\n\r\n arrangementer, f.eks. udvekslinger i overensstemmelse med  \r\n\r\n MATTHAEUS-programmet, INTERFISC-programmet og veterinærprogrammet. </P>  \r\n\r\n<P>Ordningen indebærer, at danske embedsmænd kan opholde sig i de andre  \r\n\r\n landes forvaltninger, og at danske myndigheder skal modtage udenlandske  \r\n\r\n embedsmænd. </P>  \r\n\r\n<P>Der vil blive tilstræbt en vis geografisk afbalancering i udvekslingerne  \r\n\r\n mellem EF-landene. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Hvilke embedsmænd er omfattet </P>  \r\n\r\n<P>Ordningen henvender sig til såvel tjenestemænd som overenskomstansatte,  \r\n\r\n der på centralt eller lokalt niveau beskæftiger sig med af gennemføre  \r\n\r\n EF-forskrifter vedrørende det indre marked. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Prioriterede forvaltningsområder </P>  \r\n\r\n<P>Kommissionen fastlægger årligt i samråd med EF-landene en række  \r\n\r\n prioriterede områder, der er snævert forbundet med iværksættelsen af de  \r\n\r\n forskellige foranstaltninger til gennemførelse af det indre marked, og  \r\n\r\n udvekslingen i de enkelte år forudsættes at skulle ske inden for disse  \r\n\r\n områder. De prioriterede områder for 1993 fremgår af bilaget til dette  \r\n\r\n cirkulære. APD vil efter inddragelse af de berørte ministerier give særskilt  \r\n\r\n meddelelse om prioriterede områder i de følgende år. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> Udvekslingsopholdenes tidsmæssige udstrækning </P>  \r\n\r\n<P>Udvekslingsopholdet skal normalt have en tidsmæssig udstrækning på minimum  \r\n\r\n to sammenhængende måneder. Ophold af kortere varighed kan undtagelsesvis  \r\n\r\n finde sted. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Funktionsmåde </P>  \r\n\r\n<P>Udvekslingerne sker i et samspil mellem embedsmanden,  \r\n\r\n ansættelsesmyndig-heden, den såkaldte nationale koordinator (som for Danmarks  \r\n\r\n vedkommende er Administrations- og Personaledepartementet), EF-kommissionen  \r\n\r\n samt European Institute of Public Administration (EIPA) i Maastricht. </P>  \r\n\r\n<P>Funktionsmåden foregår som beskrevet i bilag til cirkulæret. </P>  \r\n\r\n<P>De til bilaget knyttede ansøgningsformularer mv. bedes benyttet. </P>  \r\n\r\n<P>Det anbefales, at myndighederne og/eller de pågældende embedsmænd benytter  \r\n\r\n sig af muligheden for gennem forhåndskontakt til potentielle myndigheder i de  \r\n\r\n andre EF-lande at undersøge mulighederne for og omfanget af udvekslingsophold  \r\n\r\n hos disse myndigheder. </P>  \r\n\r\n<P>APD vil være behjælpelig med besvarelse af spørgsmål og konkret vejledning  \r\n\r\n om ordningen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> Seminarer </P>  \r\n\r\n<P>Før og efter de enkelte udvekslingsophold gennemfører EF-kommissionen -  \r\n\r\n gennem European Institute of Public Administration (EIPA) i Maastricht  \r\n\r\n -afholdelse af henholdsvis et uddannelsesseminar og et evalueringsseminar for  \r\n\r\n de pågældende embedsmænd. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> Økonomiske og ansættelsesretlige forhold </P>  \r\n\r\n<P>Løn </P>  \r\n\r\n<P>Udvekslinger sker efter ansøgning, og embedsmanden opnår tjenestefrihed  \r\n\r\n med løn, hvilket betyder, at han eller hun under opholdet/seminaret bevarer  \r\n\r\n sin hidtidige løn fra ansættelsesmyndigheden. Under opholdet/seminaret  \r\n\r\n optjener embedsmanden sædvanlig lønanciennitet, og opholdet medfører ikke  \r\n\r\n ændring i den pensionsmæssige stilling. </P>  \r\n\r\n<P> <B>Opholdsudgifter</B>  </P>  \r\n\r\n<P>Til dækning af opholdsudgifter (forplejning, logi mv.) under  \r\n\r\n udvekslingsophol-det modtager embedsmanden dagpenge i overensstemmelse med  \r\n\r\n satserne i un-derbilag III til den som bilag optagne vejledning. Dagpengene  \r\n\r\n reduceres med 25 pct., når udvekslingsperioden overstiger en måned. Ved  \r\n\r\n deltagelse i seminarerne ydes ligeledes dagpenge med fradrag af udgifter til  \r\n\r\n kost og logi, som afholdes direkte af seminariets arrangør. </P>  \r\n\r\n<P> <B>Rejseudgifter</B>  </P>  \r\n\r\n<P>Embedsmanden har ret til godtgørelse af rejseudgifter i forbindelse med  \r\n\r\n udvekslingsopholdet, punkt 27 i bilaget, og i forbindelse med deltagelse i  \r\n\r\n seminaret. </P>  \r\n\r\n<P>Ved udvekslingsophold, der strækker sig ud over to måneder, har embeds-  \r\n\r\n manden yderligere ret til en tur/retur midtvejsrejse. </P>  \r\n\r\n<P> <B>Finansiering af løn, opholdsudgifter og rejseudgifter</B>  </P>  \r\n\r\n<P>Ansættelsesmyndigheden afholder lønnen til embedsmanden og 50 pct. af de  \r\n\r\n fastsatte dagpenge under udvekslingsopholdet, idet bemærkes, at dette  \r\n\r\n dagpengebeløb baseres på EF-kommissionens overslag. </P>  \r\n\r\n<P>EF-kommissionen finansierer de andre 50 pct. af dagpengene under  \r\n\r\n ud-vekslingsopholdet, alle rejseudgifterne i forbindelse hermed samt samtlige  \r\n\r\n rejse- og dagpengeudgifter i forbindelse med embedsmandens deltagelse i  \r\n\r\n seminarerne. </P>  \r\n\r\n<P> <B>Forholdet til danske tjenesterejseregler</B>  </P>  \r\n\r\n<P>De danske regler om tjenesterejser finder ikke anvendelse i forbindelse  \r\n\r\n med embedsmænds deltagelse i udvekslingsordningen, da der ikke er tale om  \r\n\r\n tje-nesterejser i disse reglers forstand. </P>  \r\n\r\n<P>Reglerne om rejsegodtgørelse fastsættes af EF-kommissionen. Refusionen  \r\n\r\n ydes ud fra følgende hovedkriterier: </P>  \r\n\r\n<P> <B>1.</B> Korteste og billigste togrejse på 1. klasse, herunder  \r\n\r\n sovevognsbillet, såfremt rejsen varer over seks timer i tidsrummet mellem kl.  \r\n\r\n 22.00 og kl. 07.00, samt pladsbillet, </P>  \r\n\r\n<P> <B>2.</B> befordring med skib, dog ikke til overførsel af bil, </P>  \r\n\r\n<P> <B>3.</B> ved rejse i egen bil refunderes et beløb svarende til en  \r\n\r\n togbillet på 1. kl., </P>  \r\n\r\n<P> <B>4.</B> rejse med fly, såfremt rejsen med tog vil overstige 400 km,  \r\n\r\n eller såfremt rejsen foregår over vand på klassen umiddelbart under 1.  \r\n\r\n klasse. </P>  \r\n\r\n<P> <B>Forsikring</B>  </P>  \r\n\r\n<P>Ansættelsesmyndigheden skal for udvekslingsembedsmanden tegne forsikring  \r\n\r\n vedrørende sygdom, ulykke, hjemtransport, rejsegods mv. Forsikringen tegnes i  \r\n\r\n henhold til en kollektiv ordning med Baltica a/s. </P>  \r\n\r\n<P> <B>Arbejde i udvekslingsperioden </B></P>  \r\n\r\n<P>Tavshedspligt </P>  \r\n\r\n<P>Udvekslingsembedsmanden forventes at deltage i det daglige arbejde i  \r\n\r\n værtsforvaltningen, og værtsforvaltningen er for sit vedkommende forpligtet  \r\n\r\n til at skabe de praktiske rammer herfor. </P>  \r\n\r\n<P>Udvekslingsembedsmanden har tavshedspligt og vil i udvekslingsperioden  \r\n\r\n have samme juridiske status som ansatte i værtsforvaltningen. </P>  \r\n\r\n<P>Det påhviler værtsmyndigheden (i Danmark den myndighed, som modtager  \r\n\r\n embedsmænd fra andre EF-landes forvaltninger) at gøre  \r\n\r\n udvekslingsembedsmændene bekendt med de regler om civilretligt ansvar, som  \r\n\r\n embedsmanden er underkastet under opholdet hos værtsmyndigheden. </P>  \r\n\r\n<P>Disse forhold er nærmere beskrevet i den som bilag optagne vejledning.  \r\n\r\n</P>  \r\n\r\n<P> <B>Sprogkundskaber</B>  </P>  \r\n\r\n<P>Udvekslingsembedsmanden skal være i besiddelse af gode mundtlige og  \r\n\r\n skriftlige sprogfærdigheder, som skal benyttes under opholdet. Udgifter til  \r\n\r\n eventuelle sprogkurser afholdes af ansættelsesmyndigheden. </P>  \r\n\r\n<P>Det anbefales, at udvekslingsembedsmænd og myndighederne såvel ved  \r\n\r\n udsen-delse af danske embedsmænd og ved modtagelsen af embedsmænd fra andre  \r\n\r\n EF-lande ved direkte kontakt afklarer, om andre sprog end værtsforvaltningens  \r\n\r\n nationale sprog kan anvendes. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Udvekslingsordningens funktionsmåde for danske  \r\n\r\n embedsmænd </P>  \r\n\r\n<P>- Ansøgningsskemaet udfyldes af embedsmanden (bilag II i den som bilag  \r\n\r\n optagne vejledning). </P>  \r\n\r\n<P>- Ansættelsesmyndigheden fremsender det attesterede ansøgningsskema til  \r\n\r\n APD. </P>  \r\n\r\n<P>- APD fremsender skemaerne til EF-kommissionen. </P>  \r\n\r\n<P>- EF-kommissionen fremsender ansøgningsskemaerne til de respektive  \r\n\r\n EF-landes nationale koordinatorer. </P>  \r\n\r\n<P>- EF-landenes nationale koordinatorer meddeler, om udvekslingsansøgningen  \r\n\r\n kan accepteres, og om de praktiske muligheder. </P>  \r\n\r\n<P>- Forud for udvekslingsopholdet deltager embedsmanden i et seminar. </P>  \r\n\r\n<P>- Opholdet gennemføres. </P>  \r\n\r\n<P>- Embedsmanden udfylder senest 4 uger efter sin hjemkomst et  \r\n\r\n evalueringsskema og udarbejder en rapport om sit udbytte af udvekslingen.  \r\n\r\n</P>  \r\n\r\n<P>- Evalueringsskema og rapport attesteres af den pågældendes  \r\n\r\n ansættelsesmyndighed og sendes til APD. </P>  \r\n\r\n<P>- APD sender skema og rapport til EF-kommissionen. </P>  \r\n\r\n<P>- Embedsmanden deltager i et evalueringsseminar. </P>  \r\n\r\n<P>- EF-kommissionen sender kopi af skema og rapport til den nationale  \r\n\r\n koordinator i det land, hvor udvekslingen har fundet sted. </P>  \r\n\r\n<P>- EF-kommissionen fremsender årligt rapporterne i sammendrag til  \r\n\r\n EF-landene. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Ansøgningsskemaer </P>  \r\n\r\n<P>Ved ansøgning om udvekslingsophold benyttes det til bilag knyttede  \r\n\r\n ansøgningsskema. Ansættelsesmyndigheden skal ved attestation af skemaet  \r\n\r\n checke, at ansøgningen er korrekt udfyldt, og vurdere, om ansøgeren har de  \r\n\r\n kvalifikationer og den kompetence, som Karolus-programmet forudsætter,  \r\n\r\n ansøgerne er i besid-delse af. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> Afslutning </P>  \r\n\r\n<P>APD skal anmode om, at ansatte i ministerier og institutioner gøres  \r\n\r\n bekendt med denne udvekslingsordning. Eventuelle tvivlsspørgsmål kan rettes  \r\n\r\n til Administra-tions- og Personaledepartementet på telefon 33 92 42 93. </P>  \r\n\r\n<P>Finansministeriet </P>  \r\n\r\n<P>Administrations- og Personaledepartementet </P>  \r\n\r\n<P>Den 10. marts 1993 </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Niels Paludan </P>  \r\n\r\n<P>EF-BILAG </P>  \r\n\r\n<P> <B>VEJLEDNING TIL EF'S HANDLINGSPLAN </B></P>  \r\n\r\n<P>FOR UDVEKSLING MELLEM </P>  \r\n\r\n<P>MEDLEMSSTATERNES FORVALTNINGER </P>  \r\n\r\n<P>AF NATIONALE EMBEDSMÆND, </P>  \r\n\r\n<P>DER HAR TIL OPGAVE AT GENNEMFØRE </P>  \r\n\r\n<P>EF-FORSKRIFTERNE FOR DET INDRE MARKED 1 </P>  \r\n\r\n<P>KAROLUS-PROGRAMMET </P>  \r\n\r\n<P>INDLEDNING </P>  \r\n\r\n<P> <B>1.</B> Rådet for De Europæiske Fællesskaber vedtog den 22. september  \r\n\r\n 1992 en beslutning om vedtagelsen af en handlingsplan for udvekslingen mellem  \r\n\r\n forvaltninger af nationale embedsmænd, der har til opgave at gennemføre de  \r\n\r\n EF-forskrifter, som er nødvendige for virkeliggørelsen af det indre marked2.  \r\n\r\n Denne handlingsplan, der har en varighed på fem år og påbegyndes den 1.  \r\n\r\n januar 1993, skal omfatte 1.900 deltagere. </P>  \r\n\r\n<P> <B>2.</B> Handlingsplanen har sin oprindelse i Kommissionens Hvidbog fra  \r\n\r\n 1985 om gennemførelsen af det indre marked. Den indbyrdes tilnærmelse af  \r\n\r\n medlemsstaternes lovgivning og medlemsstaternes gensidige anerkendelse af  \r\n\r\n standarder inden for visse centrale områder udgør noget af fundamentet for  \r\n\r\n Hvidbogens mål. </P>  \r\n\r\n<UL PLAIN>\r\n\r\n<LI> <B>3)</B> Kommissionens meddelelse fra september 1989 om  \r\n\r\n &#187;indførelse af instru-menter til virkeliggørelse af det indre marked'3  \r\n\r\n understregede behovet for, at medlemsstaterne gennemfører EF-forskrifterne  \r\n\r\n inden for de fastsatte frister og som prioriteret lovgivning. Siden da har  \r\n\r\n Kommissionen regelmæssigt udsendt meddelelser som et instrument til kontrol  \r\n\r\n af den ha- stighed, hvormed EF-forskrifter omsættes til national lovgivning4.  \r\n\r\n</LI>  \r\n\r\n</UL>  \r\n\r\n<P> <B>4.</B> I sin første meddelelse fremlagde Kommissionen forskellige  \r\n\r\n foranstalt-ninger, som den havde til hensigt af gennemføre med henblik på at  \r\n\r\n sikre, at EF-forskrifterne blev omsat korrekt og rettidigt til national  \r\n\r\n lovgivning. Kommissionen forpligtede sig i den forbindelse til at fremme  \r\n\r\n udvekslingen mellem medlemsstaternes forvaltninger af nationale embedsmænd,  \r\n\r\n som har til opgave at gennemføre EF-forskrifterne, for således at styrke det  \r\n\r\n ad-ministrative samarbejde. Behovet for et sådant administrativt samarbejde  \r\n\r\n bliver endnu mere akut, når det indre marked skal styres efter den 1. januar  \r\n\r\n 1993. De erfaringer, man allerede har samlet under MATTHAEUS-programmet for  \r\n\r\n udveksling af toldembedsmænd i EF, og i pilotfasen INTERFISC-programmet for  \r\n\r\n udveksling af nationale embedsmænd inden for indirekte beskatning samt  \r\n\r\n programmet for udveksling af embedsmænd på veterinærområdet, har vist, hvor  \r\n\r\n effektive sådanne initiativer er, og opmuntret til gennemførelsen af en  \r\n\r\n handlingsplan for udveksling af de nationale embedsmænd, der har til opgave  \r\n\r\n at gennemføre forskrifter for det indre marked. </P>  \r\n\r\n<P>Forsøgsfasen af dette program, som blev finansieret fuldt og helt af  \r\n\r\n Kommissionen, strakte sig over perioden fra november 1990 til marts 1991 og  \r\n\r\n var en stor succes. Deltagernes udbytte af programmet kan kort opsummeres som  \r\n\r\n følger: De fik mulighed for i ca. to måneder at hellige sig et emne fuldt og  \r\n\r\n helt, at samle informationer og viden, at se tingene i et komparativt  \r\n\r\n perspektiv, at få nye ideer og større tillid til deres udenlandske  \r\n\r\n modstykker. De fik samtidig mulighed for på grundlag af et net af personlige  \r\n\r\n kontakter at opbygge nye kommunikations- og informationskanaler samt  \r\n\r\n samarbejdsmuligheder med henblik på det fremtidige arbejde. Dette er alt  \r\n\r\n sammen af stor betydning, hvis man skal forbedre forskrifternes gennemførelse  \r\n\r\n og forberede forvaltningerne på at styre det indre marked efter 1992. </P>  \r\n\r\n<P> <B>ANVENDELSESOMRÅDE</B>  </P>  \r\n\r\n<P> <B>5.</B> Handlingsplanen vil omfatte en udveksling i forbindelse med det  \r\n\r\n indre marked, dog ikke i de tilfælde, hvor der er gennemført specifikke  \r\n\r\n foranstaltninger, f.eks. MATTHAEUS-programmet, INTERFISC-programmet og  \r\n\r\n veterinærprogrammet. Man har identificeret visse centrale områder, inden for  \r\n\r\n hvilke en styrkelse af den gensidige tillid og samarbejdet skulle give de  \r\n\r\n nationale embedsmænd viden om andre medlemsstaters praktiske  \r\n\r\n forvaltningsforhold i forbindelse med gennemførelsen af EF-forskrifter. Disse  \r\n\r\n områder er anført i bilag I og vedrører 1993. </P>  \r\n\r\n<P> <B>6.</B> Handlingsplanen skal omfatte alle de personer, der deltager i  \r\n\r\n gennemfø-relsen af EF-forskrifter, uanset om de er ansat i nationale eller  \r\n\r\n lokale forvaltninger eller i private organer, som forvaltningerne har  \r\n\r\n engageret til at forestå gennemførelsesopgaverne. Initiativet vil bestå af  \r\n\r\n følgende faser: </P>  \r\n\r\n<P>- Der vil blive arrangeret uddannelsesseminarer for de embedsmænd, som er  \r\n\r\n udvalgt til at deltage under handlingsplanen, eller som ønsker at deltage  \r\n\r\n under handlingsplanen på et senere tidspunkt. På seminarerne skal man  \r\n\r\n behandle De Europæiske Fællesskaber og deres grundlag, fælles politikker og  \r\n\r\n de seneste tiltag med henblik på at øge deltagernes kendskab til EF's  \r\n\r\n aktiviteter og til, hvor relevante disse er for de nationale forvaltninger  \r\n\r\n overalt i medlemsstaterne. </P>  \r\n\r\n<P>- Med henblik på at sikre deltagerne et maksimalt udbytte af udvekslingen  \r\n\r\n gennemføres der sprogkurser - om nødvendigt af medlemsstaternes forvaltninger  \r\n\r\n - inden udvekslingen finder sted. </P>  \r\n\r\n<P>- Medlemsstaternes forvaltninger vil udveksle embedsmænd samt ansatte i  \r\n\r\n den private sektor, som er udnævnt af de ansvarlige forvaltninger, på  \r\n\r\n nationalt og lokalt niveau i princippet for en periode på minimum to måneder.  \r\n\r\n</P>  \r\n\r\n<P>- Der vil ved afslutningen af opholdet blive udarbejdet en rapport på  \r\n\r\n grundlag af de erfaringer, der er samlet under udvekslingen. </P>  \r\n\r\n<P>- Ved afslutningen af udvekslingen vil der blive afholdt et seminar, hvor  \r\n\r\n deltagerne kan høre om, hvilke oplysninger de andre deltagere har samlet i  \r\n\r\n deres udvekslingsperiode samt hvilke resultater, de er nået frem til. Dette  \r\n\r\n vil udvide deres egen referenceramme, som ellers begrænses til blot to  \r\n\r\n medlemsstater, nemlig deres egen og den, de netop har besøgt. På denne måde  \r\n\r\n kan man desuden etablere et større net af kontakter mellem kollegaer inden  \r\n\r\n for samme område. Deltagerne vil desuden få mulighed for at vurdere  \r\n\r\n handlingsplanen og påpege eventuelle mangler. </P>  \r\n\r\n<P> <B>MÅL</B>  </P>  \r\n\r\n<P> <B>7.</B> Handlingsplanen har følgende mål: </P>  \r\n\r\n<UL PLAIN>\r\n\r\n<LI> <B>a)</B> Indbyrdes tilnærmelse af medlemsstaternes fremgangsmåder ved  \r\n\r\n gennemførelsen af EF-forskrifter vedrørende det indre marked, </LI>  \r\n\r\n<LI> <B>b)</B> øge de nationale embedsmænds bevidsthed om EF-dimensionen i  \r\n\r\n deres arbejde og skabe gensidig tillid mellem de forskellige na-tionale  \r\n\r\n forvaltninger, der har til opgave at gennemføre EF-forskrifter, </LI>  \r\n\r\n<LI> <B>c)</B> åbne mulighed for en frugtbar udveksling af ideer mellem de  \r\n\r\n forskellige medlemsstaters forvaltninger og deres personale om, hvordan  \r\n\r\n EF-forskrifterne kan gennemføres bedst muligt. </LI>  \r\n\r\n</UL>  \r\n\r\n<P> <B>HANDLINGSPLANENS FUNKTIONSMÅDE</B>  </P>  \r\n\r\n<P> <B>8.</B> Til at varetage tilrettelæggelsen af udvekslingen har  \r\n\r\n medlemsstaterne ud-peget en koordinator i deres forvaltning, der står for den  \r\n\r\n praktiske side af sagen (se bilag IV-II: Liste over de nationale  \r\n\r\n koordinatorer). Koordinatoren forestår udvælgelsen af ansøgningerne fra deres  \r\n\r\n medlemsstat og disses indsendelse til Kommissionen samt godkendelsen af de  \r\n\r\n ansøgere, der indstilles af en anden medlemsstat. </P>  \r\n\r\n<P> <B>9.</B> Den hjemlandsforvaltning, der er ansvarlig for koordineringen,  \r\n\r\n indsender ansøgningerne til EF-Kommissionen (bilag IV). Disse ansøgninger  \r\n\r\n baseres på skemaet i bilag II og vedlægges et curriculum vitae, en detaljeret  \r\n\r\n beskrivelse af ansøgerens stilling i hjemlandsforvaltningen samt nærmere  \r\n\r\n oplysninger om, hvilke områder i værtsforvaltningen der er af interesse. </P>  \r\n\r\n<P>EF-Kommissionen udvælger kandidater på grundlag af deres erhvervsmæssige  \r\n\r\n baggrund, aktiviteter i forbindelse med gennemførelsen af EF-forskrifter  \r\n\r\n inden for det udvalgte område samt relevante sprogkundskaber. Kommissionen  \r\n\r\n sikrer, at der er balance i forholdet mellem kandidater fra de enkelte  \r\n\r\n medlemsstater. </P>  \r\n\r\n<P> <B>10.</B> EF-Kommissionen bistår ved gennemførelsen af opgaverne af  \r\n\r\n European Institute of Public Administration (EIPA), Maastricht (NL). EIPA's  \r\n\r\n kon-torer, som står i kontakt med de enkelte medlemsstaters  \r\n\r\n handlingsplans-koordinatorer, er ansvarlige for at etablere udvekslingen (se  \r\n\r\n bilag IV). </P>  \r\n\r\n<P> <B>11.</B> Udvekslingsembedsmanden skal under sit ophold udarbejde en  \r\n\r\n udvekslingsrapport på grundlag af et spørgeskema, der tilsendes embedsmanden,  \r\n\r\n inden udvekslingsopholdet påbegyndes. Embedsmanden skal ved sin hjemkomst  \r\n\r\n udfylde et evalueringsskema, som EIPA tilsender ham. De to rapporter  \r\n\r\n bekræftes officielt af tilsynsorganet og tilsendes koordinatoren i  \r\n\r\n hjemlandsforvaltningen. </P>  \r\n\r\n<P> <B>12.</B> Koordinatoren tilsender Kommissionen alle evalueringsskemaer  \r\n\r\n og rap- porter fra embedsmændene i dennes forvaltning. Kommissionen tilsender  \r\n\r\n det pågældende værtslands nationale koordinator en kopi af ovennævnte  \r\n\r\n evalueringsskemaer og rapporter. Kommissionen sender en gang årligt  \r\n\r\n medlemsstaterne en oversigt over disse rapporter, for så vidt at  \r\n\r\n oplysningerne bidrager til gennemførelsen af de instrumenter, der anvendes  \r\n\r\n ved virkeliggørelsen af det indre marked. </P>  \r\n\r\n<P> <B>13.</B> Ved afslutningen af udvekslingsopholdet deltager embedsmanden  \r\n\r\n i afslutningsseminaret. </P>  \r\n\r\n<P> <B>DEFINITIONER</B>  </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>14.</B> Udvekslingsembedsmand </P>  \r\n\r\n<P>En udvekslingsembedsmand er en embedsmand fra en medlemsstat, som beklæder  \r\n\r\n en stilling i en offentlig forvaltning, og som har til opgave at gennemføre  \r\n\r\n EF-forskrifter vedrørende det indre marked på nationalt, regionalt eller  \r\n\r\n lokalt plan. Denne definition omfatter ligeledes private organers ansatte,  \r\n\r\n der af ovennævnte forvaltninger har fået til opgave at sørge for denne  \r\n\r\n gennemførelse. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>15.</B> Værtsforvaltning </P>  \r\n\r\n<P>Værtsforvaltningen er forvaltningen i den medlemsstat, hvor  \r\n\r\n udvekslingsembedsmanden skal udføre sine arbejdsopgaver. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>16.</B> Koordinator </P>  \r\n\r\n<P>Koordinatoren er det kontor, som en medlemsstat udpeger i sin forvaltning  \r\n\r\n til at udvælge og indsende ansøgninger fra hjemlandet, godkende ansøgere, der  \r\n\r\n indstilles af en anden medlemsstat, og tjene som første kontakt i  \r\n\r\n koordinatorens egen medlemsstat, når embedsmænd fra andre forvaltninger  \r\n\r\n udveksles med embedsmænd fra kontaktpersonens egen. </P>  \r\n\r\n<P> <B>UDVEKSLINGSKRITERIER</B>  </P>  \r\n\r\n<P> <B>17.</B> Udvekslingsembedsmanden skal have til opgave at gennemføre  \r\n\r\n EF-forskrifter for det indre marked (se listen over aktiviteter i bilag I).  \r\n\r\n</P>  \r\n\r\n<P> <B>18.</B> Udvekslingsembedsmanden skal være ansat på mellemlederniveau,  \r\n\r\n således at resultaterne kan spredes mest muligt nu og i fremtiden.  \r\n\r\n Embedsmandens indplacering er af mindre betydning. Det afgørende er, at han  \r\n\r\n beskæftiger sig med gennemførelsen af EF-retten. </P>  \r\n\r\n<P> <B>19.</B> Udvekslingsembedsmanden skal være i besiddelse af følgende  \r\n\r\n vigtige kvalifikationer: </P>  \r\n\r\n<P>- Godt kendskab til sit eget arbejdsområde, </P>  \r\n\r\n<P>- gode kommunikative færdigheder, både mundtlige, skriftlige og  \r\n\r\n fremmedsproglige, </P>  \r\n\r\n<P>- grundlæggende kendskab til værtsforvaltningens sprog som arbejdssprog.  \r\n\r\n</P>  \r\n\r\n<P> <B>KRITERIER, </B></P>  \r\n\r\n<P>SOM UDVEKSLINGSFORVALTNINGERNE SKAL OPFYLDE </P>  \r\n\r\n<P> <B>20.</B> Der skal stilles passende kontorplads, udstyr og almindelige  \r\n\r\n støttefaciliteter til rådighed. </P>  \r\n\r\n<P> <B>21.</B> Værtsembedsmændene skal have afsat tilstrækkelig tid til at  \r\n\r\n kunne tage sig ordentlig af udvekslingsembedsmanden. </P>  \r\n\r\n<P> <B>ARBEJDE I UDVEKSLINGSPERIODEN</B>  </P>  \r\n\r\n<P> <B>22.</B> Medlemsstaterne træffer de nødvendige foranstaltninger til, at  \r\n\r\n udvekslingsembedsmændene kan deltage aktivt i værtsforvaltningsarbejdet.  \r\n\r\n Embedsmændene forventes lige fra udvekslingsperiodens begyndelse at deltage i  \r\n\r\n det daglige arbejde i værtsforvaltningen. Embedsmændene skal deltage i  \r\n\r\n forskellige aktiviteter, men primært undersøge og sammenligne relevante  \r\n\r\n juridiske tekster, deltage i samtaler og diskussioner med deres kollegaer fra  \r\n\r\n værtsforvaltningen, besøge forskellige institutioner og organer, følge  \r\n\r\n værtsforvaltningens embedsmænd i deres arbejdsudførelse mv. </P>  \r\n\r\n<P> <B>23.</B> For at kunne nå de mål, der sættes i programmet, og for at  \r\n\r\n kunne ind- berette resultater på en måde, som er ens for hele EF, skal  \r\n\r\n udvekslingsembedsmanden udfærdige en rapport på grundlag af et spørgeskema,  \r\n\r\n som indeholder forskellige elementer, som embedsmændene bør være opmærk-  \r\n\r\n somme på under deres udlandsophold. </P>  \r\n\r\n<P> <B>24.</B> De embedsmænd, der deltager i udvekslingen, vil i  \r\n\r\n udvekslingsperioden fortsat modtage deres normale løn og fortsat have alle de  \r\n\r\n rettigheder, der er forbundet med at være embedsmænd i den pågældendes egen  \r\n\r\n medlemsstat. </P>  \r\n\r\n<P> <B>25.</B> Under udvekslingsopholdet skal de udenlandske embedsmænd have  \r\n\r\n samme erstatningsansvar i forbindelse med udførelsen af deres arbejdsopgaver  \r\n\r\n som værtslandets embedsmænd. Udenlandske embedsmænd skal være un-derlagt  \r\n\r\n tavshedspligt på samme måde som værtslandets embedsmænd. </P>  \r\n\r\n<P> <B>FINANSERING</B>  </P>  \r\n\r\n<P> <B>26.</B> Omkostningerne ved de enkelte udvekslinger afholdes af  \r\n\r\n EF-Kommissionen og medlemsstaterne i fællesskab. Den udsendende medlemsstat  \r\n\r\n afholder 50 pct. af opholdsomkostningerne for den udsendte deltager, og  \r\n\r\n Kommissionen dækker alle andre omkostninger. Ansøgningsskemaet til  \r\n\r\n handlingsplanen indeholder en bestemmelse, i henhold til hvilken den  \r\n\r\n underskrivende myndighed garanterer, at den pågældende ansøger deltager i  \r\n\r\n programmet, og bekræfter, at den vil dækkke sin del af omkostningerne herved  \r\n\r\n (se bilag II). </P>  \r\n\r\n<P> <B>27.</B> Udvekslingsembedsmanden har ret til dagpenge for hver dag  \r\n\r\n under op-holdet i værtslandet, som fastsat i bilag III, samt til godtgørelse  \r\n\r\n af følgende rejseudgifter: </P>  \r\n\r\n<P>- To rejser tur/retur, når udvekslingen varer to måneder eller mere, </P>  \r\n\r\n<P>- en rejse tur/retur, når udvekslingen undtagelsesvis varer mindre end to  \r\n\r\n måneder, </P>  \r\n\r\n<P>- hvis opholdet opdeles i flere perioder, godtgøres rejseudgifterne for  \r\n\r\n hver periode i henhold til bestemmelserne i de to foregående led. </P>  \r\n\r\n<P>BILAG I </P>  \r\n\r\n<P> <B>AKTIVITETSOMRÅDER, </B></P>  \r\n\r\n<P>SOM ER STØTTEBERETTIGEDE </P>  \r\n\r\n<P>I HENHOLD TIL HANDLINGSPLANEN I 1993 </P>  \r\n\r\n<P>- Farmaceutiske produkter (og navnlig embedsmænd med ansvar for  \r\n\r\n god-kendelse af og tilsyn med lægemidler - herunder indførelsen af et telenet  \r\n\r\n vedrørende EDB-registrering af lægemidler), </P>  \r\n\r\n<P>- offentlige indkøbsaftaler (og navnlig embedsmænd med administrativt  \r\n\r\n ansvar for udbudsprocedurer), </P>  \r\n\r\n<P>- Eksportkontrol af en række varer og teknologier med dobbelt formål, som  \r\n\r\n er omfattet af det forordningsforslag, som for øjeblikket behandles i Rådet,  \r\n\r\n jf. dog anvendelsen af nationale bestemmelser vedrørende beskyttelse af  \r\n\r\n forsvarshemmeligheder (og navnlig embedsmænd med ansvar for  \r\n\r\n eksport-godkendelse og kontrol), </P>  \r\n\r\n<P>- godkendelse og tilsyn, navnlig personale med direkte ansvar for  \r\n\r\n gennemførelse af direktiver vedrørende legetøj, personlige værnemidler,  \r\n\r\n måleinstrumenter og maskiner samt motorkøretøjer, </P>  \r\n\r\n<P>- levnedsmidler (navnlig embedsmænd med ansvar for officiel kontrol af  \r\n\r\n levnedsmidler på markedet i henhold til artikel 4 og 5 i direktiv 89/397/  \r\n\r\n EØF), </P>  \r\n\r\n<P>- plantebeskyttelse (og navnlig embedsmænd med ansvar for plantekontrol og  \r\n\r\n kontrol med vegetabilske produkter på produktionsstedet), </P>  \r\n\r\n<P>- banker, forsikringsselskaber, børser og investeringsforeninger (navnlig  \r\n\r\n personale i instanser, der fører tilsyn med institutter), </P>  \r\n\r\n<P>- landevejstransport (og navnlig personale med ansvar for gennemførelsen  \r\n\r\n og den faktiske anvendelse af forskrifterne, særlig sociale og tekniske  \r\n\r\n forskrifter). </P>  \r\n\r\n<P>+++SKEMA+++ </P>  \r\n\r\n<P>BILAG III </P>  \r\n\r\n<P> <B>DAGPENGE</B>  </P>  \r\n\r\n<P>Diæternes størrelse, som afhænger af værtslandet, fremgår af nedenstående  \r\n\r\n tabel: </P>  \r\n\r\n<pre><font color=gray> \r\n\r\n         LAND                           ECU  \r\n\r\n         Belgien                        120  \r\n\r\n         Danmark                        145  \r\n\r\n         Tyskland                       120  \r\n\r\n         Grækenland                     120  \r\n\r\n         Spanien                        124  \r\n\r\n         Frankrig                       120  \r\n\r\n         Irland                         124  \r\n\r\n         Italien                        133  \r\n\r\n         Luxembourg                     120  \r\n\r\n         Nederlandene                   120  \r\n\r\n         Portugal                       120  \r\n\r\n         Det Forenede Kongerige         136  \r\n\r\n</font></pre>\r\n\r\n<P>Når udvekslingsperioden overstiger en måned, reduceres dagpengesatsen med  \r\n\r\n 25 pct. for den periode, der overstiger en måned. </P>  \r\n\r\n<P>BILAG IV </P>  \r\n\r\n<P> <B>HENVENDELSE RETTES TIL</B>  </P>  \r\n\r\n<pre><font color=gray> \r\n\r\n  I.    På fællesskabsniveau:  \r\n\r\n        Kommissionen for De Europæiske Fællesskaber  \r\n\r\n        Indre Marked og Industri  \r\n\r\n        Rue de la Loi 200  \r\n\r\n        B-1049 BRUXELLES  \r\n\r\n        Tlf. (322) 295.56.43/295.74.56  \r\n\r\n        Telefax. (322) 296.09.50  \r\n\r\n        European Institute for Public Administration  \r\n\r\n        O.L. Vrouweplein 22  \r\n\r\n        P.O.Box 1229  \r\n\r\n        NL-6201 MAASTRICHT  \r\n\r\n        Tlf. (3143) 296.222  \r\n\r\n        Telex. 56892 EIPA NL  \r\n\r\n        Telefax. (3143) 296.296  \r\n\r\n  II.   På medlemsstatsniveau  \r\n\r\n        B-BELGIEN  \r\n\r\n        Direktion generale de la Selection  \r\n\r\n        et de la Formation  \r\n\r\n        Rue du gouvernement provisoire, 15  \r\n\r\n        B - 1000 BRUXELLES  \r\n\r\n        Tel. 32/(0) 2/219.17.50  \r\n\r\n        Fax. 32/(0) 2/217.53.48  \r\n\r\n        Algemene Directie voor Selectie en Vorming  \r\n\r\n        Voorlopig Bewindstraat, 15  \r\n\r\n        B - 1000 - BRUSSEL  \r\n\r\n        Tel. 32/(0) 2/219.17.50  \r\n\r\n        Fax. 32/(0) 2/217.53.48  \r\n\r\n        DA-DANMARK  \r\n\r\n        Finansministeriet  \r\n\r\n        Administrations- og Personaledepartementet  \r\n\r\n        Bredgade 43  \r\n\r\n        DK - 1260 - KØBENHAVN K  \r\n\r\n        Tel. 45/33.92.33.44  \r\n\r\n        Fax. 45/33.15.01.27  \r\n\r\n        DE-TYSKLAND  \r\n\r\n        Bundesministerium des Innern Referat V.I.4  \r\n\r\n        Graurheindorfer Str. 10/8  \r\n\r\n        D - 5300 - BONN 1  \r\n\r\n        Tel. 49/228.681.3400  \r\n\r\n        Fax. 49/228.681.4668  \r\n\r\n        EL-GRÆKENLAND  \r\n\r\n        Ministere de l'Economie nationale  \r\n\r\n        Direction des Relations avec les C.E.  \r\n\r\n        Platea Sintagmatos  \r\n\r\n        GR - 10180 - ATHENES  \r\n\r\n        Tel. (30-1) 32.30.801  \r\n\r\n        Fax. (30-1) 32.44.182  \r\n\r\n        ES-SPANIEN  \r\n\r\n        Comision Superior de Personal en la  \r\n\r\n        Direccion General de la Funcion Publica  \r\n\r\n        (M.A.P.)  \r\n\r\n        Secretaria General  \r\n\r\n        C/Maria de Molina, 50  \r\n\r\n        E - MADRID  \r\n\r\n        Tel. (34) 91/586.21.39  \r\n\r\n        Fax. (34) 91/411.62.84  \r\n\r\n        F-FRANKRIG  \r\n\r\n        Direction generale de l'Administration  \r\n\r\n        et de la fontion publique  \r\n\r\n        Scteur international  \r\n\r\n        32, rue de Babylone  \r\n\r\n        F - 75700 - PARIS  \r\n\r\n        Tel. (33-1) 42.75.88.04  \r\n\r\n        Fax. (33-1) 42.75.88.68  \r\n\r\n        IRL-IRLAND  \r\n\r\n        Careers and Appointments Section  \r\n\r\n        Department of Finance  \r\n\r\n        Agriculture House  \r\n\r\n        Kildare Street  \r\n\r\n        IRL - DUBLIN 2  \r\n\r\n        Tel. 353/1/76.75.71  \r\n\r\n        Fax. 353/1/77.39.49  \r\n\r\n        IT-ITALIEN  \r\n\r\n        Presidenza del Consiglio dei Ministri  \r\n\r\n        Dipartimento della Funzione Publica  \r\n\r\n        Servizio i &#187;affari generali&#171;  \r\n\r\n        reparto iv &#187;rapporti internazionali&#171;  \r\n\r\n        Corso Vittorio Emanuele 116  \r\n\r\n        I - 00186 - ROMA  \r\n\r\n        Tel. 396/654.5177  \r\n\r\n        Fax. 396/680.03.321  \r\n\r\n        L-LUXEMBOURG  \r\n\r\n        Administration du Personel de l'Etat  \r\n\r\n        2, rue Mercier  \r\n\r\n        B.P. 1408  \r\n\r\n        L - 1014 - LUXEMBOURG  \r\n\r\n        Tel. 352/478.32.16  \r\n\r\n        Fax. 352/486.224  \r\n\r\n        NL-NEDERLANDENE  \r\n\r\n        Bureau Internationale  \r\n\r\n        Ambtenaren van  \r\n\r\n        RPD-Advies  \r\n\r\n        Postbus 20013  \r\n\r\n        NL - 2500 EA DEN HAAG  \r\n\r\n        Tel. 31/70.351.85.00  \r\n\r\n        Fax. 31/70.351.86.36  \r\n\r\n        P-PORTUGAL  \r\n\r\n        Direccao Geral das Comunidades Europeias  \r\n\r\n        (D.G.C.E.) do Ministerio  \r\n\r\n        dos Nogocios Estrangeiros  \r\n\r\n        Servico do Mecado Interno  \r\n\r\n        Rua da Cova da Moura 1  \r\n\r\n        P - 1000 LISBOA  \r\n\r\n        Tel. 351-1/395.45.67.8/9  \r\n\r\n        Fax. 351-1/395.45.39:  \r\n\r\n        395.45.40: 395.45.41  \r\n\r\n        UK-DET FORENEDE KONGERIGE  \r\n\r\n        European Staffing Unit  \r\n\r\n        Cabinet Office (OPSS)  \r\n\r\n        Horse Guards Road  \r\n\r\n        GB - LONDON SW1P 3 AL  \r\n\r\n        Tel. 44/(0) 71.270.62.91  \r\n\r\n        Fax. 44/(0) 71.270.61.38  \r\n\r\n</font></pre>\r\n\r\n<P>Deltagerne kan ikke på grundlag af denne vejledning påkalde sig nogen  \r\n\r\n rettigheder. EFT L 286 af 1.10.1992. KOM(89) 422. SEK(89) 2098, KOM(90) 473.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "(* 1) Udsendt som APD. nr. 20/93"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19930617609"
        },
        {
            "displayName": "Entydig dokumentidentifikation",
            "displayValue": "CM015325"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6176"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "10/03/1993"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 Forhandlingskontor"
        },
        {
            "displayName": "Ressortministeriets journalnummer",
            "displayValue": "APD. nr. 3. kt. 92-172-97"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}