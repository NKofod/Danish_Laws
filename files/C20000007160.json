{
    "id": 3273,
    "title": "Vejledning om udbetaling af arbejdsløshedsdagpenge mv. på grundlag af elektroniske meddelelser",
    "documentTypeId": "180",
    "isSagsforlobPeriodValid": true,
    "shortName": "VEJ nr 71 af 18/05/2000",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<FONT SIZE=5><P ALIGN=\"CENTER\">Vejledning om udbetaling af  \r\n\r\n arbejdsl&oslash;shedsdagpenge mv. p&aring; grundlag af elektroniske  \r\n\r\n meddelelser</P>  \r\n\r\n</FONT>  \r\n\r\n<P>&nbsp;</P>  \r\n\r\n<I><P ALIGN=\"CENTER\">Indledning</P>  \r\n\r\n</I>  \r\n\r\n<P ALIGN=\"JUSTIFY\">I bekendtg&oslash;relse nr. 356 af 18. maj 2000 er der  \r\n\r\n fastsat regler om udbetaling af arbejdsl&oslash;shedsdagpenge mv. p&aring;  \r\n\r\n grundlag af elektroniske meddelelser.</P>  \r\n\r\n<P ALIGN=\"JUSTIFY\">I det f&oslash;lgende gives enkelte bem&aelig;rkninger til  \r\n\r\n bekendtg&oslash;relsen og vejledning om, hvordan reglerne skal bruges.</P>  \r\n\r\n<I><P ALIGN=\"CENTER\">Til §&nbsp;1</P>  \r\n\r\n</I>  \r\n\r\n<P ALIGN=\"JUSTIFY\">I bekendtg&oslash;relsens §&nbsp;1 st&aring;r der, at  \r\n\r\n grundlaget for udbetaling af ydelser fra a-kasserne er medlemmets oplysninger  \r\n\r\n p&aring; tro og love om arbejds- og indt&aelig;gtsforhold mv. i  \r\n\r\n udbetalingsperioden, som har betydning for retten til og st&oslash;rrelsen af  \r\n\r\n ydelserne.</P>  \r\n\r\n<P ALIGN=\"JUSTIFY\">Der kan f.eks. v&aelig;re tale om, at medlemmet som  \r\n\r\n betingelse for at f&aring; arbejdsl&oslash;shedsdagpenge skal udfylde et  \r\n\r\n dagpengekort for hver udbetalingsperiode. Medlemmet skal p&aring; tro og love  \r\n\r\n p&aring; dagpengekortet give oplysninger om ledighed og arbejds- og  \r\n\r\n indt&aelig;gtsforhold mv. i udbetalingsperioden. Medlemmet skal selv datere  \r\n\r\n og underskrive kortet.</P>  \r\n\r\n<P ALIGN=\"JUSTIFY\">Hvis medlemmet giver urigtige oplysninger p&aring;  \r\n\r\n dagpengekortet, kan der blive tale om at betale dagpenge tilbage, jf.  \r\n\r\n §&nbsp;86, stk.&nbsp;1, i lov om arbejdsl&oslash;shedsforsikring m.v. Der kan  \r\n\r\n ogs&aring; blive tale om at give medlemmet en sanktion efter lovens  \r\n\r\n §&nbsp;87, stk.&nbsp;1 eller 3.</P>  \r\n\r\n<P ALIGN=\"JUSTIFY\">Udbetaler en a-kasse dagpenge, uden at der foreligger et  \r\n\r\n korrekt udfyldt dagpengekort, er a-kassen ansvarlig efter lovens §&nbsp;86,  \r\n\r\n stk.&nbsp;4. Der henvises ogs&aring; til lovens §&nbsp;79, stk.&nbsp;3. Her  \r\n\r\n st&aring;r der, at krav p&aring; refusion bortfalder, og udbetalte  \r\n\r\n bel&oslash;b skal betales tilbage i det omfang, a-kassen ikke  \r\n\r\n forel&aelig;gger dokumentation i overensstemmelse med regler, der  \r\n\r\n fasts&aelig;ttes af direktoratet. Der er tale om en objektiv regel. Det  \r\n\r\n betyder, at hvis dokumentationen rent faktisk ikke findes, mister a-kassen  \r\n\r\n retten til refusion.</P>  \r\n\r\n<P ALIGN=\"JUSTIFY\">Hvis den n&oslash;dvendige dokumentation kan skaffes  \r\n\r\n efterf&oslash;lgende, bevarer a-kassen dog retten til refusion, og udbetalte  \r\n\r\n bel&oslash;b skal ikke betales tilbage.</P>  \r\n\r\n<P ALIGN=\"JUSTIFY\">I dag sker udbetalingen af ydelser til medlemmer af  \r\n\r\n a-kasser som hovedregel p&aring; grundlag af dokumentation i form af  \r\n\r\n papir.</P>  \r\n\r\n<P ALIGN=\"JUSTIFY\">Denne bekendtg&oslash;relse &aring;bner mulighed for, at  \r\n\r\n der nu kan ske udbetaling p&aring; grundlag af elektroniske meddelelser,  \r\n\r\n f.eks. via internettet.</P>  \r\n\r\n<I><P ALIGN=\"CENTER\">Til §&nbsp;2</P>  \r\n\r\n</I>  \r\n\r\n<P ALIGN=\"JUSTIFY\">Den teknologiske udvikling har gjort det muligt at bruge  \r\n\r\n elektroniske erkl&aelig;ringer i stedet for udbetalingserkl&aelig;ringer  \r\n\r\n p&aring; papir. Der er derfor behov for at have hjemmel til at udbetale  \r\n\r\n p&aring; et s&aring;dant grundlag.</P>  \r\n\r\n<P ALIGN=\"JUSTIFY\">§&nbsp;2, stk.&nbsp;1, fasts&aelig;tter derfor, at  \r\n\r\n direktoratet kan tillade, at en a-kasse kan udbetale  \r\n\r\n arbejdsl&oslash;shedsdagpenge mv. p&aring; grundlag af elektroniske  \r\n\r\n meddelelser eller blanketter.</P>  \r\n\r\n<P ALIGN=\"JUSTIFY\">Den enkelte a-kasse skal alts&aring; s&oslash;ge om  \r\n\r\n tilladelse til f.eks. at udbetale dagpenge p&aring; grundlag af elektroniske  \r\n\r\n meddelelser eller blanketter. Tilladelsen vil som hovedregel i f&oslash;rste  \r\n\r\n omgang blive givet til en fors&oslash;gsperiode p&aring; et &aring;r. Hvis  \r\n\r\n fors&oslash;get g&aring;r godt, kan tilladelsen g&oslash;res varig.</P>  \r\n\r\n<P ALIGN=\"JUSTIFY\">Tilladelsen kan gives til en eller flere af de ydelser,  \r\n\r\n som den p&aring;g&aelig;ldende a-kasse udbetaler. Det g&aelig;lder dog ikke  \r\n\r\n kursusgodtg&oslash;relse.</P>  \r\n\r\n<P ALIGN=\"JUSTIFY\">I §&nbsp;2, stk.&nbsp;3, st&aring;r der, at tilladelsen  \r\n\r\n efter stk.&nbsp;1 er betinget af, at a-kassen opfylder bestemte vilk&aring;r  \r\n\r\n af administrativ og teknisk karakter. Der henvises ogs&aring; til  \r\n\r\n §&nbsp;3.</P>  \r\n\r\n<P ALIGN=\"JUSTIFY\">Det er en betingelse, at a-kassen s&oslash;rger for  \r\n\r\n grundig og letforst&aring;elig information. Det skal sikres, at medlemmerne  \r\n\r\n kender ordningen, hvis de v&aelig;lger at give a-kassen oplysninger ved en  \r\n\r\n elektronisk meddelelse.</P>  \r\n\r\n<I><P ALIGN=\"CENTER\">Til §&nbsp;3</P>  \r\n\r\n</I>  \r\n\r\n<P ALIGN=\"JUSTIFY\">A-kassen skal ved valg af teknisk l&oslash;sning tage  \r\n\r\n hensyn til de p&aring; enhver tid foreliggende muligheder for at sikre,  \r\n\r\n at</P><DIR>  \r\n\r\n<P>1)&#9;meddelelsen ikke kan l&aelig;ses af andre end modtageren,</P>  \r\n\r\n<P>2)&#9;meddelelsen ikke kan &aelig;ndres undervejs til modtageren, og</P>  \r\n\r\n<P>3)&#9;meddelelsen ikke kan v&aelig;re sendt af andre end den, der  \r\n\r\n st&aring;r som afsender.</P></DIR>  \r\n\r\n<P ALIGN=\"JUSTIFY\">&Oslash;nsker a-kassen f.eks. at bruge en  \r\n\r\n kommunikationsprotokol kombineret med et givet krypteringsniveau, skal  \r\n\r\n krypteringsniveauet v&aelig;re s&aring; stort, at det ikke er sandsynligt, at  \r\n\r\n der kan ske misbrug ved, at krypteringen brydes.</P>  \r\n\r\n<P ALIGN=\"JUSTIFY\">Systemet skal indrettes p&aring; en s&aring;dan  \r\n\r\n m&aring;de, at medlemmerne som hovedregel f&oslash;rst kan sende elektronisk  \r\n\r\n eller sende rettelser den sidste dag i udbetalingsperioden. Den enkelte  \r\n\r\n a-kasse afg&oslash;r selv, hvor l&aelig;nge medlemmet efter  \r\n\r\n udbetalingsperiodens udl&oslash;b skal kunne sende meddelelsen elektronisk.  \r\n\r\n Det skal ogs&aring; kun v&aelig;re muligt et mindre antal gange at  \r\n\r\n identificere sig forkert som en bestemt afsender, inden systemet lukker.</P>  \r\n\r\n<I><P ALIGN=\"CENTER\">Til §&nbsp;4</P>  \r\n\r\n</I>  \r\n\r\n<P ALIGN=\"JUSTIFY\">Reglen indeholder kravene til erkl&aelig;ringen fra  \r\n\r\n a-kassens statsautoriserede revisorer. Erkl&aelig;ringen skal foreligge som  \r\n\r\n betingelse for, at direktoratet kan tillade udbetaling p&aring; grundlag af  \r\n\r\n elektroniske meddelelser. </P>  \r\n\r\n<P ALIGN=\"JUSTIFY\">Denne regel skal ses sammen med §&nbsp;6 i  \r\n\r\n bekendtg&oslash;relse nr. 705 af 22. oktober 1991 om tilsynet med de  \r\n\r\n statsanerkendte arbejdsl&oslash;shedskassers administration mv. Der  \r\n\r\n st&aring;r heri, hvad revisorerne skal unders&oslash;ge om beskrivelserne af  \r\n\r\n a-kassernes administrative rutiner (forretningsgange).</P>  \r\n\r\n<I><P ALIGN=\"CENTER\">Til §&nbsp;5</P>  \r\n\r\n</I>  \r\n\r\n<P ALIGN=\"JUSTIFY\">Den almindelige opbevaringsregel p&aring; 5 &aring;r  \r\n\r\n g&aelig;lder ogs&aring; for udbetalingsmateriale efter denne  \r\n\r\n bekendtg&oslash;relse.</P>  \r\n\r\n<P ALIGN=\"JUSTIFY\">Systemet skal v&aelig;re indrettet s&aring;dan, at det  \r\n\r\n ikke er muligt at &aelig;ndre i elektronisk indsendte dagpengekort mv.,  \r\n\r\n hverken af medlemmet eller a-kassen.</P>  \r\n\r\n<P ALIGN=\"JUSTIFY\">Systemet skal ogs&aring; v&aelig;re s&aring;dan indrettet,  \r\n\r\n at det er muligt p&aring; kort tid at danne en letforst&aring;elig udskrift  \r\n\r\n af det elektronisk meddelte. Dette kan f.eks. ske til brug ved overflytninger  \r\n\r\n og til brug for direktoratets tilsynsvirksomhed.</P>  \r\n\r\n<I><P ALIGN=\"CENTER\">Til §&nbsp;6</P>  \r\n\r\n</I>  \r\n\r\n<P ALIGN=\"JUSTIFY\">Oplysninger fra medlemmerne til a-kassen ved hj&aelig;lp  \r\n\r\n af elektroniske meddelelser er et tilbud. Der kan alts&aring; ikke v&aelig;re  \r\n\r\n tale om, at a-kassen p&aring;l&aelig;gger medlemmerne at bruge denne metode  \r\n\r\n til at sende oplysninger.</P>  \r\n\r\n<P ALIGN=\"JUSTIFY\">Der kan dog opst&aring; behov for, at en a-kasse kan  \r\n\r\n udelukke et medlem fra at bruge elektroniske meddelelser. Der t&aelig;nkes  \r\n\r\n her is&aelig;r p&aring; tilf&aelig;lde, hvor medlemmet ikke har brugt  \r\n\r\n ordningen korrekt, og tilf&aelig;lde, hvor medlemmet tidligere har misbrugt  \r\n\r\n ordningen.</P>  \r\n\r\n<P ALIGN=\"JUSTIFY\">A-kassens beslutning efter §&nbsp;6, stk.&nbsp;2, er ikke  \r\n\r\n en afg&oslash;relse i lovens forstand. Den er derfor ikke omfattet af de  \r\n\r\n almindelige klageregler, jf. lovens §&nbsp;98, stk.&nbsp;1.</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET ALIGN=\"CENTER\"><I>Direktoratet for Arbejdsløshedsforsikringen,  \r\n\r\n den 18. maj 2000</I></P>  \r\n\r\n<P CLASS=SIGN1 ALIGN=\"CENTER\">Tove Loft</P>  \r\n\r\n<P CLASS=SIGN2 ALIGN=\"RIGHT\">/Thorbjørn H. Pedersen</P>  \r\n\r\n</DIV><!-- End of \"GIVET\" -->  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "13/06/2000"
        },
        {
            "displayName": "Accession",
            "displayValue": "C20000007160"
        },
        {
            "displayName": "Entydig dokumentidentifikation",
            "displayValue": "AB000566"
        },
        {
            "displayName": "Dato for førstegangsindlæggelse",
            "displayValue": "13/06/2000"
        },
        {
            "displayName": "Dato for indlæggelse",
            "displayValue": "14/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "18/05/2000"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Arbejdsmin.,<br />DfA, j.nr. 00-22-0009"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}