{
    "id": 154157,
    "title": "Ankestyrelsens principafgørelse B-2-07 om børnefamilieydelse - eget barn - hjemtagelse fra udland - forældremyndighed - manglende dokumentation - verserende sag om forældremyndighed",
    "documentTypeId": "240",
    "isSagsforlobPeriodValid": true,
    "shortName": "KEN nr 11114 af 26/07/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-07 om børnefamilieydelse - eget barn - hjemtagelse fra udland - forældremyndighed - manglende dokumentation - verserende sag om forældremyndighed</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger, der hjemtog sit barn fra udlandet og ansøgte om børnefamilieydelse, var ikke berettiget til børnefamilieydelse, mens sagen om overdragelse af forældremyndigheden var under behandling i Statsforvaltningen.</p>\r\n   <p class=\"TekstGenerel\">Begrundelsen var, at der ikke forelå dokumentation for, at ansøger havde forældremyndigheden, og ansøger kunne ikke sidestilles med en person, der havde taget barnet i pleje med henblik på adoption, allerede fordi han var barnets biologiske far.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om en børnefamilieydelse - lovbekendtgørelse nr. 972 af 22. september 2006 - § 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Kommunen havde givet ansøger afslag på udbetaling af børnefamilieydelse samt ordinært og ekstra børnetilskud.</p>\r\n<p>Det sociale nævn stadfæstede kommunens afgørelse.</p>\r\n<p>Nævnet lagde vægt på, at ansøger på tidspunktet for kommunens afgørelse endnu ikke havde forældremyndighed over barnet, og da barnets mor - uanset om hun havde forældremyndigheden - ikke havde dansk indfødsret, kunne ydelserne derfor ikke udbetales.</p>\r\n<p>Ansøger klagede over nævnets afgørelse.</p>\r\n<p>I klagen til Ankestyrelsen havde ansøger anført, at hans situation burde sidestilles med den situation, hvor man havde taget et andet barn i pleje med henblik på adoption. Da ydelserne var en hjælp til forældre til at opfylde forsørgelsespligten, burde de derfor også udbetales under sagsforløbet.</p>\r\n<p>Nævnet havde ved genvurdering bemærket, at de særlige hensyn, der gør sig gældende i forbindelse med international adoption, ikke sås at foreligge i denne sag, hvor det måtte formodes at bero på en aftale mellem barnets biologiske forældre, at klager medtog barnet til Danmark. I adoptionssager beroede forældrenes erhvervelse af forældremyndighed endvidere alene på den formelle udstedelse af adoptionsbevillingen, medens det i en sag som den foreliggende måtte påhvile Statsforvaltningen at sikre, at ansøger dels var barnets biologiske fader, dels havde været berettiget til at medtage barnet og opfyldte betingelserne for at få tillagt forældremyndigheden. Dette ville efter omstændighederne nødvendiggøre kontakt til moderen og myndighederne i hendes hjemland. Der fandtes endvidere ingen konventioner mellem Danmark og moderens hjemland, som kunne medføre, at moderen havde ret til børnefamilieydelse, når barnet opholdt sig i Danmark.</p>\r\n<p>Sagen blev behandlet i principielt møde med henblik på afklaring af, om ansøgers situation, hvor han uden at have forældremyndighed over barnet, havde hjemtaget sit barn fra udlandet, og sagen om forældremyndighed verserede i Statsforvaltningen, kunne sidestilles med den situation, hvor en person havde taget et barn i pleje med henblik på adoption, jf. lov om børnefamilieydelse § 2, stk. 1, nr. 1, således at der kunne udbetales børnefamilieydelse.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Det var ikke godtgjort, at ansøger havde forældremyndigheden over barnet. Han kunne heller ikke sidestilles med en person, der havde taget barnet i pleje med henblik på adoption.</p>\r\n<p>Det fremgik af børnefamilieydelsesloven, at retten til børnefamilieydelse var betinget af, at ansøgeren enten havde forældremyndigheden over barnet eller havde taget barnet i pleje med henblik på adoption.</p>\r\n<p>Ankestyrelsen lagde vægt på, at sagen om forældremyndighed på afgørelsestidspunktet fortsat var under behandling i Statsforvaltningen, og at han ikke på anden vis havde dokumenteret, at han havde forældremyndigheden over barnet.</p>\r\n<p>Ankestyrelsen vurderede, at ansøger ikke kunne sidestilles med en person, der havde taget barnet i pleje med henblik på adoption, allerede fordi han var barnets biologiske far.</p>\r\n<p>Ankestyrelsen oplyste ansøger om, at hvis hans forældremyndighed over barnet blev anerkendt i Danmark, ville han kunne få børnefamilieydelse med tilbagevirkende kraft.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20071111425"
        },
        {
            "displayName": "Entydig dokumentidentifikation",
            "displayValue": "BS006956"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11114"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "26/07/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 3700003-07"
        },
        {
            "displayName": "Stikord",
            "displayValue": "B-2-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}