{
    "id": 108818,
    "title": "1994 BTL 23   BETÆNKNING OVER FORSLAG TIL LOV OM ÆNDRING AF LOV OM GODSKØRSEL    NR L 23 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 23",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 23 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om godskørsel <BR>  \r\n\r\n Nr L 23 1994-95, 1. samling </P>  \r\n\r\n<P></P>  \r\n\r\n<P>Afgivet af Trafikudvalget </P>  \r\n\r\n<P></P>  \r\n\r\n<P>Afgivet: 19941206 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til trafikministeren, som denne har besvaret </P>  \r\n\r\n<P>skriftligt. Et af udvalgets spørgsmål og ministerens svar herpå er </P>  \r\n\r\n<P>optrykt som bilag til betænkningen. </P>  \r\n\r\n<P>Endvidere har udvalget modtaget en skriftlig og mundtlig henvendelse fra  \r\n\r\n Erhvervenes Transportudvalg. </P>  \r\n\r\n<P>Herefter indstiller et <I>flertal</I> (Socialdemokratiets, Venstres, Det  \r\n\r\n Konservative Folkepartis, Socialistisk Folkepartis, Det Radikale Venstres,  \r\n\r\n Centrum-Demokraternes og Enhedslistens medlemmer af udvalget) lovforslaget  \r\n\r\n til <I>vedtagelse uændret.</I>  </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>forkastelse</I> ved 3. behandling. </P>  \r\n\r\n<P>Der er flere grunde til, at Fremskridtspartiet ikke kan støtte  \r\n\r\n lovforslaget, bl.a. mener mindretallet ikke, at politiets beføjelser skal  \r\n\r\n udvides så meget, som det er tilfældet i lovforslaget. Her får politiet  \r\n\r\n mulighed for dels at tilbageholde køretøjet og dels at foretage ransagninger.  \r\n\r\n</P>  \r\n\r\n<P>Fremskridtspartiet er ligeledes uenig i hensigten om at straffe  \r\n\r\n transportkøbere, der bestiller transport hos et vognmandsfirma uden godkendt  \r\n\r\n køretilladelse. Mindretallet mener ikke, det er rimeligt, at transportkøbere  \r\n\r\n skal kunne straffes, fordi det i mange tilfælde vil være næsten umuligt for  \r\n\r\n en transportkøber at konstatere, om der findes en gyldig køretilladelse. </P>  \r\n\r\n<P>Helge Mortensen (S) nfmd. <I>Poul Andersen (S) Børge Bakholt (S) Søren  \r\n\r\n Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  \r\n\r\n Jette Gottlieb (EL) Arne Melchior (CD)</I> fmd. <I>Svend Heiselberg (V) Svend  \r\n\r\n Erik Hovmand (V) Helge Sander (V) Hans Christian Schmidt (V) Kaj Ikast (KF)  \r\n\r\n Brian Mikkelsen (KF) Stefan G. Rasmussen (KF) Ole Donner (FP)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til trafikministeren og dennes besvarelse heraf  \r\n\r\n</P>  \r\n\r\n<P> <I>Spørgsmål 10:</I>  </P>  \r\n\r\n<P>&#187;Kan ministeren bekræfte, at han i den reviderede bekendtgørelse om  \r\n\r\n godskørsel, jf. bilag 10, vil følge De danske Landboforeningers forslag til  \r\n\r\n præcisering af reglerne om tilladelseskravene til godskørsel, således at  \r\n\r\n disse ikke kommer til at omfatte affaldsudbringning på landbrugsjord og  \r\n\r\n anvendelse af slamsugere og kombineret slamsugere/spulere, jf. De danske  \r\n\r\n Landboforeningers skrivelse af 10. november 1994, jf. bilag 10.&#171; </P>  \r\n\r\n<P> <I>Svar:</I>  </P>  \r\n\r\n<P>Jeg kan oplyse, at der er indkaldt til møde mandag den 12. december 1994  \r\n\r\n vedrørende de planlagte ændringer af godskørselsbekendtgørelsen, herunder  \r\n\r\n spørgsmålet om slamsugere skal være omfattet af tilladelseskravet. </P>  \r\n\r\n<P>Vognmandsorganisationerne Danske Vognmænd, Foreningen af Danske  \r\n\r\n Eksportvognmænd samt Vognmandsfagets Arbejdsgiverforening og  \r\n\r\n Færdselsstyrelsen er inviteret til at deltage i mødet. </P>  \r\n\r\n<P>Med henblik på en nærmere drøftelse af tilladelseskrav til slamsugere er  \r\n\r\n Landbrugsministeriet, De danske Landboforeninger samt Landsforeningen Danske  \r\n\r\n Maskinstationer også inviteret til at deltage i mødet. </P>  \r\n\r\n<P>Foreningens synspunkter vedrørende slamsugere vil selvfølgelig indgå i  \r\n\r\n drøftelserne om ændring af godskørselsbekendtgørelsen. </P>  \r\n\r\n<P>Der vil blive taget stilling til en endelig afklaring af dette spørgsmål,  \r\n\r\n når de planlagte ændringer har været nærmere drøftet på mødet. </P>  \r\n\r\n<P>Hvis Trafikudvalget måtte ønske det, er jeg parat til at orientere  \r\n\r\n udvalget om mine overvejelser, inden jeg udsteder den nye  \r\n\r\n godskørselsbekendtgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/12/1994"
        },
        {
            "displayName": "Accession",
            "displayValue": "199414K00023"
        },
        {
            "displayName": "Entydig dokumentidentifikation",
            "displayValue": "CL000619"
        },
        {
            "displayName": "Dato for førstegangsindlæggelse",
            "displayValue": "09/12/1994"
        },
        {
            "displayName": "Dato for indlæggelse",
            "displayValue": "09/12/1994"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "23"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}