{
    "id": 36868,
    "title": "Driftsudgifter - udlejningsejendom - enfamilieshus - køleskab (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18255 af 29/03/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udgiften til udskiftning af et køleskab i et enfamilieshus, der alene  \r\n\r\n var anvendt til udlejning, kunne ikke fradrages som vedligeholdelsesudgift  \r\n\r\n efter statsskattelovens § 6 e, eller i øvrigt fradrages eller afskrives. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Driftsudgifter - udlejningsejendom -  \r\n\r\n enfamilieshus - køleskab (* 1) </H1>  \r\n\r\n<P></P>  \r\n\r\n<P>Sygeplejeelev A klagede for indkomståret 1985 over, at de stedlige  \r\n\r\n skattemyndigheder ikke havde godkendt hendes fradrag på 3.500 kr. for udgift  \r\n\r\n afholdt i forbindelse med udskiftning af et køleskab. </P>  \r\n\r\n<P>Det var oplyst, at klageren ejede et enfamilieshus, som udelukkende havde  \r\n\r\n været benyttet til udlejning. I 1985 havde klageren indkøbt et ny køleskab  \r\n\r\n til erstatning for det tidligere, som var opslidt. </P>  \r\n\r\n<P>De stedlige skattemyndigheder havde ikke anset udgiften ved udskiftningen  \r\n\r\n af køleskabet som en fradragsberettiget vedligeholdelsesudgift, idet der var  \r\n\r\n henvist til, at køleskabe anses for særlige installationer, der afskrives  \r\n\r\n efter bestemmelserne i afskrivningslovens afsnit IV. </P>  \r\n\r\n<P>Da der imidlertid efter lovens § 19, stk. 2, ikke kunne foretages  \r\n\r\n afskrivning på særlige installationer i en- eller tofamilieshuse, havde  \r\n\r\n myndighederne været af den opfattelse, at der ikke var hjemmel til det  \r\n\r\n begærede fradrag. </P>  \r\n\r\n<P>Klagerens repræsentant gjorde under henvisning til Skatten 1986 gældende,  \r\n\r\n at den omhandlede udgift som afholdt vedrørende en udlejningsejendom måtte  \r\n\r\n anses for en fradragsberettiget vedligeholdelsesudgift. Han henviste i  \r\n\r\n forbindelse hermed til, at ejendommen ikke var omfattet af reglerne om  \r\n\r\n standardfradrag. </P>  \r\n\r\n<P>Landsskatteretten måtte imidlertid være enig med de stedlige  \r\n\r\n skattemyndigheder i, at udgiften til anskaffelse af et køleskab ikke kunne  \r\n\r\n karakteriseres som vedligeholdelse af ejendommen eller dennes installationer.  \r\n\r\n Udgiften var derfor ikke fradragsberettiget efter bestemmelsen i  \r\n\r\n statsskattelovens § 6 e om vedligeholdelsesudgifter, og da der ikke i øvrigt  \r\n\r\n var hjemmel til at fradrage eller afskrive en udgift som den omhandlede til  \r\n\r\n anskaffelse af en installation i et enfammilieshus blev den påklagede  \r\n\r\n ansættelse stadfæstet. </P>  \r\n\r\n<P>LV 1988, G 6.2.1. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat 1989, nr. 6, side 475 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891825525"
        },
        {
            "displayName": "Entydig dokumentidentifikation",
            "displayValue": "CA004803"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18255"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "29/03/1989"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1989-4-197"
        },
        {
            "displayName": "Stikord",
            "displayValue": "DRIFTSUDGIFTER, ENFAMILIESHUS, KØLESKAB, UDLEJNINGSEJENDOM"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}