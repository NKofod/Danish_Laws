{
    "id": 106981,
    "title": "1991 BSF 16   FORSLAG TIL FOLKETINGSBESLUTNING OM STOP FOR YDERLIGERE   FLYGTNINGEBEVILLINGER I 1991 ",
    "documentTypeId": "480",
    "isSagsforlobPeriodValid": false,
    "shortName": "1991/1 BSF 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 16 </P>  \r\n\r\n<P></P>  \r\n\r\n<P>Forslag til folketingsbeslutning om stop for yderligere  \r\n\r\n flygtningebevillinger i 1991 </P>  \r\n\r\n<P></P>  \r\n\r\n<P>Fremsat af Kim Behnke (FP) Tom Behnke (FP) Kirsten Jacobsen (FP) Pia  \r\n\r\n Kjærsgaard (FP) </P>  \r\n\r\n<P></P>  \r\n\r\n<P>den 5. november 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer socialministeren til at trække aktstykke nr. </P>  \r\n\r\n<P>26 i folketingsåret 1991-92 tilbage fra Finansudvalget. </P>  \r\n\r\n<P>I aktstykket søger ministeren om tilslutning til at anvende 33,6 mio. kr.  \r\n\r\n yderligere i 1991 end de i forvejen afsatte ca. 400 mio. kr. til formålet.  \r\n\r\n Ministerens ansøgning er afledt af en stigning i antallet af modtagne  \r\n\r\n flygtninge fra 3.000 til 4.000 i 1991. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Danmark modtager fortsat alt for mange flygtninge. I indeværende år havde  \r\n\r\n man i finansloven regnet med at modtage 3.000 flygtninge. Nu må man søge om  \r\n\r\n ekstra bevilling som følge af en stigning i antal modtagne flygtninge til  \r\n\r\n 4.000. </P>  \r\n\r\n<P>Som det fremgår af aktstykke 26 - optrykt som bilag - koster det i  \r\n\r\n øjeblikket 142.700 kr. for det 18-måneders-program, flygtningene skal  \r\n\r\n gennemgå som led i integrationsarbejdet. Det er Dansk Flygtningehjælp, der  \r\n\r\n forestår arbejdet med flygtningeintegrationen. Det er en god forretning for  \r\n\r\n Dansk Flygtningehjælp at forestå dette arbejde, eftersom der alene i år  \r\n\r\n udbetales over 100 mio. kr. i løn til medarbejdere i Dansk Flygtningehjælp.  \r\n\r\n Men det er også behageligt at være flygtning i Danmark. Det koster således i  \r\n\r\n år over 240 mio. kr. alene i forsorgsydelser til flygtninge på vej gennem  \r\n\r\n integrationsprogrammet. </P>  \r\n\r\n<P>Det fremgår af aktstykket, at Dansk Flygtningehjælp ikke kan afholde  \r\n\r\n udgifter til det stigende antal flygtninge inden for den bevilling, den  \r\n\r\n allerede har modtaget over finansloven for 1991. I så fald må Dansk  \r\n\r\n Flygtningehjælp gøre en af to ting. Enten må Dansk Flygtningehjælp afholde de  \r\n\r\n ekstra udgifter af egne midler (der er jo tale om en &#187;privat  \r\n\r\n organisation&#171;), eller Dansk Flygtningehjælp må afstå fra modtagelse af  \r\n\r\n flere flygtninge. </P>  \r\n\r\n<P>Også sommeren 1991 er af mange partier, herunder ikke mindst  \r\n\r\n regeringspartierne Venstre og De Konservative, blevet brugt til at fortælle  \r\n\r\n befolkningen om, hvor vigtigt det er at få strammet op på udlændingeloven.  \r\n\r\n Den opstramning ser imidlertid ikke ud til at blive gennemført foreløbig.  \r\n\r\n Regeringen har nemlig bundet sig til kun at ville ændre i udlændingeloven,  \r\n\r\n såfremt ændringerne kan ske i samarbejde med Socialdemokratiet.  \r\n\r\n Socialdemokratiets folketingsgruppe har valgt at føre en politik, der har til  \r\n\r\n formål at udhule den danske økonomi totalt som følge af modtagelsen af de  \r\n\r\n mange flygtninge. Det er ganske vist ikke i overensstemmelse med  \r\n\r\n Socialdemokratiets vælgere og ej heller i tråd med mange af  \r\n\r\n Socialdemokratiets medlemmer og tillidsfolk uden for folketingsgruppen. Det  \r\n\r\n er også værd at bemærke, at faktisk samtlige partier med undtagelse af Det  \r\n\r\n Radikale Venstre og SF har vælgere, der mener, at det er vigtigt at få  \r\n\r\n udlændingeloven strammet op. </P>  \r\n\r\n<P>Når det ikke er muligt at få lukket for sluserne i udlændingeloven, må det  \r\n\r\n næstbedste være at stoppe for de alt for store bevillinger til flygtningene.  \r\n\r\n</P>  \r\n\r\n<P>Fremskridtspartiet forventer derfor, at et betydeligt antal af  \r\n\r\n Folketingets partier vil slutte op om dette forslag og dermed få stoppet for  \r\n\r\n yderligere bevillinger i indeværende år. </P>  \r\n\r\n<P>Som bilag er optrykt aktstykke nr. 26. </P>  \r\n\r\n<P> <B>Bilag </B></P>  \r\n\r\n<P>26 </P>  \r\n\r\n<P> <B>Socialministeriet.</B> København, den 22. oktober 1991. </P>  \r\n\r\n<P>a. Socialministeriet søger om Finansudvalgets tilslutning til, at  \r\n\r\n bevillingen på FL 1991 til Dansk Flygtningehjælp til ydelse af  \r\n\r\n integrationsbistand til flygtninge forhøjes som følge af tilgang af flere  \r\n\r\n flygtninge end forudsat på FL 1991. </P>  \r\n\r\n<P>Merudgiften ved den større tilgang af flygtninge anslås til 33,6 mio. kr.  \r\n\r\n i 1991. Heraf dækkes 25,8 mio. kr. af de eksisterende bevillinger. Den  \r\n\r\n resterende merudgift på 7,8 mio. kr. dækkes ved træk på Finansministeriets  \r\n\r\n flygtningereserve. </P>  \r\n\r\n<P>b. Det samlede antal måneder, som flygtninge er under integration i Dansk  \r\n\r\n Flygtningehjælp i 1991, blev på FL 1991 anslået til ca. 56.200. Tallet  \r\n\r\n skønnes nu at blive ca. 60.400 forsorgsmåneder. Stigningen skyldes en  \r\n\r\n stigning i tilgangen af flygtninge. </P>  \r\n\r\n<P>På FL 1991 blev der budgetteret med modtagelse af 3.000 flygtninge med en  \r\n\r\n gennemsnitlig integrationsperiode på 18 måneder. Der skønnes nu modtaget i  \r\n\r\n alt ca. 4.000 flygtninge, hvoraf en del dog vil have en kortere  \r\n\r\n integrationsperiode end 18 måneder (familiesammenførte og nyfødte). </P>  \r\n\r\n<P>Dansk Flygtningehjælps merudgifter herved andrager følgende: </P>  \r\n\r\n<PRE>  \r\n\r\n                                 1991      1992      1993      I alt  \r\n\r\n -------------------------------------------------------------------  \r\n\r\n                                 --------- Mio. kr. ---------  \r\n\r\n Løn                              8,9      18,4       2,4       29,7  \r\n\r\n Øvrige driftsudgifter            6,5      14,6       1,9       23,0  \r\n\r\n Forsorgsydelser                 18,2      36,4       4,9       59,5  \r\n\r\n -------------------------------------------------------------------  \r\n\r\n Udgifter i alt                  33,6      69,4       9,2      112,2  \r\n\r\n -------------------------------------------------------------------  \r\n\r\n Årsværk i alt (bevillings-  \r\n\r\n lønramme &#187;øvrige&#171;)              43,6      89,4      12,0  \r\n\r\n  145,0  \r\n\r\n -------------------------------------------------------------------  \r\n\r\n Forsorgsmåneder i alt          4.250     8.730     1.170     14.150  \r\n\r\n -------------------------------------------------------------------  \r\n\r\n</PRE>  \r\n\r\n<P>Der er herved regnet med en gennemsnitlig integrationsudgift pr. flygtning  \r\n\r\n på 142.700 kr. over 18 måneder. </P>  \r\n\r\n<P>Dansk Flygtningehjælps udgifter til kontanthjælp til flygtninge anslås ud  \r\n\r\n fra de seneste regnskabstal at blive ca. 25,8 mio. kr. mindre end forventet i  \r\n\r\n 1991. </P>  \r\n\r\n<P>Dansk Flygtningehjælps samlede udgifter i 1991 anslås herefter til  \r\n\r\n følgende: </P>  \r\n\r\n<PRE>  \r\n\r\n                                          FL 1991         Skøn 1991  \r\n\r\n ------------------------------------------------------------------  \r\n\r\n                                          --------- Mio. kr.  \r\n\r\n Løn                                      116,0           124,9  \r\n\r\n Øvrige driftsudgifter                     85,3            91,8  \r\n\r\n Forsorgsydelser                          240,9           233,3  \r\n\r\n ------------------------------------------------------------------  \r\n\r\n Udgifter i alt                           442,2           450,0  \r\n\r\n ------------------------------------------------------------------  \r\n\r\n Årsværk i alt                            566,0           609,6  \r\n\r\n ------------------------------------------------------------------  \r\n\r\n</PRE>  \r\n\r\n<BR>  \r\n\r\n<P>I skønnet indgår ikke pålagte sparekrav (1,7 mio. kr.) og udgifter til  \r\n\r\n langtidsledige under statskvoten (1,2 mio. kr.), der optages direkte på  \r\n\r\n tillægsbevillingslovforslaget. </P>  \r\n\r\n<P>c. Sagen forelægges Finansudvalget, da Dansk Flygtningehjælp ikke inden  \r\n\r\n for de på FL 1991 givne bevillinger kan yde integrationsbistand til den øgede  \r\n\r\n tilgang af flygtninge i 1991. </P>  \r\n\r\n<P>e. Under henvisning til ovenstående anmodes om tilslutning til at afholde  \r\n\r\n udgifter til integrationsbistand til et nu skønnet øget antal flygtninge  \r\n\r\n under Dansk Flygtningehjælps forsorg i 1991, således at der på forslag til  \r\n\r\n tillægsbevillingslov for 1991 opføres følgende: </P>  \r\n\r\n<PRE>  \r\n\r\n § 15.73.01.10.    Dansk Flygtningehjælp, løn          8.900.000 kr.  \r\n\r\n § 15.73.01.20.    Dansk Flygtningehjælp,  \r\n\r\n                   øvrige driftsudgifter               6.500.000 kr.  \r\n\r\n § 15.73.01.30.    Dansk Flygtningehjælp,  \r\n\r\n                   forsorgsydelser                   - 7.600.000 kr.  \r\n\r\n § 35.11.03.10.    Merudgifter ved flygtninge        - 7.800.000 kr.  \r\n\r\n</PRE>  \r\n\r\n<P>f. Finansministeriets tilslutning foreligger. </P>  \r\n\r\n<P>Else Winther Andersen </P>  \r\n\r\n<P>/ K. Hagensen </P>  \r\n\r\n<P>Til Finansudvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "05/11/1991"
        },
        {
            "displayName": "Accession",
            "displayValue": "19911BA00016"
        },
        {
            "displayName": "Entydig dokumentidentifikation",
            "displayValue": "CL001984"
        },
        {
            "displayName": "Dato for førstegangsindlæggelse",
            "displayValue": "05/11/1991"
        },
        {
            "displayName": "Dato for indlæggelse",
            "displayValue": "05/11/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}