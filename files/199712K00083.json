{
    "id": 111913,
    "title": "1997 LSF 83   FORSLAG TIL LOV OM ÆNDRING AF LIGNINGSLOVEN (SKATTEFRITAGELSE FOR   MELLEMSTATSLIGE HÆDERSPRISER) ",
    "documentTypeId": "400",
    "isSagsforlobPeriodValid": false,
    "shortName": "1997/1 LSF 83",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 83 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Skattefritagelse for  \r\n\r\n mellemstatslige hæderspriser) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 14. november 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 19. december 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970110130\"> Lov nr. 1101 af 29/12/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om påligningen af indkomstskat til staten (ligningsloven), jf.  \r\n\r\n lovbekendtgørelse nr. 819 af 3. november 1997, foretages følgende ændring:  \r\n\r\n</P>  \r\n\r\n<P> <B>1.</B>  <I>§ 7, litra v,</I> affattes således: </P>  \r\n\r\n<P>&#187;v) Hæderspriser, der udbetales i henhold til Nobelstiftelsens  \r\n\r\n Grundstadgar, samt hæderspriser ydet som et uansøgt engangsbeløb af  \r\n\r\n mellemstatslige organisationer og institutioner, hvori Danmark deltager eller  \r\n\r\n er medlem, når hædersprisen udelukkende har karakter af en anerkendelse af  \r\n\r\n modtagerens fortjenester.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1996. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om påligningen af indkomstskat til staten (ligningsloven), jf.  \r\n\r\n lovbekendtgørelse nr. 819 af 3. november 1997, foretages følgende ændring:  \r\n\r\n</P>  \r\n\r\n<P> <B>1.</B>  <I>§ 7, litra v,</I> affattes således: </P>  \r\n\r\n<P>&#187; <I>v)</I> Hæderspriser, der udbetales i henhold til  \r\n\r\n Nobelstiftelsens Grundstadgar, samt hæderspriser ydet som et uansøgt  \r\n\r\n engangsbeløb af mellemstatslige organisationer og institutioner, hvori  \r\n\r\n Danmark deltager eller er medlem, når hædersprisen udelukkende har karakter  \r\n\r\n af en anerkendelse af modtagerens fortjenester.&#171;. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende og har  \r\n\r\n virkning fra og med indkomståret 1996. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Lovforslaget har til formål at skattefritage priser ydet af  \r\n\r\n mellemstatslige organisationer og institutioner, som Danmark deltager i eller  \r\n\r\n er medlem af. </P>  \r\n\r\n<P>Priser, som eventuelt uddeles af f.eks. EU, OECD, FN-organisationer,  \r\n\r\n eksempelvis UNESCO og FAO, og lignende organisationer og institutioner  \r\n\r\n foreslås skattefritaget i lighed med hæderspriser, der uddeles af  \r\n\r\n Nobelstiftelsens Grundstadgar, samt Nordisk Råds Litteratur- og Musikpris.  \r\n\r\n</P>  \r\n\r\n<P> <I>Hæderspriser</I>  </P>  \r\n\r\n<P> <I>Gældende regler</I>  </P>  \r\n\r\n<P>Udgangspunktet i statsskatteloven er, at hæderspriser er skattepligtige.  \r\n\r\n</P>  \r\n\r\n<P>I perioden 1942 til 1968 blev hæderspriser gjort skattefrie, men på grund  \r\n\r\n af et stærkt stigende antal legater og priser, hvoraf flere blev oprettet og  \r\n\r\n udnyttet af ren kommerciel interesse, valgte man at minimere denne mulighed  \r\n\r\n for udnyttelse af skattefriheden ved indførelse af en generel beskatning af  \r\n\r\n hæderspriser. </P>  \r\n\r\n<P>Efter de nugældende regler er hæderspriser således som hovedregel  \r\n\r\n skattepligtige. De eneste undtagelser fra dette princip er Nobelprisen og  \r\n\r\n Nordisk Råds Litteratur- og Musikpris, som ud fra en konkret vurdering blev  \r\n\r\n gjort skattefrie fra og med indkomståret 1975. </P>  \r\n\r\n<P>Af hensyn til det anerkendelsesværdige motiv bag hæderspriser har man dog  \r\n\r\n ikke ønsket at beskatte øvrige hæderspriser fuldt ud som lønindkomst.  \r\n\r\n Beskatningen af hæderspriser er derfor lempeligere og sker således i dag i  \r\n\r\n henhold til ligningslovens § 7 O med 85 pct. af den del af hædersprisen og  \r\n\r\n eventuelle andre i året modtagne priser, legater m.v., der overstiger et  \r\n\r\n grundbeløb på 10.200 kr. (1996/97 niveau). </P>  \r\n\r\n<P> <I>Forslaget</I>  </P>  \r\n\r\n<P>Efter forslaget udvides skattefriheden til at omfatte hæderspriser, som  \r\n\r\n uddeles af forskellige mellemstatslige organisationer og institutioner. Det  \r\n\r\n drejer sig eksempelvis om hæderspriser, der måtte blive uddelt af  \r\n\r\n sammenslutninger som f.eks. EU, OECD og de organisationer, der hører under  \r\n\r\n FN, det være sig UNESCO, FAO og lignende. </P>  \r\n\r\n<P>Udover betingelsen om, at en hæderspris for at være omfattet af  \r\n\r\n skattefriheden skal være uddelt af Nobelfondet eller en mellemstatslig  \r\n\r\n organisation eller institution, som Danmark deltager i eller er medlem af, er  \r\n\r\n det en betingelse, at hædersprisen er en engangsydelse, som tildeles uansøgt.  \r\n\r\n Der skal være tale om en ren hæderspris, der udelukkende gives til en person  \r\n\r\n som en anerkendelse af dennes fortjeneste og virke. </P>  \r\n\r\n<P>Prisen må således ikke have karakter af betaling for en ydelse, som  \r\n\r\n modtageren har præsteret, f.eks. for en prisopgave eller lignende. </P>  \r\n\r\n<P>Ved at kræve, at der skal være tale om en ren hæderspris, tilstræbes det,  \r\n\r\n at de skattefritagne hæderspriser alle har samme almennyttige natur som den,  \r\n\r\n der ligger til grund for de nugældende skattefritagelser af hæderspriser.  \r\n\r\n</P>  \r\n\r\n<P>Den begrænsning til Nobelprisen og mellemstatslige organisationer og  \r\n\r\n institutioner, som Danmark deltager i eller er medlem af, som forslaget  \r\n\r\n indeholder, er begrundet i nødvendigheden af, at skattefrie prisuddelinger  \r\n\r\n ikke - som det var tilfældet før 1968 - skal kunne indgå i kommercielle  \r\n\r\n sammenhænge. </P>  \r\n\r\n<P>Begrænsningen indebærer for det første, at den uddelende  \r\n\r\n organisations/institutions formål og virke gennem den danske stats medlemskab  \r\n\r\n eller deltagelse anerkendes eller &#187;legitimeres&#171;. Dernæst betyder  \r\n\r\n begrænsingen, at den prisuddelende organisation/institution ikke som  \r\n\r\n hovedformål har kommercielle interesser. Motivet for uddelingen forudsættes  \r\n\r\n således stadig at ligge i en anerkendelse og opmuntring af prismodtageren for  \r\n\r\n dennes særlige virke og indsats inden for f.eks. videnskab, kunst og kultur,  \r\n\r\n undervisning, forskning m.v. </P>  \r\n\r\n<P>Begrænsningen indebærer endelig, at det gældende princip om, at  \r\n\r\n hæderspriser som hovedregel er skattepligtige, opretholdes. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Lovforslaget medfører, at der gives afkald på et skatteprovenu, der ikke  \r\n\r\n kan kvantificeres nærmere, men som skønnes at være beskedent. </P>  \r\n\r\n<P> <I>Erhvervsøkonomiske konsekvenser</I>  </P>  \r\n\r\n<P>Forslaget skønnes ikke at have erhvervsøkonomiske konsekvenser. </P>  \r\n\r\n<P> <I>Administrative konsekvenser</I>  </P>  \r\n\r\n<P>Forslaget skønnes ikke at have nævneværdige administrative konsekvenser.  \r\n\r\n</P>  \r\n\r\n<P> <I>Miljømæssige og EU-retlige aspekter</I>  </P>  \r\n\r\n<P>Forslaget skønnes ikke at have miljømæssige eller EU-retlige aspekter.  \r\n\r\n</P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P> <I>Til § 1</I>  </P>  \r\n\r\n<P>Det foreslås, at der sker en udvidelse af den gældende  \r\n\r\n skattefritagelsesbestemmelse i ligningslovens § 7, litra v. Efter forslaget  \r\n\r\n skal hæderspriser, der udbetales i henhold til Nobelstiftelsens Grundstadgar,  \r\n\r\n samt hæderspriser ydet som et uansøgt engangsbeløb af mellemstatslige  \r\n\r\n organisationer og institutioner, som Danmark deltager i eller er medlem af,  \r\n\r\n ikke medregnes til modtagerens skattepligtige indkomst. For de sidstnævnte  \r\n\r\n hæderspriser er det en betingelse, at hædersprisen alene har karakter af en  \r\n\r\n anerkendelse af modtagerens fortjenester. </P>  \r\n\r\n<P>For så vidt angår hæderspriser, der udbetales i henhold til  \r\n\r\n Nobelstiftelsens Grundstadgar, er disse allerede i dag omfattet af  \r\n\r\n skattefritagelsen i den gældende bestemmelse i ligningslovens § 7, litra v.  \r\n\r\n For Nobelprisen er der således tale om en videreførelse af den nuværende  \r\n\r\n skattefritagelse. </P>  \r\n\r\n<P>Ved formuleringen &#187;mellemstatslige organisationer og institutioner,  \r\n\r\n hvori Danmark deltager eller er medlem&#171;, er det tilsigtet, at  \r\n\r\n skattefriheden kun skal omfatte hæderspriser, der udbetales fra sådanne  \r\n\r\n organisationer og institutioner, hvor medlemssammensætningen/deltagerkredsen  \r\n\r\n udelukkende består af stater. Organisationer og institutioner, hvis  \r\n\r\n medlemssammensætning/deltagerkreds også omfatter private, falder dermed  \r\n\r\n udenfor. Det foreslås endvidere, at skattefritagelsen begrænses til kun at  \r\n\r\n omfatte mellemstatslige organisationer og institutioner, som Danmark er  \r\n\r\n medlem af eller deltager i. Derved sikres det, at skattefriheden kun kommer  \r\n\r\n til at omfatte hæderspriser fra mellemstatslige organisationer og  \r\n\r\n institutioner, som er anerkendt af den danske regering. </P>  \r\n\r\n<P>Under begrebet mellemstatslige organisationer og institutioner, som  \r\n\r\n Danmark er medlem af, falder bl.a. EU, Nordisk Råd, FN og underliggende  \r\n\r\n institutioner under disse. Nordisk Råds Litteratur- og Musikpris, som er  \r\n\r\n skattefri efter de gældende regler, vil således også efter den foreslåede  \r\n\r\n bestemmelse forblive skattefri. </P>  \r\n\r\n<P>I eventuelle tvivlstilfælde skal der særligt ses på finansieringen af den  \r\n\r\n uddelende organisation eller institution, motiverne bag uddelingen samt hvem,  \r\n\r\n der har indflydelse på valget af prismodtager. </P>  \r\n\r\n<P>For så vidt angår hæderspriser, der ydes af de nævnte mellemstatslige  \r\n\r\n organisationer og institutioner, er det en betingelse for skattefriheden, at  \r\n\r\n prisen ydes som et <I>uansøgt engangsbeløb</I> , og at prisen <I>alene har  \r\n\r\n karakter af en anerkendelse af modtagerens fortjenester</I> . </P>  \r\n\r\n<P>Skattefriheden vil således ikke omfatte priser, der har karakter af  \r\n\r\n betaling for en konkret arbejdsydelse, som modtageren har præsteret, eller  \r\n\r\n priser, der træder i stedet for et normalt arbejdsvederlag. Ligeledes vil  \r\n\r\n priser, som har karakter af studieunderstøttelse til modtageren, falde  \r\n\r\n udenfor skattefritagelsesbestemmelsen. Det er en betingelse, at der ikke kan  \r\n\r\n ansøges om prisen. </P>  \r\n\r\n<P>Modtagerens fortjenester, for hvilken prisen ydes, bør være  \r\n\r\n anerkendelsesværdige ud fra et bredt samfundsmæssigt synspunkt. Dette krav  \r\n\r\n vil som udgangspunkt være opfyldt, når modtagerens fortjenester ud fra en  \r\n\r\n almindelig fremherskende opfattelse kan karakteriseres som almennyttig.  \r\n\r\n Herved tænkes navnlig på modtagerens særlige indsats og virke inden for  \r\n\r\n f.eks. videnskabelige - herunder sygdomsbekæmpende eller forskningsmæssige -  \r\n\r\n kulturelle, miljømæssige, humanitære og undervisningsmæssige områder. Motivet  \r\n\r\n for uddelingen skal alene ligge i en anerkendelse og opmuntring af  \r\n\r\n prismodtagerens særlige virke og indsats. Uddelinger til varetagelse af rent  \r\n\r\n politiske, økonomiske eller erhvervsmæssige interesser falder udenfor. </P>  \r\n\r\n<P>Hæderspriser, der ikke er omfattede af den foreslåede bestemmelse, vil som  \r\n\r\n hidtil være lempeligt beskattet efter ligningslovens § 7 O. Det vil sige, at  \r\n\r\n kun 85 pct. af den del af de af den skattepligtige i årets løb modtagne  \r\n\r\n priser m.v., der overstiger et grundbeløb på 10.200 kr. (1996/97 niveau),  \r\n\r\n medregnes til den skattepligtige indkomst. </P>  \r\n\r\n<P> <I>Til § 2</I>  </P>  \r\n\r\n<P>Det foreslås, at loven skal have virkning fra og med indkomståret 1996.  \r\n\r\n</P>  \r\n\r\n<P>Hæderspriser ydet af de omhandlede mellemstatslige organisationer og  \r\n\r\n institutioner uddelt i løbet af indkomståret 1996 vil herefter være omfattede  \r\n\r\n af de foreslåede lovændringer. </P>  \r\n\r\n<P>Skriftlig fremsættelse (14. november 1997) </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Herved tillader jeg mig at fremsætte: </P>  \r\n\r\n<P> <I>Forslag til lov om ændring af ligningsloven. (Skattefritagelse for  \r\n\r\n mellemstatslige hæderspriser).</I>  </P>  \r\n\r\n<P>(Lovforslag nr. L 83). </P>  \r\n\r\n<P>Formålet med forslaget er at skattefritage priser ydet af mellemstatslige  \r\n\r\n organisationer og institutioner, som Danmark deltager i eller er medlem af.  \r\n\r\n</P>  \r\n\r\n<P>Efter de gældende regler er hæderspriser som hovedregel skattepligtige. De  \r\n\r\n eneste undtagelser fra dette princip er Nobelprisen og Nordisk Råds  \r\n\r\n Litteratur- og Musikpris, som ud fra en konkret vurdering blev gjort  \r\n\r\n skattefrie fra og med indkomståret 1975. </P>  \r\n\r\n<P>Af hensyn til det anerkendelsesværdige motiv, der ligger bag uddelingen af  \r\n\r\n hæderspriser, har man ikke ønsket at beskatte hæderspriser fuldt ud som  \r\n\r\n almindelig lønindkomst. Beskatningen af hæderspriser er derfor lempeligere og  \r\n\r\n sker således i henhold til ligningslovens § 7 O, hvorefter kun 85 pct. af den  \r\n\r\n del af hædersprisen og eventuelle andre i indkomståret modtagne priser,  \r\n\r\n legater m.v., der overstiger et grundbeløb på 10.200 kr. (1996/97 niveau)  \r\n\r\n medregnes til den skattepligtige indkomst. </P>  \r\n\r\n<P>Efter lovforslaget udvides den gældende skattefrihed til ud over  \r\n\r\n Nobelprisen og Nordisk Råds Litteratur- og Musikpris også at omfatte  \r\n\r\n hæderspriser, der måtte blive uddelt af forskellige mellemstatslige  \r\n\r\n organisationer og institutioner, det være sig f.eks. sammenslutninger som EU,  \r\n\r\n OECD og de organisationer, der hører under FN. Udvidelsen indebærer  \r\n\r\n eksempelvis, at også andre priser end litteratur- og musikprisen, der uddeles  \r\n\r\n af Nordisk Råd, vil være omfattet af skattefriheden. </P>  \r\n\r\n<P>Det er en forudsætning for skattefriheden, at prisen er uddelt af en  \r\n\r\n mellemstatslig organisation eller institution, hvori Danmark deltager eller  \r\n\r\n er medlem. Derudover er det en betingelse, at hædersprisen er en uansøgt  \r\n\r\n engangsydelse. Endvidere skal der være tale om en ren hæderspris, der  \r\n\r\n udelukkende gives en person som en anerkendelse af dennes fortjeneste og  \r\n\r\n virke inden for f.eks. videnskab, kunst og kultur, undervisning, forskning  \r\n\r\n m.v. </P>  \r\n\r\n<P>Lovforslaget, der ikke skønnes at have nævneværdige administrative  \r\n\r\n konsekvenser, medfører, at der gives afkald på et skatteprovenu, der ikke kan  \r\n\r\n kvantificeres nærmere, men som skønnes at være beskedent. </P>  \r\n\r\n<P>Idet jeg iøvrigt henviser til forslagets bemærkninger, skal jeg anbefale  \r\n\r\n det til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) indsat den gældende formulering  \r\n\r\n af de bestemmelser, der berøres af lovforslaget</I>  </P>  \r\n\r\n<P> <B>§ 1</B>  </P>  \r\n\r\n<P>I lov om påligningen af indkomstskat til staten (ligningsloven), jfr.  \r\n\r\n lovbekendtgørelse nr. 819 af 3. november 1997, foretages følgende ændring:  \r\n\r\n</P>  \r\n\r\n<P> <I>§ 7, litra v,</I> affattes således: </P>  \r\n\r\n<P>&#187; <I>v)</I> Hæderspriser, der udbetales i henhold til  \r\n\r\n Nobelstiftelsens Grundstadgar, samt hæderspriser ydet som et uansøgt  \r\n\r\n engangsbeløb af mellemstatslige organisationer og institutioner, hvori  \r\n\r\n Danmark deltager eller er medlem, når hædersprisen udelukkende har karakter  \r\n\r\n af en anerkendelse af modtagerens fortjenester.&#171;. </P>  \r\n\r\n<P> <B>§ 7.</B> Til den skattepligtige indkomst medregnes ikke: </P>  \r\n\r\n<P>a) . . . </P>  \r\n\r\n<P>v) Hæderspriser, der udbetales i henhold til Nobelstiftelsens  \r\n\r\n Grundstadgar, samt Nordisk Råds Litteratur- og Musikpris. </P>  \r\n\r\n<P>w) . . . </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/12/1997"
        },
        {
            "displayName": "Accession",
            "displayValue": "199712K00083"
        },
        {
            "displayName": "Entydig dokumentidentifikation",
            "displayValue": "CL008092"
        },
        {
            "displayName": "Dato for førstegangsindlæggelse",
            "displayValue": "30/12/1997"
        },
        {
            "displayName": "Dato for indlæggelse",
            "displayValue": "30/12/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "83"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}