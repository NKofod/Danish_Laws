{
    "id": 202154,
    "title": "Bekendtgørelse af lov om Energinet",
    "documentTypeId": "30",
    "isSagsforlobPeriodValid": true,
    "shortName": "LBK nr 997 af 27/06/2018",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#ide5093495-2c4c-4027-9d16-2b28eafcb19a\">Kapitel 1</a>\r\n      </td>\r\n      <td class=\"IndholdsfortegnelseTekst\">Indledende bestemmelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id035916e8-2abb-4737-9a99-dae6d7e2a5f6\">Kapitel 2</a>\r\n      </td>\r\n      <td class=\"IndholdsfortegnelseTekst\">Udbygning af transmissionsnet m.m.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idb2ada01a-0c16-4325-a1d3-d4f065d8be2a\">Kapitel 3</a>\r\n      </td>\r\n      <td class=\"IndholdsfortegnelseTekst\">Energi-, forsynings- og klimaministerens beføjelser</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#iddd7e6aa2-b88b-49c2-8aec-7545e3604a20\">Kapitel 4</a>\r\n      </td>\r\n      <td class=\"IndholdsfortegnelseTekst\">Ledelse og interessentforum</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#idbb4504b1-7896-4867-af87-63fc4d732a1c\">Kapitel 5</a>\r\n      </td>\r\n      <td class=\"IndholdsfortegnelseTekst\">Økonomi og regnskabsmæssige forhold</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id1e9a8291-30ee-47ff-aed5-4c087cc2c94d\">Kapitel 6</a>\r\n      </td>\r\n      <td class=\"IndholdsfortegnelseTekst\">Anmeldelse og registrering</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id52629036-c6ef-437d-b1e5-2e0d69ddcbcc\">Kapitel 7</a>\r\n      </td>\r\n      <td class=\"IndholdsfortegnelseTekst\">Offentlighed</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id2c0713e1-3f81-441d-a36a-d74dd4f14774\">Kapitel 8</a>\r\n      </td>\r\n      <td class=\"IndholdsfortegnelseTekst\">Tilsyn, klageadgang m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id7cb68828-98fc-40d4-90f0-f170741846e9\">Kapitel 9</a>\r\n      </td>\r\n      <td class=\"IndholdsfortegnelseTekst\">Erstatningsansvar og straf</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id87e3f0a2-9da6-47ea-b163-3ca87a4a37e3\">Kapitel 10</a>\r\n      </td>\r\n      <td class=\"IndholdsfortegnelseTekst\">Ikrafttræden m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id47a09726-9dcf-4f8a-bcf3-2ed3de00f1b7\">Kapitel 11</a>\r\n      </td>\r\n      <td class=\"IndholdsfortegnelseTekst\">Ændringsbestemmelser</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse af lov om Energinet<a class=\"FodnoteHenvisning\" name=\"Henvisning_idcd24e62c-e197-4289-858f-121069ac6079\" href=\"#idcd24e62c-e197-4289-858f-121069ac6079\">1)</a></p>\r\n<p class=\"Indledning2\">Herved bekendtgøres lov om Energinet, jf. lovbekendtgørelse nr. 147 af 20. februar 2018, med de ændringer, der følger af § 3 i lov nr. 504 af 23. maj 2018.</p>\r\n<p class=\"Kapitel\" id=\"ide5093495-2c4c-4027-9d16-2b28eafcb19a\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Indledende bestemmelser</p>\r\n<p class=\"Paragraf\" id=\"id406b6f14-79f0-4d3e-b456-920348f1550d\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Energi-, forsynings- og klimaministeren kan oprette Energinet som en selvstændig offentlig virksomhed.</p>\r\n<p class=\"Stk2\">\r\n   <span class=\"StkNr\" id=\"idaa87a36b-2736-4d6d-974a-84288f3734a5\">Stk. 2.</span> Den overordnede infrastruktur på el- og gasområdet, som varetages af Energinet, skal forblive i offentligt eje.</p>\r\n<p class=\"Stk2\">\r\n   <span class=\"StkNr\" id=\"id54848512-b958-496a-98fb-15d2f48421a6\">Stk. 3.</span> Energi-, forsynings- og klimaministeren kan ændre Energinets navn.<a class=\"FodnoteHenvisning\" name=\"Henvisning_id39dd0f3a-b231-4f87-941b-5eca2167f93d\" href=\"#id39dd0f3a-b231-4f87-941b-5eca2167f93d\">2)</a></p>\r\n<p class=\"Paragraf\" id=\"id5bb67e93-d6d3-4461-a01b-0b00e9cb92e3\">\r\n   <span id=\"P1a\">\r\n   </span>\r\n   <span class=\"ParagrafNr\" id=\"Par1a\">§ 1 a.</span> Energi-, forsynings- og klimaministeren fastsætter regler eller træffer bestemmelser med henblik på at gennemføre eller anvende internationale konventioner og EU-regler om forhold, der er omfattet af denne lov, herunder forordninger, direktiver og beslutninger om naturbeskyttelse på søterritoriet og i den eksklusive økonomiske zone.</p>\r\n<p class=\"Paragraf\" id=\"id75e6a068-bf47-43f9-9d84-97020d19ba03\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> Energinets formål er at sikre en effektiv drift og udbygning af den overordnede infrastruktur på el- og gasområdet og at sikre åben og lige adgang for alle brugere af nettene.</p>\r\n<p class=\"Stk2\">\r\n   <span class=\"StkNr\" id=\"id1059c25f-bd3f-4a5f-97a2-de3ff820b1a1\">Stk. 2.</span> Energinet varetager efter reglerne i denne lov samt efter reglerne i lov om elforsyning, lov om fremme af vedvarende energi og lov om naturgasforsyning og med baggrund i en sammenhængende og helhedsorienteret planlægning systemansvarlig virksomhed og eltransmissionsvirksomhed, herunder opgaven som uafhængig systemoperatør, og gastransmissionsvirksomhed. Endvidere varetager Energinet administrative opgaver vedrørende miljøvenlig elektricitet i medfør af lov om elforsyning, administrative opgaver vedrørende miljøvenlig elektricitet i medfør af lov om fremme af vedvarende energi og administrative opgaver i medfør af lov om pilotudbud af pristillæg for elektricitet fremstillet på solcelleanlæg. Energinet kan endvidere varetage gasdistributions-, gaslager- og gasopstrømsrørlednings- og gasopstrømssystemvirksomhed. Energinet kan tillige efter pålæg fra energi-, forsynings- og klimaministeren varetage opgaver vedrørende forundersøgelser og koblingsanlæg. Endelig kan Energinet varetage olierørledningsvirksomhed og dertil knyttet separationsvirksomhed.</p>\r\n<p class=\"Stk2\">\r\n   <span class=\"StkNr\" id=\"iddf38d4a1-5964-4da5-ae4b-18a27cc688a9\">Stk. 3.</span> Energinet kan oprette datterselskaber, eje ejerandele i andre selskaber med begrænset ansvar samt indgå samarbejdsaftaler og lign. i forbindelse med udøvelsen af sin virksomhed.</p>\r\n<p class=\"Stk2\">\r\n   <span class=\"StkNr\" id=\"id1a755e2e-f37a-4939-a052-50820fd4ba7d\">Stk. 4.</span> Energinets helejede datterselskaber, der varetager aktiviteter omfattet af § 2, stk. 2, kan fusioneres med Energinet. Ved fusionen overgår aktiver og forpligtelser i datterselskaberne til Energinet, og datterselskaberne opløses uden likvidation. For fusionen finder selskabslovens bestemmelser om fusion anvendelse med de ændringer, der følger af denne lov.</p>\r\n<p class=\"Stk2\">\r\n   <span class=\"StkNr\" id=\"idc0dcb2bd-824a-4557-a10c-dfcd717650a8\">Stk. 5.</span> Aktiviteter, som ligger uden for de i stk. 2 angivne, og som Energinet varetager i medfør af denne lov, lov om elforsyning, lov om fremme af vedvarende energi, lov om naturgasforsyning, lov om tilskud til elproduktion eller ligningsloven, skal udøves i selvstændige selskaber med begrænset ansvar.</p>\r\n<p class=\"Paragraf\" id=\"id26fc2390-7cdb-43f7-b4d4-f702d2594bf0\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> Energinet varetager statens købepligt i medfør af § 35 i lov om elforsyning og § 34 i lov om naturgasforsyning.</p>\r\n<p class=\"Kapitel\" id=\"id035916e8-2abb-4737-9a99-dae6d7e2a5f6\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Udbygning af transmissionsnet m.m.</p>\r\n<p class=\"Paragraf\" id=\"idd1a3938e-35a4-4f0a-bb5d-6e3e01faea17\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Etablering af nye transmissionsnet og væsentlige ændringer i bestående net kan ske, hvis der er et tilstrækkeligt behov for udbygningen, herunder at udbygningen sker med sigte på øget forsyningssikkerhed, beredskabsmæssige hensyn, skabelse af velfungerende konkurrencemarkeder eller indpasning af vedvarende energi, eller hvis projektet er nødvendigt til opfyldelse af pålæg i medfør af stk. 6. Hvis et projekt har regional betydning på tværs af landegrænser, skal dette indgå i behovsvurderingen.</p>\r\n<p class=\"Stk2\">\r\n   <span class=\"StkNr\" id=\"idb37dbacb-9a1a-4259-90b8-4f0037e005bc\">Stk. 2.</span> Udbygning i henhold til stk. 1 skal forinden påbegyndelse være belyst i en plan, som samtidig skitserer det fremtidige behov for transmissionskapacitet. Planen skal indsendes til energi-, forsynings- og klimaministeren, inden udbygning i henhold til stk. 1 kan påbegyndes. Udbygning kan tidligst påbegyndes 6 uger efter planens indsendelse.</p>\r\n<p class=\"Stk2\">\r\n   <span class=\"StkNr\" id=\"id2d32b26c-4843-4759-a382-9768e70e96d9\">Stk. 3.</span> Energi-, forsynings- og klimaministeren kan bestemme, at udbygningen i henhold til stk. 1 kræver godkendelse af energi-, forsynings- og klimaministeren.</p>\r\n<p class=\"Stk2\">\r\n   <span class=\"StkNr\" id=\"iddfd1a936-65ca-403a-bc66-14ee02f86371\">Stk. 4.</span> Energi-, forsynings- og klimaministeren kan i forbindelse med godkendelse efter stk. 3 fastsætte vilkår for udbygningen, herunder vedrørende bortskaffelse eller sanering af anlæg.</p>\r\n<p class=\"Stk2\">\r\n   <span class=\"StkNr\" id=\"id8f926492-b814-422b-ae0f-73bd00b90e7d\">Stk. 5.</span> Energi-, forsynings- og klimaministeren kan bestemme, at Energinet forpligtes til at dække de meromkostninger, som andre eltransmissions- og netvirksomheder bliver påført, når de efter påbud efter lov om elforsyning skal gennemføre kabellægninger og saneringer i forbindelse med Energinets etablering af 400 kV-eltransmissionsnet. Energi-, forsynings- og klimaministeren kan fastsætte nærmere regler herom.</p>\r\n<p class=\"Stk2\">\r\n   <span class=\"StkNr\" id=\"id5ceb548a-0826-414d-81d8-5472debb4f96\">Stk. 6.</span> Energi-, forsynings- og klimaministeren kan pålægge Energinet at anlægge, udbygge og drive eltransmissionsanlæg samt søledningsanlæg til varetagelse af elforsyningssikkerheden på mindre øer. Energi-, forsynings- og klimaministeren kan i forlængelse af et pålæg efter 1. pkt. om at anlægge ilandføringsanlæg til havvindmølleparker, som etableres efter udbud, pålægge Energinet at anskaffe koblingsanlæg til placering på ilandføringsanlæg, hvis dette vurderes nødvendigt af hensyn til udbuddet. Koblingsanlægget overdrages efterfølgende til koncessionshaveren mod betaling af de omkostninger, som Energinet har afholdt.</p>\r\n<p class=\"Stk2\">\r\n   <span class=\"StkNr\" id=\"id2eccf18c-0475-43f5-a7c2-f9dd4334e50b\">Stk. 7.</span> Stk. 5 og 6 finder ikke anvendelse på forhold, som omfattes af artikel 17 i Europa-Parlamentets og Rådets forordning om betingelserne for netadgang i forbindelse med grænseoverskridende elektricitetsudveksling.</p>\r\n<p class=\"Stk2\">\r\n   <span class=\"StkNr\" id=\"id2c1a2bc7-b3fa-44bc-a2b1-ef2f15e90fbb\">Stk. 8.</span> Stk. 1-4 finder tilsvarende anvendelse på etablering af nye gasopstrømsrørledningsnet og væsentlige ændringer i bestående gasopstrømsrørledningsnet.</p>\r\n<p class=\"Paragraf\" id=\"id5b40f9a2-d432-4953-86f4-5805f07947aa\">\r\n   <span id=\"P4a\">\r\n   </span>\r\n   <span class=\"ParagrafNr\" id=\"Par4a\">§ 4 a.</span> Etablering af nye elforsyningsnet som nævnt i § 4 på søterritoriet og i den eksklusive økonomiske zone samt væsentlige ændringer i tilsvarende bestående net kan kun ske efter forudgående godkendelse fra energi-, forsynings- og klimaministeren.</p>\r\n<p class=\"Stk2\">\r\n   <span class=\"StkNr\" id=\"ide5e7cccc-87cf-4fcf-9ab4-f10f705751c8\">Stk. 2.</span> Godkendelsen kan betinges af vilkår, herunder krav til placering, indretning og bortskaffelse af anlæg samt tekniske, miljø- og sikkerhedsmæssige forhold i forbindelse med etablering og drift.</p>\r\n<p class=\"Paragraf\" id=\"idf8401cee-3771-4008-b82c-51d67843b964\">\r\n   <span id=\"P4b\">\r\n   </span>\r\n   <span class=\"ParagrafNr\" id=\"Par4b\">§ 4 b.</span> Med henblik på at undgå skade på udpegede internationale naturbeskyttelsesområders integritet skal anlægsprojekter efter § 4 a, der i sig selv eller i forbindelse med andre projekter eller planer kan påvirke sådanne områder væsentligt, vurderes med hensyn til deres virkninger på lokaliteten under hensyn til bevaringsmålsætningerne for denne.</p>\r\n<p class=\"Stk2\">\r\n   <span class=\"StkNr\" id=\"id0753e924-0f99-47c1-b3b9-bd9e7dcfe06b\">Stk. 2.</span> Tilladelse til de projekter, der er nævnt i stk. 1, kan kun gives efter høring af berørte parter, og såfremt</p>\r\n<p class=\"Liste1\">\r\n   <span class=\"Liste1Nr\" id=\"id03adf69d-0f7a-4941-ac57-217009ca9612\">1)</span> sådanne projekter ikke skader et internationalt naturbeskyttelsesområdes integritet eller</p>\r\n<p class=\"Liste1\">\r\n   <span class=\"Liste1Nr\" id=\"idd1f7a05e-7991-4640-a748-e4100a107416\">2)</span> væsentlige samfundsinteresser, herunder af social eller økonomisk art, gør det bydende nødvendigt at gennemføre projektet, fordi der ikke findes nogen alternativ løsning, jf. dog stk. 4.</p>\r\n<p class=\"Stk2\">\r\n   <span class=\"StkNr\" id=\"idc0aee5e7-c9e8-4299-9112-ec33f0a07000\">Stk. 3.</span> Når tilladelse meddeles efter stk. 2, nr. 2, træffer energi-, forsynings- og klimaministeren passende kompensationsforanstaltninger. Udgifter til sådanne foranstaltninger dækkes af projektansøgeren. Energi-, forsynings- og klimaministeren indberetter til Europa-Kommissionen, hvilke kompensationsforanstaltninger der træffes.</p>\r\n<p class=\"Stk2\">\r\n   <span class=\"StkNr\" id=\"id76297ea6-320e-4a1d-83af-41bc7c160412\">Stk. 4.</span> Såfremt der er tale om et internationalt naturbeskyttelsesområde med en prioriteret naturtype eller en prioriteret art, kan der kun gives tilladelse efter § 4 a til projekter omfattet af stk. 2, nr. 2, såfremt</p>\r\n<p class=\"Liste1\">\r\n   <span class=\"Liste1Nr\" id=\"ide03758ee-b091-473b-89bf-587edc31779a\">1)</span> dette er nødvendigt af hensyn til menneskers sundhed, den offentlige sikkerhed eller opnåelse af væsentlige gavnlige virkninger på miljøet eller</p>\r\n<p class=\"Liste1\">\r\n   <span class=\"Liste1Nr\" id=\"id7a0f3daf-f740-4e71-b4d9-a6276ce083e7\">2)</span> andre væsentlige samfundsinteresser gør gennemførelsen bydende nødvendig.</p>\r\n<p class=\"Stk2\">\r\n   <span class=\"StkNr\" id=\"id60815630-5820-4a95-b19b-50e49362e401\">Stk. 5.</span> Tilladelse efter stk. 4, nr. 2, kan først ske efter indhentet udtalelse fra Europa-Kommissionen.</p>\r\n<p class=\"Stk2\">\r\n   <span class=\"StkNr\" id=\"idff99981e-dd80-46ee-9135-21c17c5a3665\">Stk. 6.</span> Ministeren kan fastsætte nærmere regler for vurderingen af projekter efter stk. 1 og kan i tilladelser efter denne bestemmelse stille vilkår, herunder om kompenserende foranstaltninger til beskyttelse af naturbeskyttelsesområderne.</p>\r\n<p class=\"Paragraf\" id=\"ideb692828-caf6-4484-ba45-a797affa2d14\">\r\n   <span id=\"P4c\">\r\n   </span>\r\n   <span class=\"ParagrafNr\" id=\"Par4c\">§ 4 c.</span> Energi-, forsynings- og klimaministeren træffer passende foranstaltninger, herunder ved fastsættelse af vilkår eller meddelelse af påbud eller forbud, for at undgå forringelse af naturtyperne og levestederne for arterne i internationale naturbeskyttelsesområder samt forstyrrelser af de arter, som områderne er udpeget for, hvis disse forstyrrelser har betydelige konsekvenser for målsætningerne i Rådets direktiv 92/43/EØF af 21. maj 1992 om bevaring af naturtyper samt vilde dyr og planter (habitatdirektivet).</p>\r\n<p class=\"Paragraf\" id=\"id2069efe2-b8e5-49c7-8adb-cb231f0436f5\">\r\n   <span id=\"P4d\">\r\n   </span>\r\n   <span class=\"ParagrafNr\" id=\"Par4d\">§ 4 d.</span> Energinet skal betale omkostningerne til følgende opgaver, jf. dog stk. 2:</p>\r\n<p class=\"Liste1\">\r\n   <span class=\"Liste1Nr\" id=\"id0aca5c6d-6eb9-4b54-9d1b-4f3d233ddc10\">1)</span> Myndighedsbehandling og vurdering af Energinets plan efter § 4, stk. 2.</p>\r\n<p class=\"Liste1\">\r\n   <span class=\"Liste1Nr\" id=\"ide36315d7-16b3-4d02-ad3d-d89489eec990\">2)</span> Myndighedsbehandling forbundet med godkendelser af udbygning af transmissionsnet efter § 4, stk. 3, og tilsyn hermed.</p>\r\n<p class=\"Liste1\">\r\n   <span class=\"Liste1Nr\" id=\"id1d5a832a-e9b8-478c-a0b5-99d767e4c628\">3)</span> Myndighedsbehandling forbundet med tilladelser efter §§ 4 a og 4 b og tilsyn hermed.</p>\r\n<p class=\"Liste1\">\r\n   <span class=\"Liste1Nr\" id=\"idc1b46e5e-cdc8-41d8-9a7a-f4e3505f3179\">4)</span> Koordinering af tilladelser til Energinets infrastrukturprojekter af fælles interesse efter kapitel III i Europa-Parlamentets og Rådets forordning (EU) nr. 347/2013 af 17. april 2013 om retningslinjer for den transeuropæiske energiinfrastruktur.</p>\r\n<p class=\"Stk2\">\r\n   <span class=\"StkNr\" id=\"id8841de56-ce18-4f4a-923b-c062f83433f8\">Stk. 2.</span> Omkostninger til opgaver efter stk. 1, som udføres for et af Energinet helejet datterselskab i medfør af § 2, stk. 2 og 3, skal betales af det helejede datterselskab.</p>\r\n<p class=\"Stk2\">\r\n   <span class=\"StkNr\" id=\"idca3196eb-07ad-4dad-962c-06b79aa4bee0\">Stk. 3.</span> Energi-, forsynings- og klimaministeren kan fastsætte nærmere regler om betaling og opkrævning til dækning af omkostningerne efter stk. 1 og 2.</p>\r\n<p class=\"Kapitel\" id=\"idb2ada01a-0c16-4325-a1d3-d4f065d8be2a\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Energi-, forsynings- og klimaministerens beføjelser</p>\r\n<p class=\"Paragraf\" id=\"id1a7f2d0e-156b-4f47-a92b-8c5d5418393b\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Energi-, forsynings- og klimaministeren kan træffe beslutning om ethvert forhold vedrørende Energinets anliggender.</p>\r\n<p class=\"Stk2\">\r\n   <span class=\"StkNr\" id=\"idc264eac4-e614-4f81-840e-15baebac1562\">Stk. 2.</span> Energi-, forsynings- og klimaministeren fastsætter en vedtægt for Energinet.</p>\r\n<p class=\"Stk2\">\r\n   <span class=\"StkNr\" id=\"id20c3edd4-6149-4fc1-bfee-45cd734f9ff7\">Stk. 3.</span> Energi-, forsynings- og klimaministeren udøver sine beføjelser efter denne bestemmelse over for Energinet ved skriftlige meddelelser rettet til bestyrelsen.</p>\r\n<p class=\"Kapitel\" id=\"iddd7e6aa2-b88b-49c2-8aec-7545e3604a20\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Ledelse og interessentforum</p>\r\n<p class=\"Paragraf\" id=\"iddbb37eee-2354-4e11-86a7-9bb83badae60\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Energinet ledes af en bestyrelse på 11 medlemmer.</p>\r\n<p class=\"Stk2\">\r\n   <span class=\"StkNr\" id=\"id59989321-efb0-48b7-a9c4-bd039be106e4\">Stk. 2.</span> Energi-, forsynings- og klimaministeren udpeger 8 bestyrelsesmedlemmer, herunder bestyrelsens formand.</p>\r\n<p class=\"Stk2\">\r\n   <span class=\"StkNr\" id=\"id8309d70b-b4bc-4abb-8e9d-e2de13df77b0\">Stk. 3.</span> Bestyrelsen skal samlet have generelle erhvervs- og ledelsesmæssige kompetencer samt indsigt i el-, gas- og varmeforsyning og i forbruger- og samfundsforhold. Bestyrelsesmedlemmerne skal være uafhængige af kommercielle interesser i produktions- og handelsvirksomheder på el- og gasområdet.</p>\r\n<p class=\"Stk2\">\r\n   <span class=\"StkNr\" id=\"id96e5e3ff-c254-4823-82e2-8c1cd173b9c1\">Stk. 4.</span> Bestyrelsesmedlemmer efter stk. 2 udpeges for en periode på 2 år, jf. dog stk. 6.</p>\r\n<p class=\"Stk2\">\r\n   <span class=\"StkNr\" id=\"ida21ed74d-47e8-4d2d-b585-fb23e467db0e\">Stk. 5.</span> Medarbejderne i Energinet og datterselskaber vælger 3 medlemmer til bestyrelsen, herunder 1 koncernrepræsentant, efter tilsvarende regler som i selskabsloven, jf. dog § 27.</p>\r\n<p class=\"Stk2\">\r\n   <span class=\"StkNr\" id=\"ida5c84b2d-6d73-4f3e-8ef3-d04d3a14a711\">Stk. 6.</span> Energi-, forsynings- og klimaministeren kan genudpege bestyrelsesmedlemmer og kan til enhver tid afsætte de af ministeren udpegede bestyrelsesmedlemmer.</p>\r\n<p class=\"Paragraf\" id=\"id7fe24cf8-879f-4095-bf0b-86bf8dc166e3\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Den daglige ledelse varetages af en direktion, der ansættes af bestyrelsen efter forudgående orientering af energi-, forsynings- og klimaministeren.</p>\r\n<p class=\"Paragraf\" id=\"idcb93ac33-5e81-4c67-89da-04cd135d307d\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Energi-, forsynings- og klimaministeren udpeger et rådgivende interessentforum.</p>\r\n<p class=\"Stk2\">\r\n   <span class=\"StkNr\" id=\"id11f3896b-3e9c-4953-9819-d33d084e0ad8\">Stk. 2.</span> Interessentforummet skal repræsentere et bredt udsnit af interessenter i Energinets virksomhed.</p>\r\n<p class=\"Stk2\">\r\n   <span class=\"StkNr\" id=\"id4a05739f-bc5f-40d5-aa4f-aadb644bc05b\">Stk. 3.</span> Interessentforummet skal holde møde mindst en gang årligt.</p>\r\n<p class=\"Stk2\">\r\n   <span class=\"StkNr\" id=\"idea7027fd-56bb-4641-a68e-326b49d3dd27\">Stk. 4.</span> Interessentforummet skal med henblik på at understøtte driften af Energinet afgive udtalelser til ledelsen af Energinet om virksomhedens overordnede strategier og planer.</p>\r\n<p class=\"Kapitel\" id=\"idbb4504b1-7896-4867-af87-63fc4d732a1c\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Økonomi og regnskabsmæssige forhold</p>\r\n<p class=\"Paragraf\" id=\"ide1b25211-fd4a-4c80-88eb-177181ec99c5\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Energinets formue holdes adskilt fra statens formue.</p>\r\n<p class=\"Paragraf\" id=\"id9af1a35c-5ca9-4574-82b2-51ec5bfa377f\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Energinet indgår ikke i det statslige overenskomst- og aftalesystem, men kan selv forhandle løn- og ansættelsesvilkår for sit personale, herunder indgå kollektive overenskomster.</p>\r\n<p class=\"Stk2\">\r\n   <span class=\"StkNr\" id=\"id3571e37a-65c9-408f-9092-9a0eb78e5e77\">Stk. 2.</span> De hidtil gældende ansættelsesvilkår videreføres efter reglerne i lov om lønmodtageres retsstilling ved virksomhedsoverdragelse. Fristen på 3 uger i § 4 a, stk. 1, i lov om lønmodtageres retsstilling ved virksomhedsoverdragelse vedrørende en erhververs mulighed for at meddele, at denne ikke ønsker at indtræde i en gældende overenskomst, regnes fra den dag, bestyrelserne i de respektive selskaber har konstitueret sig.</p>\r\n<p class=\"Paragraf\" id=\"id32613f25-bc05-4252-936b-e4e43daa7f23\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> De for aktieselskaber gældende regler i årsregnskabsloven om udarbejdelse og indsendelse af årsrapport m.v., herunder de bestemmelser, der gælder for statslige aktieselskaber, finder anvendelse for Energinet med de ændringer, der følger af denne lov.</p>\r\n<p class=\"Stk2\">\r\n   <span class=\"StkNr\" id=\"id07c2f713-e8a2-4d23-bf31-4fe0f4b03992\">Stk. 2.</span> Energinets årsrapport revideres af rigsrevisor efter årsregnskabsloven og efter lov om revisionen af statens regnskaber m.m.</p>\r\n<p class=\"Stk2\">\r\n   <span class=\"StkNr\" id=\"id5f5042e7-d86b-442b-b007-74a0f965dac3\">Stk. 3.</span> Den reviderede årsrapport forelægges energi-, forsynings- og klimaministeren til godkendelse.</p>\r\n<p class=\"Paragraf\" id=\"idb019748d-40a3-40fb-b34c-6446aed99fdb\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Energinet og virksomhedens helejede datterselskaber skal i deres interne regnskabsføring med henblik på at undgå forskelsbehandling, krydssubsidiering og konkurrenceforvridning</p>\r\n<p class=\"Liste1\">\r\n   <span class=\"Liste1Nr\" id=\"id6b5c964e-ac64-4d82-80e5-d80497f68083\">1)</span> føre separate regnskaber for hver af deres elektricitetsrelaterede og naturgasrelaterede aktiviteter, herunder drift af systemansvarlig virksomhed, transmissions-, distributions-, lager-, gasopstrømsrørlednings- og gasopstrømssystemvirksomhed, og for deres olierørlednings- og separationsaktiviteter, og</p>\r\n<p class=\"Liste1\">\r\n   <span class=\"Liste1Nr\" id=\"idea549b4b-0617-43ff-8f7f-b32cf72c7c76\">2)</span> specificere indtægter fra ejerskab af transmissions- og distributionsnet, lagerfaciliteter, gasopstrømsrørledningsnet og gasopstrømssystemer samt olierørledning og separationsfaciliteter.</p>\r\n<p class=\"Stk2\">\r\n   <span class=\"StkNr\" id=\"idc4705234-daa9-4c7e-b6ec-61c390e4623f\">Stk. 2.</span> For de i stk. 1 nævnte aktiviteter skal Energinet og virksomhedens helejede datterselskaber føre regnskaber og lade disse revidere på samme måde, som hvis de pågældende aktiviteter blev udført af særskilte selskaber. Aktiver, for hvilke der anvendes indgangsværdier efter dagældende § 35 O i selskabsskatteloven, jf. lovbekendtgørelse nr. 680 af 20. maj 2015, samt indtægter og udgifter forbundet med ejerskabet til disse aktiver indgår uanset aktivernes anvendelse i de særskilte regnskaber for Energinets elektricitetsrelaterede aktiviteter.</p>\r\n<p class=\"Stk2\">\r\n   <span class=\"StkNr\" id=\"id88ffba39-b988-4d98-abc4-58606d7390f2\">Stk. 3.</span> Energi-, forsynings- og klimaministeren kan fastsætte nærmere regler om regnskabsføring efter stk. 1 og 2.</p>\r\n<p class=\"Paragraf\" id=\"idb407a4c9-d34d-48a4-8a0a-aedc7b290ab9\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Energinets overskud ifølge de i § 12, stk. 1, omtalte regnskaber for virksomhedens elforsynings- og naturgasrelaterede aktiviteter kan tilbageføres til de respektive forbrugergrupper som dividende eller anvendes til konsolidering. Overskud fra lager-, gasopstrømsrørlednings- og gasopstrømssystemvirksomhed samt olierørlednings- og separationsvirksomhed kan alene anvendes til konsolidering, jf. dog stk. 4. Overskud fra naturgasdistributionsvirksomhed kan anvendes efter bestemmelsen i § 37 a, stk. 5, i lov om naturgasforsyning.</p>\r\n<p class=\"Stk2\">\r\n   <span class=\"StkNr\" id=\"id6ba4f679-f6f1-46b4-914d-4847e4f5b64e\">Stk. 2.</span> Energi-, forsynings- og klimaministeren kan fastsætte nærmere regler om, hvorledes tilbageførsel af overskud til forbrugerne efter stk. 1 kan finde sted.</p>\r\n<p class=\"Stk2\">\r\n   <span class=\"StkNr\" id=\"id4ef4abff-96ad-4f14-83d5-52947712f96b\">Stk. 3.</span> Energinet kan ikke udlodde overskud eller egenkapital ved udbytteudlodning eller på anden måde til staten.</p>\r\n<p class=\"Stk2\">\r\n   <span class=\"StkNr\" id=\"id34181e26-b6a1-4fa6-b6fe-c25573564026\">Stk. 4.</span> Energi-, forsynings- og klimaministeren kan efter forelæggelse for et af Folketinget nedsat udvalg fastsætte særlige regler om anvendelse af overskud fra virksomhed, der er nævnt i stk. 1, 2. pkt.</p>\r\n<p class=\"Paragraf\" id=\"idae577803-cdea-46e9-9ac3-ab1300d60271\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Energinet kan optage lån til varetagelse af sin virksomhed, herunder til finansiering af anlægsinvesteringer samt til varetagelse af købepligten efter § 3. Lån optages på baggrund af en årlig investerings- og finansieringsplan, som er godkendt af energi-, forsynings- og klimaministeren.</p>\r\n<p class=\"Stk2\">\r\n   <span class=\"StkNr\" id=\"iddceaeb87-a1af-42ab-aafe-dde38e21dddf\">Stk. 2.</span> Finansministeren bemyndiges til, i det omfang det anses for hensigtsmæssigt, at dække virksomhedens finansieringsbehov efter stk. 1 gennem statslån. Sådanne lån må ikke ydes på bedre vilkår end dem, som staten selv kan opnå som låntager. Lånene optages inden for en ramme, der fastsættes af energi-, forsynings- og klimaministeren efter godkendelse i Folketingets Finansudvalg.</p>\r\n<p class=\"Paragraf\" id=\"idb6c1c73a-ce10-4c95-bbf1-276360e9fd7c\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Energinet og virksomhedens helejede datterselskaber skal tegne de for virksomhederne nødvendige forsikringer.</p>\r\n<p class=\"Kapitel\" id=\"id1e9a8291-30ee-47ff-aed5-4c087cc2c94d\">\r\n   <span id=\"K6\">\r\n   </span>\r\n   <span id=\"Kap6\">Kapitel 6</span>\r\n</p>\r\n<p class=\"KapitelOverskrift2\">Anmeldelse og registrering</p>\r\n<p class=\"Paragraf\" id=\"ida0c4704a-ad61-4d2a-9ddf-a2473ffe846c\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Energinet skal anmeldes og registreres i Erhvervs- og Selskabsstyrelsen efter reglerne i kapitel 2 i selskabsloven. Erhvervs- og Selskabsstyrelsens bekendtgørelse om anmeldelse, registrering, gebyr samt offentliggørelse m.v. i Erhvervs- og Selskabsstyrelsen gælder for Energinet.</p>\r\n<p class=\"Kapitel\" id=\"id52629036-c6ef-437d-b1e5-2e0d69ddcbcc\">\r\n   <span id=\"K7\">\r\n   </span>\r\n   <span id=\"Kap7\">Kapitel 7</span>\r\n</p>\r\n<p class=\"KapitelOverskrift2\">Offentlighed</p>\r\n<p class=\"Paragraf\" id=\"idf263b8a0-3bb4-4ff8-a12d-217d3edb5afb\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Lov om offentlighed i forvaltningen, forvaltningsloven og lov om Folketingets Ombudsmand gælder for Energinet og virksomhedens helejede datterselskaber.</p>\r\n<p class=\"Paragraf\" id=\"id67f02c9b-27e0-41c3-acc9-a1ab6652d356\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Energinet skal straks give elektronisk meddelelse til Erhvervs- og Selskabsstyrelsen om alle væsentlige forhold, der vedrører virksomheden, og som kan antages at få betydning for virksomhedens fremtid, medarbejdere og kreditorer.</p>\r\n<p class=\"Paragraf\" id=\"id831cd5bd-9477-49f9-ad10-ed48fbeaf6dd\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Beslutninger truffet af energi-, forsynings- og klimaministeren i henhold til § 5, stk. 1, indsendes til Erhvervs- og Selskabsstyrelsen med henblik på offentliggørelse.</p>\r\n<p class=\"Stk2\">\r\n   <span class=\"StkNr\" id=\"id049a6621-2f12-4fbe-916e-18644af6c1c9\">Stk. 2.</span> Enhver, der anmoder herom, kan på Energinets hovedkontor få udleveret et eksemplar af virksomhedens vedtægter.</p>\r\n<p class=\"Kapitel\" id=\"id2c0713e1-3f81-441d-a36a-d74dd4f14774\">\r\n   <span id=\"K8\">\r\n   </span>\r\n   <span id=\"Kap8\">Kapitel 8</span>\r\n</p>\r\n<p class=\"KapitelOverskrift2\">Tilsyn, klageadgang m.v.<a class=\"FodnoteHenvisning\" name=\"Henvisning_idabd00187-9a00-4f44-b2f9-da49905d096e\" href=\"#idabd00187-9a00-4f44-b2f9-da49905d096e\">3)</a></p>\r\n<p class=\"Paragraf\" id=\"idb992acd0-96b5-4c3b-9808-a29b7bef1cc3\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Energi-, forsynings- og klimaministeren fører tilsyn med, at Energinet og virksomhedens helejede datterselskaber overholder bestemmelserne i denne lov.</p>\r\n<p class=\"Stk2\">\r\n   <span class=\"StkNr\" id=\"id0f48cfe5-a7af-465e-80c3-a06a3f8c33bf\">Stk. 2.</span> Energinet og virksomhedens helejede datterselskaber skal på begæring stille enhver oplysning om sin virksomhed til rådighed for energi-, forsynings- og klimaministeren.</p>\r\n<p class=\"Paragraf\" id=\"id3658d0d5-70ef-4dad-8dce-2c136c79034f\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Energi-, forsynings- og klimaministeren kan bemyndige en under ministeriet oprettet institution eller anden myndighed til at udøve de beføjelser, der i denne lov er tillagt ministeren.</p>\r\n<p class=\"Stk2\">\r\n   <span class=\"StkNr\" id=\"id6fc8f45f-ea45-4f67-8b07-676e35df4c6d\">Stk. 2.</span> Energi-, forsynings- og klimaministeren kan fastsætte regler om, at afgørelser truffet af en institution eller anden myndighed, som ministeren i henhold til stk. 1 har henlagt sine beføjelser efter loven til, ikke skal kunne indbringes for ministeren.</p>\r\n<p class=\"Paragraf\" id=\"id7ac77b21-d350-4c1b-b622-5176286da6c7\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Afgørelser truffet af energi-, forsynings- og klimaministeren i medfør af § 4, stk. 3-5, kan, for så vidt angår eltransmissionsnet, påklages til Energiklagenævnet efter reglerne i §§ 89 og 91 i lov om elforsyning og, for så vidt angår gastransmissionsnet, efter reglerne i §§ 51 og 53 i lov om naturgasforsyning.</p>\r\n<p class=\"Stk2\">\r\n   <span class=\"StkNr\" id=\"id39cfd6eb-523a-453c-8f46-d44f024b7cd7\">Stk. 2.</span> Energinets udbygningsplan efter § 4, stk. 2, kan, i de tilfælde § 4, stk. 3, ikke finder anvendelse, påklages af enhver med en væsentlig og individuel interesse i udbygningsplanen efter reglerne nævnt i stk. 1.</p>\r\n<p class=\"Kapitel\" id=\"id7cb68828-98fc-40d4-90f0-f170741846e9\">\r\n   <span id=\"K9\">\r\n   </span>\r\n   <span id=\"Kap9\">Kapitel 9</span>\r\n</p>\r\n<p class=\"KapitelOverskrift2\">Erstatningsansvar og straf</p>\r\n<p class=\"Paragraf\" id=\"id21977197-1d2b-45e1-acec-2f90447cd8dd\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Beslutning om anlæggelse af søgsmål mod bestyrelsesmedlemmer, direktører eller andre i anledning af tab påført Energinet kan træffes af bestyrelsen eller energi-, forsynings- og klimaministeren.</p>\r\n<p class=\"Paragraf\" id=\"idfc40c7ab-9524-4a5c-b715-4edb8d953319\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Medmindre højere straf er forskyldt efter anden lovgivning, straffes med bøde bestyrelsesmedlemmer, direktører, vurderingsmænd samt deres suppleanter, såfremt de ubeføjet røber, hvad de under udøvelsen af deres hverv for Energinet har fået kendskab til.</p>\r\n<p class=\"Paragraf\" id=\"id3ba9e3a9-9b3b-41fb-a5a6-dbf65e2ac64c\">\r\n   <span id=\"P24a\">\r\n   </span>\r\n   <span class=\"ParagrafNr\" id=\"Par24a\">§ 24 a.</span> Medmindre højere straf er forskyldt efter anden lovgivning, straffes Energinet eller virksomhedens helejede datterselskaber med bøde, hvis de</p>\r\n<p class=\"Liste1\">\r\n   <span class=\"Liste1Nr\" id=\"id40b4413d-4b61-4caa-8c22-25e909c7df7e\">1)</span> etablerer og driver anlæg omfattet af § 4 b uden tilladelse,</p>\r\n<p class=\"Liste1\">\r\n   <span class=\"Liste1Nr\" id=\"ida832ed56-4a56-4618-bbc2-2dccdbab80a7\">2)</span> tilsidesætter vilkår for en tilladelse efter § 4 a for anlæg omfattet af § 4 b eller</p>\r\n<p class=\"Liste1\">\r\n   <span class=\"Liste1Nr\" id=\"idff89b17e-897e-4ded-aaa1-29085af878c1\">3)</span> undlader at efterkomme påbud eller forbud efter § 4 c.</p>\r\n<p class=\"Stk2\">\r\n   <span class=\"StkNr\" id=\"id30ae8bc5-4728-42b9-b9d3-57f1ceb9426c\">Stk. 2.</span> I regler, som fastsættes i medfør af loven, kan det fastsættes, at Energinet eller virksomhedens helejede datterselskaber straffes med bøde, hvis bestemmelser i eller vilkår og påbud udstedt i henhold til reglerne overtrædes.</p>\r\n<p class=\"Kapitel\" id=\"id87e3f0a2-9da6-47ea-b163-3ca87a4a37e3\">\r\n   <span id=\"K10\">\r\n   </span>\r\n   <span id=\"Kap10\">Kapitel 10</span>\r\n</p>\r\n<p class=\"KapitelOverskrift2\">Ikrafttræden m.v.</p>\r\n<p class=\"Paragraf\" id=\"id2745fcf1-aa79-4213-b4ed-1752861bf1e4\">\r\n   <span id=\"P25\">\r\n   </span>\r\n   <span class=\"ParagrafNr\" id=\"Par25\">§ 25.</span> Energi-, forsynings- og klimaministeren fastsætter tidspunktet for lovens ikrafttræden.<a class=\"FodnoteHenvisning\" name=\"Henvisning_id54f2f77f-674a-4b75-b774-6a8c5a51f12a\" href=\"#id54f2f77f-674a-4b75-b774-6a8c5a51f12a\">4)</a></p>\r\n<p class=\"Paragraf\" id=\"id5493def8-e1ef-4bb2-9729-55764c802f8d\">\r\n   <span id=\"P26-27\">\r\n   </span>\r\n   <span class=\"ParagrafNr\" id=\"Par26-27\">§§ 26-27. </span> (Udelades)</p>\r\n<p class=\"Paragraf\" id=\"id12055bdf-7d74-4060-9fba-e7f75938c605\">\r\n   <span id=\"P28\">\r\n   </span>\r\n   <span class=\"ParagrafNr\" id=\"Par28\">§ 28.</span> Loven gælder på land- og søterritoriet, i den eksklusive økonomiske zone og på dansk kontinentalsokkel.</p>\r\n<p class=\"Paragraf\" id=\"id18d7b6ce-fc49-47fc-837e-1411b119f0fb\">\r\n   <span id=\"P29\">\r\n   </span>\r\n   <span class=\"ParagrafNr\" id=\"Par29\">§ 29.</span> Loven gælder ikke for Færøerne og Grønland.</p>\r\n<p class=\"Kapitel\" id=\"id47a09726-9dcf-4f8a-bcf3-2ed3de00f1b7\">\r\n   <span id=\"K11\">\r\n   </span>\r\n   <span id=\"Kap11\">Kapitel 11</span>\r\n</p>\r\n<p class=\"KapitelOverskrift2\">Ændringsbestemmelser</p>\r\n<p class=\"Paragraf\" id=\"id59b75264-3fe9-472d-935f-bbee25f2821c\">\r\n   <span id=\"P30-36\">\r\n   </span>\r\n   <span class=\"ParagrafNr\" id=\"Par30-36\">§§ 30-36. </span> (Udelades)<a class=\"FodnoteHenvisning\" name=\"Henvisning_idbc95f529-b88a-4275-8df8-5d799ea940cc\" href=\"#idbc95f529-b88a-4275-8df8-5d799ea940cc\">5)</a></p>\r\n<hr class=\"IKraftStreg\" />\r\n<p class=\"IkraftTekst\">Lov nr. 576 af 18. juni 2012 (Støtte til vindmøller på land, biogas og eksisterende industrielle kraftvarmeværker samt forlængelse af puljen til nye VE-teknologier m.v.), hvis § 4 angår § 2, stk. 2, 2. pkt., indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 5</p>\r\n<p class=\"Stk2\">\r\n   <span class=\"StkNr\">Stk. 1. </span> Klima-, energi- og bygningsministeren fastsætter tidspunktet for lovens ikrafttræden. Ministeren kan herunder fastsætte, at dele af loven træder i kraft på forskellige tidspunkter<a class=\"FodnoteHenvisning\" name=\"Henvisning_id7bbcdb2c-d3f2-4e2f-abfc-8a5a5458b915\" href=\"#id7bbcdb2c-d3f2-4e2f-abfc-8a5a5458b915\">6)</a>.</p>\r\n<p class=\"Stk2\">\r\n   <span class=\"StkNr\">Stk. 2 og 3.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 261 af 16. marts 2016 om pilotudbud af pristillæg for elektricitet fremstillet på solcelleanlæg, hvis § 9 angår § 2, stk. 2, 2. pkt., indeholder følgende ikrafttrædelsesbestemmelse:</p>\r\n<p class=\"Paragraf\" id=\"id54784ed4-0b42-42c9-b49b-48570a5f92ac\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Energi-, forsynings- og klimaministeren fastsætter tidspunktet for lovens ikrafttræden. Ministeren kan herunder fastsætte, at lovens bestemmelser træder i kraft på forskellige tidspunkter<a class=\"FodnoteHenvisning\" name=\"Henvisning_id009c9cec-265a-4c69-aae0-5a6214020d5d\" href=\"#id009c9cec-265a-4c69-aae0-5a6214020d5d\">7)</a>.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 652 af 8. juni 2016 (Tilpasning i forhold til EU-retten med hensyn til genbeskatning af underskud i faste driftssteder, definition af datterselskabsaktier og nedsættelse af indkomstskattesatsen på udgående udbytter samt indgreb mod omgåelse af udbyttebeskatningen i forbindelse med investering i investeringsinstitutter, justering af indgrebet i virksomhedsordningen og andre justeringer af erhvervsbeskatningen), hvis § 16 angår § 12, stk. 2, 2. pkt., indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 17</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. juli 2016.</p>\r\n<p class=\"Stk2\">\r\n   <span class=\"StkNr\">Stk. 2-12.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 630 af 8. juni 2016 (Energinet.dk's varetagelse af gasopstrømssystem-, olierørlednings- og separationsvirksomhed samt økonomisk regulering af naturgasdistributionsvirksomhed varetaget af Energinet.dk m.v.), hvis § 1 angår § 2, stk. 2, 3.-5. pkt., § 12, stk. 1, nr. 1 og 2, § 13, stk. 1, 2. og 3. pkt. og § 13, stk. 4, indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 4</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. juli 2016.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1399 af 5. december 2017 (Betaling for myndighedsbehandling og justering af bestemmelser om tilsyn med Energinet), hvis § 4 angår § 4 d, indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 6</p>\r\n<p class=\"Stk2\">\r\n   <span class=\"StkNr\">\r\n   </span> Loven træder i kraft den 1. januar 2018.</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 1667 af 26. december 2017 (Overførsel af opgaver fra Energinet til energi-, forsynings- og klimaministeren m.v.), hvis § 4 angår lovens titel og § 2, stk. 2, 2. pkt., indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 13</p>\r\n<p class=\"Stk2\">\r\n   <span class=\"StkNr\">Stk. 1.</span> Loven træder i kraft den 1. januar 2018, jf. dog stk. 2.</p>\r\n<p class=\"Stk2\">\r\n   <span class=\"StkNr\">Stk. 2-8.</span> (Udelades)</p>\r\n<hr class=\"IKraftStreg\" />\r\n<p class=\"IkraftTekst\">Lov nr. 504 af 23. maj 2018 (Afholdelse af udbud af pristillæg, særordning for forsøgsmøller og overgangsordning for landmøller samt udvidelse af værditabsordningen, køberetsordningen og garantifonden for visse solcelleanlæg m.v.), hvis § 3 angår § 2, stk. 2, 2. pkt., indeholder følgende ikrafttrædelsesbestemmelse:</p>\r\n<p class=\"CentreretParagraf\">§ 4</p>\r\n<p class=\"Stk2\">\r\n   <span class=\"StkNr\">Stk. 1. </span> Loven træder i kraft den 1. juli 2018, jf. dog stk. 2.</p>\r\n<p class=\"Stk2\">\r\n   <span class=\"StkNr\">Stk. 2 og 3.</span> (Udelades)</p><div class=\"Givet\" id=\"Givet\"><p class=\"Givet\" align=\"center\">Energistyrelsen, den 27. juni 2018</p><p class=\"Sign1\" align=\"center\">Martin Hansen</p><p class=\"Sign2\" align=\"right\">/ Jane Glindvad Kristensen</p></div><div class=\"bjelke\">Officielle noter</div><p class=\"Fodnote\">\r\n   <a class=\"FodnoteNr\" name=\"idcd24e62c-e197-4289-858f-121069ac6079\" href=\"#Henvisning_idcd24e62c-e197-4289-858f-121069ac6079\">1)</a> Loven indeholder bestemmelser, der gennemfører dele af Europa-Parlamentets og Rådets direktiv 2009/147/EF af 30. november 2009, EU-Tidende 2010, nr. L 20, side 7, dele af Europa-Parlamentets og Rådets direktiv 2009/73/EF af 13. juli 2009, EU-Tidende 2009, nr. L 211, side 94, dele af Europa-Parlamentets og Rådets direktiv 2009/72/EF af 13. juli 2009, EU-Tidende 2009, nr. L 211, side 55, dele af Europa-Parlamentets og Rådets direktiv 2009/28/EF af 23. april 2009, EU-Tidende 2009, nr. L 140, side 16, dele af Europa-Parlamentets og Rådets direktiv 2008/99/EF af 19. november 2008, EU-Tidende 2008, nr. L 328, side 28, dele af Europa-Parlamentets og Rådets direktiv 2005/89/EF af 18. januar 2006, EU Tidende 2006, nr. L 33, side 22 og dele af Rådets direktiv 92/43/EØF af 21. maj 1992, EF-Tidende 1992, nr. L 206, side 7, som ændret senest ved Rådets direktiv 2006/105/EF af 20. november 2006, EU-Tidende 2006, nr. L 363, side 368.</p>\r\n<p class=\"Fodnote\">\r\n   <a class=\"FodnoteNr\" name=\"id39dd0f3a-b231-4f87-941b-5eca2167f93d\" href=\"#Henvisning_id39dd0f3a-b231-4f87-941b-5eca2167f93d\">2)</a> Energi-, forsynings- og klimaministeren har i medfør af § 1, stk. 3, i lov om Energinet.dk, jf. lovbekendtgørelse nr. 1097 af 8. november 2011 besluttet at ændre navnet fra Energinet.dk til Energinet, jf. bemærkningerne til § 4 i lov nr. 1667 af 26. december 2017. Af lovtekniske grunde er navnet således ændret de relevante steder i lovbekendtgørelsen.</p>\r\n<p class=\"Fodnote\">\r\n   <a class=\"FodnoteNr\" name=\"idabd00187-9a00-4f44-b2f9-da49905d096e\" href=\"#Henvisning_idabd00187-9a00-4f44-b2f9-da49905d096e\">3)</a> Ved kongelig resolution af 28. juni 2015 blev ressortansvaret for Energiklagenævnet overført fra Energi-, Forsynings- og Klimaministeriet til Miljøministeriet. Energiklagenævnet er herefter ved kongelig resolution af 8. juni 2016 blevet ressortoverført til Erhvervsministeriet pr. 1. januar 2017.</p>\r\n<p class=\"Fodnote\">\r\n   <a class=\"FodnoteNr\" name=\"id54f2f77f-674a-4b75-b774-6a8c5a51f12a\" href=\"#Henvisning_id54f2f77f-674a-4b75-b774-6a8c5a51f12a\">4)</a> Lov nr. 1384 af 20. december 2004 er sat i kraft den 1. januar 2005, jf. bekendtgørelse nr. 1483 af 23. december 2004.</p>\r\n<p class=\"Fodnote\">\r\n   <a class=\"FodnoteNr\" name=\"idbc95f529-b88a-4275-8df8-5d799ea940cc\" href=\"#Henvisning_idbc95f529-b88a-4275-8df8-5d799ea940cc\">5)</a> §§ 30-36 udelades, da bestemmelserne indeholder ændringer i lov om elforsyning, lov om naturgasforsyning, lov om beskatning til kommunerne af faste ejendomme, lov om indkomstbeskatning af aktieselskaber m.v. (selskabsskatteloven), lov om påligningen af indkomstskat til staten (ligningsloven), lov om beskatning af fortjeneste ved afståelse af aktier m.v. (aktieavancebeskatningsloven) og konkursskatteloven.</p>\r\n<p class=\"Fodnote\">\r\n   <a class=\"FodnoteNr\" name=\"id7bbcdb2c-d3f2-4e2f-abfc-8a5a5458b915\" href=\"#Henvisning_id7bbcdb2c-d3f2-4e2f-abfc-8a5a5458b915\">6)</a> § 4 i lov nr. 576 af 18. juni 2012 er trådt i kraft den 1. december 2013, jf. bekendtgørelse nr. 1319 af 22. november 2013.</p>\r\n<p class=\"Fodnote\">\r\n   <a class=\"FodnoteNr\" name=\"id009c9cec-265a-4c69-aae0-5a6214020d5d\" href=\"#Henvisning_id009c9cec-265a-4c69-aae0-5a6214020d5d\">7)</a> § 9 i lov nr. 261 af 16. marts 2016 er trådt i kraft den 11. oktober 2016, jf. bekendtgørelse nr. 1232 af 10. oktober 2016.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/07/2018"
        },
        {
            "displayName": "Accession",
            "displayValue": "A20180099729"
        },
        {
            "displayName": "Entydig dokumentidentifikation",
            "displayValue": "CI000478"
        },
        {
            "displayName": "Dato for førstegangsindlæggelse",
            "displayValue": "03/07/2018"
        },
        {
            "displayName": "Dato for indlæggelse",
            "displayValue": "03/07/2018"
        },
        {
            "displayName": "Dokumenttype",
            "displayValue": "Lovbekendtgørelse"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "997"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "27/06/2018"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Energistyrelsen"
        },
        {
            "displayName": "Ressortministeriets journalnummer",
            "displayValue": "Energi-, Forsynings- og Klimamin.,<br />Energistyrelsen, j.nr. 2018 - 1483"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}