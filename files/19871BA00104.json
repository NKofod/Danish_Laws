{
    "id": 105910,
    "title": "1987 BSF 104   FORSLAG TIL FOLKETINGSBESLUTNING OM ET UDVIKLINGSPROGRAM FOR EDB I   UNDERVISNINGEN I FOLKESKOLEN OG GYMNASIET ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 104",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 104 </P>  \r\n\r\n<P></P>  \r\n\r\n<P>Forslag til folketingsbeslutning om et udviklingsprogram for edb i  \r\n\r\n undervisningen i folkeskolen og gymnasiet </P>  \r\n\r\n<P></P>  \r\n\r\n<P>Fremsat af Korneliusen (S) Jytte Andersen (S) Helle Degn (S) Pernille  \r\n\r\n Forchhammer (S) Frank Jensen (S) Erling Olsen (S) Hans Strunge (S) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at tage initiativ til en </P>  \r\n\r\n<P>forstærket indsats for at integrere edb i undervisningen i </P>  \r\n\r\n<P>folkeskolen og gymnasiet. </P>  \r\n\r\n<P>Følgende principper lægges til grund: </P>  \r\n\r\n<P>1. Der gennemføres et udviklingsprogram vedrørende edb i </P>  \r\n\r\n<P>undervisningen. Programmet sigter på at fremme en hensigtsmæssig </P>  \r\n\r\n<P>anvendelse af datamater og interaktive medier i folkeskolen og </P>  \r\n\r\n<P>gymnasiet, således at børn og unge opnår fortrolighed med moderne </P>  \r\n\r\n<P>informationsteknologi, og således at de unge og deres forældre </P>  \r\n\r\n<P>forstår, hvordan teknologien indvirker på arbejdslivet og </P>  \r\n\r\n<P>samfundet som helhed. </P>  \r\n\r\n<P>Programmet skal virke forstærkende i forhold til, hvad der allerede </P>  \r\n\r\n<P>gøres inden for de nævnte uddannelsesområder. </P>  \r\n\r\n<P>2. Udviklingsprogrammet løber over 4 år. Det omfatter </P>  \r\n\r\n<P>informationsvirksomhed og praktiske projekter vedrørende </P>  \r\n\r\n<P>skole-edb. </P>  \r\n\r\n<P>3. Informationsvirksomheden gennemføres ved udsendelse af materiale </P>  \r\n\r\n<P>til skolerne samt ved afholdelse af arrangementer og møder, som </P>  \r\n\r\n<P>spreder kendskabet til mulighederne for at anvende edb i </P>  \r\n\r\n<P>undervisningen. </P>  \r\n\r\n<P>Informationsvirksomheden bygger på datalogisk og pædagogisk viden, </P>  \r\n\r\n<P>som er tilgængelig herhjemme og i udlandet, blandt andet via </P>  \r\n\r\n<P>europæisk og nordisk samarbejde. De kommunale og amtskommunale </P>  \r\n\r\n<P>centre og organisationer, der i forvejen arbejder på området, </P>  \r\n\r\n<P>tilskyndes gennem udviklingsprogrammet til at medvirke i </P>  \r\n\r\n<P>informationsvirksomheden. </P>  \r\n\r\n<P>4. Projekterne under udviklingsprogrammet gennemføres på de enkelte </P>  \r\n\r\n<P>skoler og gymnasier, idet der gennem programmet ydes økonomisk </P>  \r\n\r\n<P>tilskud hertil. Projekterne skal have en klar spredningsværdi i </P>  \r\n\r\n<P>den forstand, at de skal vise, hvordan man i praksis kan udnytte </P>  \r\n\r\n<P>datamater, interaktive medier og elektronisk kommunikation i </P>  \r\n\r\n<P>undervisningen på en spændende og kreativ måde. Oplysning om </P>  \r\n\r\n<P>uønskede virkninger af anvendelsen af den nye teknologi indgår i </P>  \r\n\r\n<P>projektundervisningen. </P>  \r\n\r\n<P>Projekter, som åbner skolen mod samfundet, f.eks. ved samarbejde med </P>  \r\n\r\n<P>forældre, erhvervsliv og offentlige virksomheder, prioriteres </P>  \r\n\r\n<P>højt. Ligeledes gives der høj prioritet til projekter, som tager </P>  \r\n\r\n<P>hensyn til pigers og drenges forskellige tilgang til teknologien. </P>  \r\n\r\n<P>5. I både informationsvirksomheden og projekterne kan indgå støtte </P>  \r\n\r\n<P>fra organisationer og fra erhvervslivet, f.eks. fra virksomheder, </P>  \r\n\r\n<P>som arbejder med edb-maskinel og edb-programmer. </P>  \r\n\r\n<P>6. Til gennemførelse af udviklingsprogrammet afsættes på de årlige </P>  \r\n\r\n<P>finanslove 10 mio kr. pr. år i en fireårig periode. </P>  \r\n\r\n<P>7. Udviklingsprogrammet styres af et Informatikråd med 9 medlemmer, </P>  \r\n\r\n<P>som udpeges af undervisningsministeren efter indstilling fra </P>  \r\n\r\n<P>organisationerne. </P>  \r\n\r\n<P>Formanden for rådet må ikke repræsentere bestemte interesser eller </P>  \r\n\r\n<P>sektorer, men skal have indsigt i hele undervisningsområdet og i </P>  \r\n\r\n<P>de muligheder, som den nye informationsteknologi giver i </P>  \r\n\r\n<P>undervisningen. To medlemmer skal repræsentere lærerne, og to </P>  \r\n\r\n<P>medlemmer skal repræsentere eleverne. Yderligere to medlemmer </P>  \r\n\r\n<P>skal repræsentere amter og kommuner og to medlemmer </P>  \r\n\r\n<P>Undervisnings- og Forskningsministeriet. </P>  \r\n\r\n<P>8. Til Informatikrådet knyttes en sekretariatsfunktion, som </P>  \r\n\r\n<P>varetages af Dansk Center for Pædagogik og Informatik (CPI). </P>  \r\n\r\n<P>Foruden CPI deltager Landscentralen for Undervisningsmidler i den </P>  \r\n\r\n<P>praktiske gennemførelse af udviklingsprogrammet. Yderligere </P>  \r\n\r\n<P>inddrages efter behov andre centre og samvirker, som arbejder med </P>  \r\n\r\n<P>edb i undervisningen. </P>  \r\n\r\n<P>Bemærkninger til forslaget </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Ad 1 </P>  \r\n\r\n<P>Det danske samfund må nødvendigvis basere sig på anvendelse af </P>  \r\n\r\n<P>moderne teknologi. Udnyttelsen og anvendelsen heraf kræver nogle </P>  \r\n\r\n<P>bestemte kvalifikationer hos arbejdsstyrken og i befolkningen i </P>  \r\n\r\n<P>øvrigt. Grundlaget herfor skal skabes allerede i de grundlæggende </P>  \r\n\r\n<P>uddannelser gennem en teknologiforståelse og en fortrolighed med </P>  \r\n\r\n<P>de muligheder og risici, teknologien giver os. </P>  \r\n\r\n<P>Derfor har man i folkeskolen og gymnasiet forsøgt at anvende edb og </P>  \r\n\r\n<P>kommunikationsteknologi i undervisningen. Man har gjort forsøg </P>  \r\n\r\n<P>med at anvende datamater i de enkelte fag, og man har herunder </P>  \r\n\r\n<P>også udnyttet de pædagogiske fordele, som data-anvendelsen kan </P>  \r\n\r\n<P>give. I folkeskolen undervises der i edb i et valgfag, hvorimod </P>  \r\n\r\n<P>der i gymnasiet er en kortvarig obligatorisk edb-undervisning, </P>  \r\n\r\n<P>som følges op af data-anvendelse integreret i de enkelte fag. Med </P>  \r\n\r\n<P>gymnasiereformen er der nu også etableret et datalogisk valgfag </P>  \r\n\r\n<P>på højt niveau. </P>  \r\n\r\n<P>I 30 pct. af folkeskolerne findes der ingen datamater. Samlet findes </P>  \r\n\r\n<P>der godt 8.000, dvs. under 4 i gennemsnit pr. skole. Alle </P>  \r\n\r\n<P>gymnasierne er udstyret med datamater, i alt 3.000, svarende til </P>  \r\n\r\n<P>knap 13 i gennemsnit pr. gymnasium. En del af maskinerne er </P>  \r\n\r\n<P>forældede, og i sig selv giver datamaterne ingen garanti for, at </P>  \r\n\r\n<P>edb indpasses i undervisningen. Ligeledes er der på skolerne for </P>  \r\n\r\n<P>få penge til køb af programmer, samtidig med at hele </P>  \r\n\r\n<P>programsituationen er uklar. </P>  \r\n\r\n<P>Sammenlignet med andre lande, f.eks. de nordiske lande, England og </P>  \r\n\r\n<P>Holland, er Danmark godt på vej til at sakke agterud, hvad angår </P>  \r\n\r\n<P>edb i skolen. Den første pionertid er overstået, og vi har ikke </P>  \r\n\r\n<P>gjort/set en sammenhængende indsats, som garanterer, at de unge </P>  \r\n\r\n<P>opnår en teknologiforståelse, som de senere kan bygge videre på - </P>  \r\n\r\n<P>en teknologiforståelse, som er vigtig ikke bare i erhvervslivet, </P>  \r\n\r\n<P>men også i andre dele af samfundet. </P>  \r\n\r\n<P>Det er derfor nødvendigt med en særlig indsats i form af et </P>  \r\n\r\n<P>udviklingsprogram netop nu. Udviklingsprogrammet vil kunne </P>  \r\n\r\n<P>forstærke de spredte aktiviteter, som finder sted, og dermed kan </P>  \r\n\r\n<P>der sættes en mere vedvarende udviklingsproces i gang. </P>  \r\n\r\n<P>Tidspunktet for programmet er velvalgt, idet amter og kommuner </P>  \r\n\r\n<P>har brug for en fælles tilskyndelse, som kan forstærke deres </P>  \r\n\r\n<P>aktiviteter som f.eks. den nyoprettede </P>  \r\n\r\n<P>programudviklingsorganisation, ORFEUS, der er amternes og </P>  \r\n\r\n<P>kommunernes bud på at afhjælpe nogle af manglerne i </P>  \r\n\r\n<P>programudviklingen. </P>  \r\n\r\n<P>Ad 2 </P>  \r\n\r\n<P>Informationer om teknologiens muligheder er endnu ikke nået </P>  \r\n\r\n<P>tilstrækkeligt ud blandt lærerne, og ligeledes har der indtil nu </P>  \r\n\r\n<P>været for få muligheder for at gennemføre praktiske projekter på </P>  \r\n\r\n<P>området. </P>  \r\n\r\n<P>Kun 10 pct. af folkeskolelærerne har på nuværende tidspunkt deltaget </P>  \r\n\r\n<P>i informatikkurser af mindst 100 timers varighed på Danmarks </P>  \r\n\r\n<P>Lærerhøjskole, men yderligere 20 pct. har deltaget i kortere </P>  \r\n\r\n<P>kurser. I gymnasiet har alle lærere modtaget 40 timers </P>  \r\n\r\n<P>undervisning i informatik, og man har yderligere påbegyndt de </P>  \r\n\r\n<P>såkaldte femugerskurser for nogle få udvalgte lærere på hvert </P>  \r\n\r\n<P>gymnasium. </P>  \r\n\r\n<P>Generelt kan man sige, at den almindelige lærer endnu ikke har </P>  \r\n\r\n<P>opnået stor fortrolighed med anvendelsen af datamater på det </P>  \r\n\r\n<P>praktiske plan. Derfor er både informationsvirksomhed og </P>  \r\n\r\n<P>praktiske projekter nødvendige. Udviklingsprogrammet vil kunne </P>  \r\n\r\n<P>blive et supplement til de aktiviteter, som i de kommende år </P>  \r\n\r\n<P>sættes i gang af Folkeskolens Udviklingsråd, hvortil der allerede </P>  \r\n\r\n<P>er givet en bevilling på 100 mio kr. pr. år. </P>  \r\n\r\n<P>I udviklingsprogrammet bør man tilstræbe en ressourcefordeling </P>  \r\n\r\n<P>mellem informationsaktiviteter og -projekter på henholdsvis 30 og </P>  \r\n\r\n<P>70 pct. </P>  \r\n\r\n<P>Ad 3 </P>  \r\n\r\n<P>Der er opbygget en del erfaringer gennem det arbejde, som er udført </P>  \r\n\r\n<P>af kommunale og amtskommunale centre og organisationer samt på </P>  \r\n\r\n<P>Danmarks Lærerhøjskole og på Danmarks Pædagogiske Institut. </P>  \r\n\r\n<P>Desuden findes der erfaringer fra EF-samarbejdet og fra det </P>  \r\n\r\n<P>nordiske samarbejde. Det er vigtigt at få spredt disse erfaringer </P>  \r\n\r\n<P>til alle skoler og gymnasier i en overbevisende og let forståelig </P>  \r\n\r\n<P>form. I udviklingsprogrammet vil man kunne finde egnede former </P>  \r\n\r\n<P>for denne informationsspredning, således at den nødvendige viden </P>  \r\n\r\n<P>når alle lærere. </P>  \r\n\r\n<P>Ad 4 </P>  \r\n\r\n<P>Der er behov for pædagogisk udviklingsarbejde, som i projektform kan </P>  \r\n\r\n<P>vise, hvordan man kan arbejde med den nye teknologi på en </P>  \r\n\r\n<P>fornuftig måde i den daglige undervisning. Lærerne mangler i høj </P>  \r\n\r\n<P>grad ressourcer hertil - såvel i form af maskinel som i form af </P>  \r\n\r\n<P>programmel og eksperthjælp. </P>  \r\n\r\n<P>Inden for rammerne af udviklingsprogrammet vil der kunne gennemføres </P>  \r\n\r\n<P>50 projekter pr. år, i alt 200 over den 4-årige periode. I </P>  \r\n\r\n<P>projekterne bør man give støtte til timereduktion, eksperthjælp, </P>  \r\n\r\n<P>programmel- og materialekøb, og der bør etableres en </P>  \r\n\r\n<P>udlånsordning for datamater, således at det enkelte projekt har </P>  \r\n\r\n<P>et passende antal datamater at råde over i projektperioden, </P>  \r\n\r\n<P>f.eks. et halvt år. </P>  \r\n\r\n<P>Ved en hensigtsmæssig udvælgelse af projekter, som støttes af </P>  \r\n\r\n<P>udviklingsprogrammet, vil den danske programudvikling blive </P>  \r\n\r\n<P>stimuleret. Derved opnås en forstærkning af den </P>  \r\n\r\n<P>programproduktion, der er sat i gang af forlag, faglige </P>  \r\n\r\n<P>foreninger og enkeltlærere samt på Landscentralen for </P>  \r\n\r\n<P>Undervisningsmidler og i amternes og kommunernes nye </P>  \r\n\r\n<P>programudviklingsorganisation, ORFEUS. </P>  \r\n\r\n<P>Selv små projekttilskud vil kunne supplere de ressourcer, kommuner </P>  \r\n\r\n<P>og amtskommuner i forvejen anvender i folkeskolerne og </P>  \r\n\r\n<P>gymnasierne, og derved vil projekterne få en forstærkende </P>  \r\n\r\n<P>virkning, som er mere værd end selve tilskudsbeløbet. Erfaringen </P>  \r\n\r\n<P>viser, at der blandt lærerne findes mange urealiserede </P>  \r\n\r\n<P>projektforslag på edb-området, både hvad angår brug af </P>  \r\n\r\n<P>datamatprogrammer, og hvad angår afprøvning af telekommunikation, </P>  \r\n\r\n<P>søgning i databaser og interaktiv video. </P>  \r\n\r\n<P>Der findes yderligere en del ressourcer i form af viden og </P>  \r\n\r\n<P>erfaringer hos forældre, erhvervsliv og offentlige virksomheder, </P>  \r\n\r\n<P>hvilket i forbindelse med projekterne muliggør et samarbejde, som </P>  \r\n\r\n<P>kan medvirke til at åbne skolen udadtil. </P>  \r\n\r\n<P>Det er en almindelig erfaring, at piger og drenge forholder sig </P>  \r\n\r\n<P>forskelligt til den nye teknologi, og det har været fremført, at </P>  \r\n\r\n<P>pigerne kunne blive tabere i forbindelse med edb i skolen. </P>  \r\n\r\n<P>Projekter, som fokuserer på dette forhold ved at indrette </P>  \r\n\r\n<P>undervisningen, så den også appellerer til pigerne, er derfor </P>  \r\n\r\n<P>vigtige. </P>  \r\n\r\n<P>Ad 5 </P>  \r\n\r\n<P>Private virksomheder har fra tid til anden stillet udstyr og </P>  \r\n\r\n<P>programmer til rådighed for uddannelsesformål. Eksempelvis </P>  \r\n\r\n<P>gennemfører IBM og Regnecentralen aktiviteter i samarbejde med </P>  \r\n\r\n<P>skoler og gymnasier. Et sådant samarbejde vil sammen med egentlig </P>  \r\n\r\n<P>støtte give mulighed for at tilføre udviklingsprogrammet større </P>  \r\n\r\n<P>effekt, uden at støtten dermed kommer til at styre </P>  \r\n\r\n<P>udviklingsprogrammet eller de enkelte aktiviteter. Erfaringen </P>  \r\n\r\n<P>viser også, at interesseorganisationer og pengeinstitutter kan </P>  \r\n\r\n<P>være interesserede i at bidrage eksempelvis med edb-programmer. </P>  \r\n\r\n<P>Ad 6 </P>  \r\n\r\n<P>10 mio kr. pr. år anses for at være passende for at igangsætte de </P>  \r\n\r\n<P>ønskede aktiviteter og dermed den ønskede selvforstærkende </P>  \r\n\r\n<P>udviklingsproces. Der bør i udviklingsprogrammet anvendes </P>  \r\n\r\n<P>beslutnings- og administrationsprocedurer, som forhindrer unødig </P>  \r\n\r\n<P>formalisme og bureaukrati. </P>  \r\n\r\n<P>Ad 7 </P>  \r\n\r\n<P>Udviklingsprogrammet skal fungere decentralt, men være underlagt en </P>  \r\n\r\n<P>sikker styring. Derfor nedsættes et snævert råd med 9 medlemmer, </P>  \r\n\r\n<P>som bistået af et sekretariat har ansvar for programmet. For at </P>  \r\n\r\n<P>tilgodese elevdemokratiet reserveres 2 pladser i rådet til </P>  \r\n\r\n<P>elevrepræsentanter. </P>  \r\n\r\n<P>Ad 8 </P>  \r\n\r\n<P>Dansk Center for Pædagogik og Informatik er sammen med </P>  \r\n\r\n<P>Landscentralen for Undervisningsmidler de eneste landsdækkende </P>  \r\n\r\n<P>organisationer på området, og derfor bør disse to organisationer </P>  \r\n\r\n<P>i fællesskab deltage direkte i aktiviteterne i programmet. </P>  \r\n\r\n<P>Sekretariatsfunktionen vil mest hensigtsmæssigt kunne placeres </P>  \r\n\r\n<P>hos CPI, som er en selvejende institution, og som derfor </P>  \r\n\r\n<P>umiddelbart kan tilvejebringe de midlertidige administrative </P>  \r\n\r\n<P>ressourcer og systemer, som er nødvendige i denne funktion. CPI </P>  \r\n\r\n<P>er af Undervisnings- og Forskningsministeriet udpeget som dansk </P>  \r\n\r\n<P>Euryclee-center i relation til EF, og har dermed opbygget et </P>  \r\n\r\n<P>velfungerende samarbejdsnet med indenlandske og udenlandske </P>  \r\n\r\n<P>kontakter til de aktiviteter, som foregår inden for skole-edb. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00104"
        },
        {
            "displayName": "Entydig dokumentidentifikation",
            "displayValue": "CL004476"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}