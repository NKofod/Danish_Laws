{
    "id": 145275,
    "title": "Anmodning om at fristforlænge en efterkommelsesfrist på et undersøgelsespåbud. Ulovbestemt genoptagelse af sagen, fastholdelse af påbuddet, ophævelse af efterkommelsesfristen og hjemvisning af tilbagemeldingsfristen til Arbejdstilsynet",
    "documentTypeId": "240",
    "isSagsforlobPeriodValid": true,
    "shortName": "KEN nr 9168 af 30/11/2012",
    "documentHtml": "<div class=\"bjelke\">Den fulde tekst</div><p class=\"Titel2\">Anmodning om at fristforlænge en efterkommelsesfrist på et undersøgelsespåbud. Ulovbestemt genoptagelse af sagen, fastholdelse af påbuddet, ophævelse af efterkommelsesfristen og hjemvisning af tilbagemeldingsfristen til Arbejdstilsynet</p>\r\n<div class=\"Resume\">\r\n   <p class=\"TekstGenerel\">Arbejdstilsynet afgav påbud om, at virksomheden skulle undersøge løftearbejdet ved 3 konkrete arbejdspladser.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets afgørelse.</p>\r\n   <p class=\"TekstGenerel\">Efterkommelsesfristen blev fastsat til den 17. september 2012.</p>\r\n   <p class=\"TekstGenerel\">Tilbagemeldingsfristen til Arbejdstilsynet blev fastsat til en uge efter efterkommelsesfristen.</p>\r\n   <p class=\"TekstGenerel\">Grundet sommerferie, hvor det ikke var muligt for virksomheden at gennemføre undersøgelserne, blev der anmodet om at fristforlænge efterkommelsesfristen.</p>\r\n   <p class=\"TekstGenerel\">Nævnet valgte at genoptage sagen på ulovbestemt grundlag, idet der efter nævnets opfattelse ikke er hjemmel i arbejdsmiljølovens § 21 til at fastsætte efterkommelsesfrist ved afgivelse af et undersøgelsespåbud.</p>\r\n   <p class=\"TekstGenerel\">Nævnet fastholdt selve undersøgelsespåbuddet med den i afgørelsen nævnte begrundelse.</p>\r\n   <p class=\"TekstGenerel\">Nævnet ophævede efterkommelsesfristen og lagde vægt på, at der ikke er hjemmel til, at der kan afgives undersøgelsespåbud med efterkommelsesfrist efter arbejdsmiljølovens § 21.</p>\r\n   <p class=\"TekstGenerel\">Nævnet lagde herved vægt på, at lovens § 21 efter sin ordlyd alene angiver hjemmel til, at Arbejdstilsynet kan forlange, at arbejdsgiveren skal lade foretage undersøgelser med mere for at konstatere, om arbejdsforholdene er sikkerheds- og sundhedsmæssigt forsvarlige.</p>\r\n   <p class=\"TekstGenerel\">Reglen angiver ikke, at der kan fastsættes en frist for efterkommelse af undersøgelsespåbuddet.</p>\r\n   <p class=\"TekstGenerel\">Nævnet hjemviste tilbagemeldingsfristen på 1 uge, da tilbagemeldingsfristen er fastsat til 1 uge efter efterkommelsesfristen, som er ophævet.</p>\r\n</div>\r\n<p>[Adressat udeladt]</p>\r\n<p>Arbejdsmiljøklagenævnet har på møde den 27. november 2012 behandlet [navn udeladt]s anmodning på vegne af [navn udeladt] om at fristforlænge efterkommelsesfristen i undersøgelsespåbuddet, der er afgivet af Arbejdstilsynet den 11. oktober 2011 og fastholdt af Arbejdsmiljøklagenævnet på nævnsmøde den 26. juni 2012.</p>\r\n<p>Nævnet traf følgende</p>\r\n<p class=\"Overskriftsnummer2\">A F G Ø R E L S E</p>\r\n<p>Arbejdsmiljøklagenævnet genoptager sagen.</p>\r\n<p>Arbejdsmiljøklagenævnet fastholder undersøgelsespåbuddet.</p>\r\n<p>Arbejdsmiljøklagenævnet ophæver efterkommelsesfristen.</p>\r\n<p>Arbejdsmiljøklagenævnet hjemviser fastsættelsen af tilbagemeldingsfristen til Arbejdstilsynet.</p>\r\n<p class=\"Overskriftsnummer2\">B E G R U N D E L S E</p>\r\n<p class=\"Overskriftstekst1\" style=\"text-align: left;\">Genoptagelse af sagen:</p>\r\n<p>For at en sag kan genoptages, skal der foreligge væsentlige nye faktiske eller retlige forhold, eller være begået sagsbehandlingsfejl, der har betydning for afgørelsen.</p>\r\n<p>Arbejdsmiljøklagenævnet lægger vægt på, at der efter nævnets opfattelse ikke er hjemmel i arbejdsmiljølovens § 21 til at fastsætte efterkommelsesfrist ved afgivelse af et undersøgelsespåbud.</p>\r\n<p>Da nævnets afgørelse truffet på nævnsmøde den 26. juni 2012 derfor mangler hjemmel for så vidt angår efterkommelsesfristen, genoptages sagen.</p>\r\n<p>Arbejdsmiljøklagenævnet har behandlet spørgsmålet om genoptagelse efter de forvaltningsretlige principper om genoptagelse på ulovbestemt grundlag.</p>\r\n<p class=\"Overskriftstekst1\" style=\"text-align: left;\">Undersøgelsespåbuddet:</p>\r\n<p>Arbejdsmiljøklagenævnet fastholder nævnets afgørelse truffet på nævnsmøde den 26. juni 2012, om, at [navn udeladt] skal undersøge løftearbejdet ved 3 konkrete arbejdspladser [adresser udeladt] med den i afgørelsen nævnte begrundelse.</p>\r\n<p class=\"Overskriftstekst1\" style=\"text-align: left;\">Efterkommelsesfristen:</p>\r\n<p>Arbejdsmiljøklagenævnet lægger vægt på, at der ikke er hjemmel til, at der kan afgives undersøgelsespåbud med efterkommelsesfrist efter arbejdsmiljølovens § 21.</p>\r\n<p>Nævnet lægger herved vægt på, at lovens § 21 efter sin ordlyd alene angiver hjemmel til, at Arbejdstilsynet kan forlange, at arbejdsgiveren skal lade foretage undersøgelser med mere for at konstatere, om arbejdsforholdene er sikkerheds- og sundhedsmæssigt forsvarlige. Reglen angiver ikke, at der kan fastsættes en frist for efterkommelse af undersøgelsespåbuddet.</p>\r\n<p>Det fremgår af § 77, stk. 1, i arbejdsmiljøloven, at Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>Der skal være tale om en overtrædelse af arbejdsmiljølovens regler, førend der kan afgives et påbud med frist efter arbejdsmiljølovens regler.</p>\r\n<p class=\"Overskriftsnummer1\" style=\"text-align: left;\">Tilbagemeldingsfristen:</p>\r\n<p>Idet [navn udeladt] er blevet meddelt en tilbagemeldingsfrist på 1 uge efter efterkommelsesfristen, hjemvises spørgsmålet herom til Arbejdstilsynet, da tilbagemeldingsfristen er fastsat til 1 uge efter efterkommelsesfristen, som er ophævet.</p>\r\n<p>Arbejdsmiljøklagenævnets afgørelser er truffet af et enigt nævn.</p>\r\n<p class=\"Overskriftsnummer2\">R E G L E R</p>\r\n<p>Ved afgørelsen er anvendt følgende regler:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets hjemmel til at afgive undersøgelsespåbud:</p>\r\n   <p class=\"Liste2\">\r\n      <span class=\"Liste2Nr\">•</span> § 21, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> Om Arbejdstilsynets hjemmel til at afgive påbud med frist:</p>\r\n   <p class=\"Liste2\">\r\n      <span class=\"Liste2Nr\">•</span> § 77, stk. 1, i lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n</p>\r\n<p>Reglerne kan læses på den følgende side.</p>\r\n<p class=\"Overskriftsnummer2\">OPLYSNINGERNE  I  SAGEN</p>\r\n<p>Sagen er afgjort på grundlag af mail af 24. september 2012 fra [navn udeladt], mail af 18. september 2012 fra virksomheden samt Arbejdstilsynets svar ved mail af 24. september 2012 og Arbejdstilsynets høringssvar af 8. oktober 2012.</p>\r\n<p class=\"Overskriftsnummer2\">På klagenævnets vegne</p>\r\n<p class=\"Overskriftsnummer2\">[navn udeladt]</p>\r\n<p class=\"Overskriftsnummer2\" style=\"text-align: left;\">Kopi til:</p>\r\n<p class=\"Overskriftsnummer2\" style=\"text-align: left;\">[navn udeladt]</p>\r\n<p class=\"Overskriftsnummer2\" style=\"text-align: left;\">[navn udeladt]</p>\r\n<p class=\"Overskriftstekst1\" style=\"text-align: left;\">Regler</p>\r\n<p class=\"Overskriftstekst1\" style=\"text-align: left;\">Lov om arbejdsmiljø, jf. Beskæftigelsesministeriets lovbekendtgørelse nr. 1072 af 7. september 2010.</p>\r\n<p class=\"Overskriftstekst1\" style=\"text-align: left;\">…</p>\r\n<p class=\"Overskriftstekst1\">Kapitel 4</p>\r\n<p class=\"Overskriftstekst1\">Almindelige pligter</p>\r\n<p class=\"Overskriftstekst1\">Arbejdsgiveren</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 21.</span> Når Arbejdstilsynet forlanger det, eller når forholdene i øvrigt giver anledning dertil, skal arbejdsgiveren lade foretage undersøgelser, prøver og besigtigelser, eventuelt ved særligt sagkyndige, for at konstatere, om arbejdsforholdene er sikkerheds- og sundhedsmæssigt forsvarlige.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p>\r\n<p class=\"Overskriftstekst1\">Kapitel 13</p>\r\n<p class=\"Overskriftstekst1\">Arbejdstilsynet</p>\r\n<p>…</p>\r\n<p class=\"NormalInd\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"NormalInd\">\r\n   <span class=\"Italic\">Stk. 2.</span> …</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/04/2013"
        },
        {
            "displayName": "Accession",
            "displayValue": "W20130916825"
        },
        {
            "displayName": "Entydig dokumentidentifikation",
            "displayValue": "BE005383"
        },
        {
            "displayName": "Dato for indlæggelse",
            "displayValue": "17/04/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9168"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "30/11/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000465-12, 7000510-12, 7000511 og 7000531-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}