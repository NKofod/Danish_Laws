{
    "id": 84183,
    "title": "Cirkulæreskrivelse om retningslinier for planlægning af levnedsmiddelkontrolenheder og udførelse af miljømæssige undersøgelser i levnedsmiddelkontrolenhedernes laboratorier . (Til samtlige amtsråd og kommunalbestyrelser.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 258 af 05/11/1973",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om retningslinier for  \r\n\r\n planlægning af levnedsmiddelkontrolenheder og udførelse af miljømæssige  \r\n\r\n undersøgelser i levnedsmiddelkontrolenhedernes laboratorier . </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige amtsråd og  \r\n\r\n kommunalbestyrelser.) </P>  \r\n\r\n<BR>  \r\n\r\n<P>I. Indledning. </P>  \r\n\r\n<P>Fra statens levnedsmiddelinstitut og miljøstyrelsen har amtsråden og  \r\n\r\n kommunalbestyrelserne for nogle måneder siden modtaget orientering om  \r\n\r\n henholdsvis den nye levnedsmiddellov (lov nr. 310 af 6. juni 1973) og de nye  \r\n\r\n miljølove (lov nr. 372 af 13. juni 1973 om miljøbeskyttelse, lov nr. 373 af  \r\n\r\n 13. juni 1973 om ændring af lov om vandforsyning og lov om offentlige veje og  \r\n\r\n lov nr. 374 af 13. juni 1973 om ændring af vandløbsloven). Som det bl.a. på  \r\n\r\n denne baggrund vil være bekendt, forventes såvel den nye levnedsmiddellov som  \r\n\r\n de nye miljølove sat i kraft den 1. april 1974, til hvilket tidspunkt de  \r\n\r\n nødvendige bekendtgørelser og cirkulærer m.v., der skal danne basis for  \r\n\r\n gennemførelsen af såvel levnedsmiddel- som miljøreformen, forventes at  \r\n\r\n foreligge færdigudarbejdede. Det nødvendige samarbejde med bl.a. de kommunale  \r\n\r\n organisationer omkring denne del af reformernes gennemførelse er allerede  \r\n\r\n indledt. </P>  \r\n\r\n<P>Medens levnedsmiddel- og miljøreformen i sin helhed således først vil  \r\n\r\n blive sat i kraft pr. 1. april 1974, har ministeriet i forståelse med de  \r\n\r\n kommunale organisationer fundet det hensigtsmæssigt at sætte reglerne om  \r\n\r\n laboratorieplanlægningen i såvel levnedsmiddelloven som miljøloven i kraft  \r\n\r\n allerede pr. 1. oktober 1973, jfr. bekendtgørelse nr. 499 af 7. september  \r\n\r\n 1973 om ikrafttræden af visse bestemmelser i lov om levnedsmidler m.m. samt  \r\n\r\n bekendtgørelse nr. 500 af samme dato om ikrafttræden af visse bestemmelser i  \r\n\r\n lov om miljøbeskyttelse. </P>  \r\n\r\n<P>Formålet med de nævnte regler er at tilvejebringe grundlaget for en  \r\n\r\n hensigtsmæssig planlægning, der kan sikre en effektiv udnyttelse af de  \r\n\r\n samlede laboratoriefaciliteter og en ligelig og forsvarlig laboratoriemæssig  \r\n\r\n dækning for alle områder af landet i relation til såvel  \r\n\r\n levnedsmiddelkontrollen som miljøkontrollen. </P>  \r\n\r\n<P>I overensstemmelse hermed er det i § 52 i levnedsmiddelloven fastsat, at  \r\n\r\n amtsrådene på baggrund af retningslinier, fastsat af ministeren for  \r\n\r\n forureningsbekæmpelse - nu miljøministeren - og efter forslag fra  \r\n\r\n kommunalbestyrelserne inden for amtskommunens område samt efter forhandling  \r\n\r\n med disse kommunalbestyrelser, udarbejder en plan for områdets dækning med  \r\n\r\n levnedsmiddelkontrolenheder, omfattende såvel laboratorier som  \r\n\r\n tilsynspersonale. I tilknytning hertil er det i miljølovens § 59 fastsat, at  \r\n\r\n der i de planer, som efter den ovennævnte bestemmelse i levnedsmiddelloven  \r\n\r\n skal udarbejdes af amtsrådene efter forslag af vedkommende  \r\n\r\n kommunalbestyrelse, endvidere skal tages stilling til i hvilket omfang de  \r\n\r\n levnedsmiddelkontrolenheder, der indgår i planlægningen, skal varetage  \r\n\r\n laboratoriemæssige opgaver vedrørende miljøspørgsmål til brug for  \r\n\r\n kommunalbestyrelsernes og amtsrådenes administration af  \r\n\r\n miljøbeskyttelsesloven. </P>  \r\n\r\n<P>Efter levnedsmiddellovens § 52, stk. 2, skal de af amtsrådene udarbejdede  \r\n\r\n laboratorieplaner forelægges ministeren for forureningsbekæmpelse - nu  \r\n\r\n miljøministeren - til godkendelse. Indtil en sådan plan er godkendt, kan  \r\n\r\n kommunale laboratorier kun oprettes, ombygges og udvides efter indhentet  \r\n\r\n godkendelse fra ministeren. </P>  \r\n\r\n<P>Når man har valgt at sætte laboratorieplanlægningsreglerne i kraft  \r\n\r\n allerede pr. 1. oktober 1973, skyldes det ønsket om mest muligt at fremme den  \r\n\r\n nødvendige planlægning og koordination på dette område. En hensigtsmæssig  \r\n\r\n planlægning og koordination af laboratorie- og tilsynsfunktionerne på såvel  \r\n\r\n lokalt som regionalt plan vil være af afgørende betydning for en effektiv og  \r\n\r\n rationel gennemførelse af såvel levnedsmiddel- som miljøreformen. </P>  \r\n\r\n<P>De i nærværende cirkulæreskrivelse indeholdte retningslinier for den  \r\n\r\n nævnte planlægning er udarbejdet efter forhandling med Kommunernes  \r\n\r\n Landsforening og Amtsrådsforeningen i Danmark. </P>  \r\n\r\n<P>En række af de forudsætninger, som må indgå i laboratorieplanlægningen på  \r\n\r\n lokalt og regionalt plan, kan i øvrigt først forventes endeligt klarlagt ved  \r\n\r\n udstedelsen af de bekendtgørelser og cirkulærer m.v. i medfør af  \r\n\r\n levnedsmiddelloven og de nye miljølove, der som ovenfor nævnt for tiden  \r\n\r\n forberedes i ministeriet i samarbejde med bl.a. de kommunale organisationer.  \r\n\r\n Under hensyn hertil må retningslinierne anses for foreløbige, og de kan på en  \r\n\r\n række punkter - især i relation til miljømæssige laboratorie- og  \r\n\r\n tilsynsspørgsmål - forventes suppleret, efterhånden som det samarbejde,  \r\n\r\n ministeriet har indledt med de kommunale organisationer om reformernes  \r\n\r\n gennemførelse, skrider frem. </P>  \r\n\r\n<P>II. Levnedsmiddelkontrolenhedernes opgaver. A. Levnedsmiddelloven (og  \r\n\r\n vandforsyningsloven). </P>  \r\n\r\n<P>Det forudsættes i levnedsmiddelloven, at en kommunal  \r\n\r\n levnedsmiddelkontrolenhed - bl.a. efter aftale med den eller de kommuner,  \r\n\r\n hvis område enheden omfatter - vil have følgende opgaver: </P>  \r\n\r\n<P>a. deltagelse i vurderingen af, om en virksomhed skal kunne autoriseres  \r\n\r\n efter § 31, stk. 1, i levnedsmiddelloven, </P>  \r\n\r\n<P>b. medvirken ved godkendelse af de i lovens § 34 nævnte virksomheder, </P>  \r\n\r\n<P>c. gennemførelse af kontrolbesøg på de i § 31, stk. 1, nævnte  \r\n\r\n virksomheder, </P>  \r\n\r\n<P>d. gennemførelse af tilsyn i de i § 34 nævnte virksomheder, </P>  \r\n\r\n<P>e. udtagelse af prøver af levnedsmidler, herunder råvarer og  \r\n\r\n halvfabrikata, tilsætningsstoffer, desinfektions- og rengøringsmidler,  \r\n\r\n emballage eller andet i de i §§ 31, stk. 1, og 34 nævnte virksomheder, </P>  \r\n\r\n<P>f. udtagelse af prøver af levnedsmidler, tilsætningsstoffer, emballage  \r\n\r\n eller andet i andre virksomheder, der behandler levnedsmidler, </P>  \r\n\r\n<P>g. udførelse af laboratorieundersøgelser vedrørende levnedsmidler, der  \r\n\r\n hidtil har været pålagt sundhedskommissionerne, eller som fremtidig henlægges  \r\n\r\n til de kommunale laboratorier, </P>  \r\n\r\n<P>h. udførelse af undersøgelser af drikkevand og krystalis, </P>  \r\n\r\n<P>i. udførelse af andre undersøgelser, herunder vedrørende emballage og  \r\n\r\n andre genstande, der anvendes i forbindelse med levnedsmidler. </P>  \r\n\r\n<P>Ovenstående opregning er ikke udtømmende. </P>  \r\n\r\n<P>I praksis yder levnedsmiddelkontrolinstitutionens personale ofte en vis  \r\n\r\n vejledende bistand over for virksomheder i forbindelse med deres indretning  \r\n\r\n eller med hygiejniske problemer under virksomhedernes drift, og heri  \r\n\r\n tilsigtes ingen ændring. </P>  \r\n\r\n<P>Som nævnt under pkt. h. forudsættes det i princippet, at  \r\n\r\n laboratoriemæssige undersøgelser vedrørende drikkevand foretages i  \r\n\r\n levnedsmiddelkontrolenhederne, jfr. levnedsmiddellovens § 51, stk. 2. Der er  \r\n\r\n derimod ikke i levnedsmiddellovens laboratoriekapitel taget direkte stilling  \r\n\r\n til spørgsmålet om placeringen af tilsynsfunktionerne i relation til  \r\n\r\n vandforsyningsspørgsmål. Herom er det i den nye vandforsyningslov (§ 3, stk.  \r\n\r\n 3) bestemt, at tilsynet med vandforsyningen inden for en kommunes område  \r\n\r\n påhviler kommunalbestyrelsen, medens det overordnede tilsyn føres af  \r\n\r\n amtsrådet. Efter ministeriets opfattelse vil det i mange tilfælde være  \r\n\r\n hensigtsmæssigt, at kommunalbestyrelsen inddrager vedkommende  \r\n\r\n levnedsmiddelkontrolenhed i udøvelsen også af tilsynsfunktionerne efter  \r\n\r\n vandforsyningsloven. </P>  \r\n\r\n<P>Den endelige fastlæggelse af omfanget og den nærmere karakter af de  \r\n\r\n tilsynsfunktioner m.v., der vil påhvile kommunalbestyrelserne  \r\n\r\n (levnedsmiddelkontrolenhederne) ved gennemførelsen af såvel  \r\n\r\n levnedsmiddelloven som vandforsyningsloven, kan imidlertid først ske i  \r\n\r\n forbindelse med udstedelsen af de i indledningen nævnte bekendtgørelser,  \r\n\r\n cirkulærer m.v., som i øjeblikket er under udarbejdelse. </P>  \r\n\r\n<P>B. Miljøloven. </P>  \r\n\r\n<P>I modsætning til levnedsmiddelloven (§ 51) er der ikke i miljøloven  \r\n\r\n optaget bestemmelser, som direkte henlægger laboratoriemæssige opgaver til  \r\n\r\n levnedsmiddelkontrolenhederne. Derimod forudsættes det i miljølovens § 59, at  \r\n\r\n sådanne opgaver hensigtsmæssigt vil kunne placeres i de laboratorier, som  \r\n\r\n knyttes til disse enheder, samt at den nærmere fastlæggelse af i hvilket  \r\n\r\n omfang dette bør ske, må fremgå af de planer vedrørende  \r\n\r\n levnedsmiddelkontrolenhederne, der skal udarbejdes af amtsrådene efter  \r\n\r\n levnedsmiddellovens § 52. </P>  \r\n\r\n<P>Med hensyn til tilsyns- og kontrolfunktionerne følger det af miljølovens  \r\n\r\n kapitel 7, at disse som hovedregel påhviler kommunalbestyrelserne, dog  \r\n\r\n bortset fra den egentlige recipientkontrol og tilsynet med offentlige  \r\n\r\n spildevandsanlæg, der påhviler amtsrådene. </P>  \r\n\r\n<P>Som fremhævet ovenfor i forbindelse med omtalen af opgaverne efter  \r\n\r\n levnedsmiddelloven og vandforsyningsloven, gør der sig også i relation til  \r\n\r\n opgaverne efter miljøloven det forhold gældende, at den endelig fastlæggelse  \r\n\r\n af omfanget og den nærmere karakter af de tilsynsfunktioner m.v., der vil  \r\n\r\n påhvile kommunalbestyrelserne (levnedsmiddelkontrolenhederne) ved  \r\n\r\n gennemførelsen af miljøloven, først kan ske i forbindelse med udstedelsen af  \r\n\r\n de i indledningen nævnte bekendtgørelser og cirkulærer m.v., som i øjeblikket  \r\n\r\n er under udarbejdelse. </P>  \r\n\r\n<P>I forbindelse med planlægningen må det overvejes, om og i hvilket omfang  \r\n\r\n den levnedsmiddelkontrolenhed, som i forbindelse med amtsrådets udarbejdelse  \r\n\r\n af en plan efter levnedsmiddellovens § 52 udpeges til at varetage  \r\n\r\n laboratorieopgaver af miljømæssig karakter, kan medvirke ved varetagelsen af  \r\n\r\n de tilsyns- og kontrolfunktioner, som efter miljøloven påhviler den  \r\n\r\n kommunalbestyrelse, som driver laboratoriet. Efter ministeriets foreløbige  \r\n\r\n opfattelse vil det i nogle tilfælde kunne være hensigtsmæssigt, at den  \r\n\r\n pågældende levnedsmiddelkontrolenhed medvirker ved varetagelsen af visse af  \r\n\r\n de nævnte tilsyns- og kontrolfunktioner. </P>  \r\n\r\n<P>For så vidt angår det store flertal af landets kommuner, som ikke  \r\n\r\n forudsættes at råde over eget laboratorium, forekommer det under alle  \r\n\r\n omstændigheder hensigtsmæssigt, at de nødvendige miljømæssige  \r\n\r\n laboratorieundersøgelser udføres af det laboratorium, som er udpeget til at  \r\n\r\n foretage sådanne undersøgelser efter den af amtsrådet i medfør af  \r\n\r\n levnedsmiddellovens § 52 udarbejdede plan. Det bør samtidig overvejes, om  \r\n\r\n prøvetagningsfunktioner m.v. i disse kommuner vil kunne bestrides af personer  \r\n\r\n knyttet til kommunalbestyrelsen, eller om disse opgaver mest hensigtsmæssigt  \r\n\r\n bør varetages af personer knyttet til det udpegede laboratorium  \r\n\r\n (levnedsmiddelkontrolenheden). Endelig bør det overvejes, om egentlige  \r\n\r\n tilsyns- og kontrolfunktioner - under ansvar over for en kommune, der ikke  \r\n\r\n selv råder over et laboratorium - kan og bør varetages af den  \r\n\r\n levnedsmiddelkontrolenhed, hvortil det pågældende laboratorium er knyttet.  \r\n\r\n</P>  \r\n\r\n<P>Med hensyn til amtsrådets tilsynsfunktioner - herunder prøveudtagninger  \r\n\r\n m.v. - bemærkes, at disse som hidtil forudsættes varetaget af amtsrådenes  \r\n\r\n tekniske forvaltninger, typisk amtsvandinspektoraterne, samt at de nødvendige  \r\n\r\n laboratoriemæssige undersøgelser i forbindelse hermed og i forbindelse med  \r\n\r\n amtsrådenes administration af opgaver i henhold til miljølovens kapitel 3, 4  \r\n\r\n og 5 forudsættes varetaget ved de kommunale laboratorier, der i medfør af den  \r\n\r\n efter levnedsmiddellovens § 52 udarbejdede plan er udpeget til foretagelse af  \r\n\r\n sådanne undersøgelser. </P>  \r\n\r\n<P>Opmærksomheden henledes iøvrigt på, at kommunalbestyrelser og amtsråd kan  \r\n\r\n søge hygiejnisk og miljømæssig rådgivning hos vedkommende  \r\n\r\n embedslægeinstitution, jfr. lov nr. 381 af 13. juni 1973 om  \r\n\r\n embedslægeinstitutioner m.v. </P>  \r\n\r\n<P>Det bemærkes, at ministeriet er bekendt med, at en række  \r\n\r\n laboratorieopgaver af miljømæssig karakter - specielt i relation til  \r\n\r\n spildevand og vandforsyningsspørgsmål - visse steder i landet i øjeblikket er  \r\n\r\n henlagt til private laboratorier. Sådanne ordninger vil, i det omfang det ved  \r\n\r\n planlægningen må anses for hensigtsmæssigt, kunne fortsættes. Gennemføres der  \r\n\r\n af ministeren for forureningsbekæmpelse - nu miljøministeren - en  \r\n\r\n autorisationsordning for private laboratorier, hvad der er hjemmel til i  \r\n\r\n miljølovens § 60 og levnedsmiddellovens § 57, vil det dog kun være  \r\n\r\n autoriserede laboratorier, der kan benyttes. </P>  \r\n\r\n<P>III. Den aktuelle laboratoriedækning. </P>  \r\n\r\n<P>Der forefindes for tiden 49 kommunale eller fælleskommunale  \r\n\r\n levnedsmiddellaboratorier. 43 af de nævnte laboratorier er godkendt efter den  \r\n\r\n gældende konsummælklovgivning. De resterende 6 laboratorier (Glostrup,  \r\n\r\n Gladsaxe, Lyngby-Tårbæk, Rødovre, Kalundborg og Skjern) har kun kunnet opnå  \r\n\r\n midlertidig godkendelse, der udløber senest 1. april 1974. </P>  \r\n\r\n<P>Med hensyn til hygiejnisk-bakteriologisk kontrol er de kommunale  \r\n\r\n levnedsmiddellaboratorier - når der ses bort fra de nævnte 6 laboratorier -  \r\n\r\n formentlig allerede i stand til at imødekomme de krav, som levnedsmiddelloven  \r\n\r\n forudsætter. </P>  \r\n\r\n<P>De fleste kommunale laboratorier er tillige således bemandet og udstyret,  \r\n\r\n at de kan påtage sig en række enklere kemisk-analytiske  \r\n\r\n levnedsmiddelkontrolopgaver. </P>  \r\n\r\n<P>Adskellige kommunale laboratorier udfører bakteriologiske analyser af  \r\n\r\n drikkevand og badevand samt kemiske undersøgelser af såvel råvand til  \r\n\r\n drikkevandsforsyning, drikkevand og spildevand samt recipientvand. Enkelte -  \r\n\r\n fortrinsvis store - laboratorier foretager andre undersøgelser af miljømæssig  \r\n\r\n karakter, f.eks. måling af støj og luftforurening samt undersøgelser af  \r\n\r\n spildevandsslam for visse metaller og andre miljøgifte. </P>  \r\n\r\n<P>IV. Foreløbige retningslinier for planlægningen. </P>  \r\n\r\n<P>På baggrund af det ovenfor under I-III anførte henstiller ministeriet, at  \r\n\r\n nedenstående retningslinier foreløbig lægges til grund ved udarbejdelse af  \r\n\r\n planer for levnedsmiddelkontrolenheder og placering af miljømæssige  \r\n\r\n laboratorieundersøgelser m.v. inden for rammerne af disse: </P>  \r\n\r\n<P CLASS=PUNKT> <B>1.</B> Udarbejdelsen af de nævnte planer skal sikre en  \r\n\r\n effektiv udnyttelse af de samlede laboratoriefaciliteter og en ligelig og  \r\n\r\n forsvarlig dækning inden for hele området, jfr. herved levnedsmiddellovens §  \r\n\r\n 52. </P>  \r\n\r\n<P CLASS=PUNKT> <B>2.</B> Som følge af det under pkt. 1 nævnte bør samtlige  \r\n\r\n kommuner inddrages under levnedsmiddelkontrolenhedernes virkeområde, således  \r\n\r\n at såvel tilsynsmæssig som laboratoriemæssig levnedsmiddelkontrol kan  \r\n\r\n gennemføres. </P>  \r\n\r\n<P CLASS=PUNKT> <B>3.</B> Ved fastlæggelsen af enhedernes virkeområde bør  \r\n\r\n amtsgrænserne normalt respekteres. Udgangspunktet ved planernes udarbejdelse  \r\n\r\n bør tages i de allerede eksisterende kommunale levnedsmiddellaboratorier, dog  \r\n\r\n bortset fra de under afsnit III nævnte 6 laboratorier, som kun er  \r\n\r\n midlertidigt godkendt. Opmærksomheden henledes på, at det er ministeriets  \r\n\r\n opfattelse, at det vil være hensigtsmæssigt, at der - også på relativ kort  \r\n\r\n sigt - sker en vis yderligere begrænsning af det samlede antal kommunale  \r\n\r\n levnedsmiddellaboratorier. </P>  \r\n\r\n<P>Ved vurderingen af behovet for udvidelse af den eksisterende  \r\n\r\n laboratoriekapacitet må det tages i betragtning, at en vis styrkelse af  \r\n\r\n kapaciteten i enkelte områder eventuelt må søges gennemført i løbet af  \r\n\r\n relativt få år. På den anden side er der formentlig i visse dele af landet i  \r\n\r\n dag en rigelig stor laboratoriekapacitet i forhold til områdets  \r\n\r\n kontrolopgaver. I disse tilfælde bør en afvikling af bestående laboratorier  \r\n\r\n og en samling af opgaverne på færre enheder foretages i løbet af en passende  \r\n\r\n periode. Afviklingsperiodens længde kan afpasses efter f.eks. lokalernes  \r\n\r\n kvalitet eller personalemæssige hensyn. Nedlægges et laboratorium som sådant,  \r\n\r\n vil lokalerne eventuelt kunne danne udgangspunkt for tilsynsvirksomhed samt  \r\n\r\n prøveudtagning i tilslutning til en eller flere levnedsmiddelkontrolenheder.  \r\n\r\n</P>  \r\n\r\n<P CLASS=PUNKT> <B>4.</B> De levnedsmiddelkontrolenheder, der skal dække  \r\n\r\n amtet, skal varetage såvel laboratoriefunktioner som tilsynsfunktioner med  \r\n\r\n personale ansat ved levnedsmiddelkontrolenheden. Ved udpegningen af en  \r\n\r\n levnedsmiddelkontrolenhed må det sikres, at denne enhed har en sådan  \r\n\r\n størrelse, at det er muligt til enheden at ansætte tilstrækkeligt,  \r\n\r\n kvalificeret personale samt at anskaffe nødvendigt apparatur. Enheden bør  \r\n\r\n have et sådant antal kvalificerede personer, at det er muligt, at der altid,  \r\n\r\n d.v.s. f.eks. også i ferieperioder, er ansvarligt personale til stede.  \r\n\r\n Omvendt skal enheden ikke dække at større areal, end at må anses for muligt  \r\n\r\n at have en rimelig kontakt med de virksomheder m.m., som skal kontrolleres  \r\n\r\n fra enheden. Som vejledende, gennemsnitlig befolkningsunderlag for en  \r\n\r\n levnedsmiddelkontrolenhed bør der - uden for de største bysamfund - i  \r\n\r\n planlægningen normalt stiles mod et indbyggerantal på ca. 100.000 - 150.000  \r\n\r\n eller derover, medmindre særlige lokale eller geografiske forhold gør sig  \r\n\r\n gældende. I de sidstnævnte tilfælde må der redegøres for de forhold, der  \r\n\r\n taler for en afvigelse fra dette tal. </P>  \r\n\r\n<P CLASS=PUNKT> <B>5.</B> Ved planlægningen må det haves for øje, at medens  \r\n\r\n det hygiejniske-bakteriologiske tilsynsarbejde med tilhørende  \r\n\r\n laboratorieundersøgelser på levnedsmiddelområdet af praktiske årsager  \r\n\r\n begrænser laboratoriets geografiske virkeområde, gør det samme forhold sig  \r\n\r\n ikke gældende for kemisk-analytiske undersøgelser. Med henblik på  \r\n\r\n specialisering og effektivisering bør det derfor ved planlægningen tilstræbes  \r\n\r\n at koncentrere kemisk-analytiske levnedsmiddelundersøgelser, som forudsætter  \r\n\r\n særlig kemisk sagkundskab, på et laboratorium i amtskommunen. </P>  \r\n\r\n<P>Udenlandske erfaringer tyder på, at mere omfattende og avancerede  \r\n\r\n kemisk-analytiske undersøgelsesprogrammer bør gennemføres på laboratorier med  \r\n\r\n et befolkningsunderlag på ca. 1 mill. indbyggere eller mere. En sådan  \r\n\r\n koncentrering af den kemiske levnedsmiddelkontrol vil bedre mulighederne for  \r\n\r\n koordinering af de kontrollerende laboratoriers arbejde. Det forudsættes i  \r\n\r\n denne forbindelse, at landsdækkende eller landsdelsdækkende planer for  \r\n\r\n levnedsmiddelundersøgelser udarbejdes ved samarbejde mellem statens  \r\n\r\n levnedsmiddelinstitut og sådanne store regionale laboratorier. </P>  \r\n\r\n<P>Ministeriets foreløbige overvejelser går derfor ud på, at der bør  \r\n\r\n etableres kemisk-analytiske levnedsmiddelundersøgelser på landsdelsniveau,  \r\n\r\n jfr. levnedsmiddellovens § 50, i forbindelse med de kommunale laboratorier i  \r\n\r\n København, Odense, Esbjerg, Århus og Ålborg under forudsætning af, at der kan  \r\n\r\n opnås enighed herom med vedkommende kommunalbestyrelse. </P>  \r\n\r\n<P CLASS=PUNKT> <B>6.</B> Miljømæssige undersøgelser i form af  \r\n\r\n hygiejnisk-bakteriologiske undersøgelser af drikkevand, overfladevand,  \r\n\r\n herunder badevand samt spildevand kan indgå i et kommunalt laboratoriums  \r\n\r\n undersøgelsesprogram. </P>  \r\n\r\n<P CLASS=PUNKT> <B>7.</B> Fysiske og kemiske undersøgelser af drikkevand,  \r\n\r\n overfladevand og spildevand efter Dansk Standard, Dansk Ingeniørforenings  \r\n\r\n normer eller analyseforskrifter, godkendt af en central myndighed, kan indgå  \r\n\r\n i undersøgelsesprogrammer for kommunale laboratorier, som er udstyret med  \r\n\r\n kemisk sagkundskab, og hvor laboratoriet er rimeligt forsynet med udstyr til  \r\n\r\n kemiske analyser. Da den koordinerende funktion inden for denne form for  \r\n\r\n miljøkontrol ligesom for levnedsmiddelkontrollens vedkommende forudsættes  \r\n\r\n henlagt til et eller flere centrale institutter, bør det dog til sikring af  \r\n\r\n rimelige vilkår for det koordinerende arbejde tilstræbes, at de nævnte  \r\n\r\n normregulerede vandanalyser, herunder analyser af spildevandsslam og  \r\n\r\n lignende, så vidt muligt samles på et laboratorium pr. amt. Landsdækkende  \r\n\r\n undersøgelser, herunder sådanne som skal indgå i internationale  \r\n\r\n undersøgelsesprogrammer, vil kunne gennemføres ved samarbejde mellem sådanne  \r\n\r\n større laboratorier, miljøstyrelsen og centrale institutter. </P>  \r\n\r\n<P CLASS=PUNKT> <B>8.</B> For så vidt angår meget avancerede  \r\n\r\n kemisk-analytiske miljøundersøgelser bør det ved planlægningen sikres, at  \r\n\r\n disse efter samråd med miljøstyrelsen koncentreres på ganske få laboratorier  \r\n\r\n i landet. </P>  \r\n\r\n<P CLASS=PUNKT> <B>9.</B> Apparatur til måling af luftforurening og støj bør  \r\n\r\n anskaffes gradvis i takt med behovet, der bl.a. vil afhænge af antallet af  \r\n\r\n sager vedrørende gener af denne art. Flere kontrolenheder vil med fordel  \r\n\r\n kunne være fælles om apparatur, der forudsætter særlig teknisk medhjælp såvel  \r\n\r\n ved betjeningen som ved vurderingen af måleresultater. Avanceret  \r\n\r\n specialapparatur bør formentlig indtil videre ikke påregnes anskaffet af  \r\n\r\n kommunale levnedsmiddelkontrolenheder. </P>  \r\n\r\n<P CLASS=PUNKT> <B>10.</B> Prøveudtagningsfunktioner, tilsynet med  \r\n\r\n tilvirkningsvirksomheder og de øvrige tilsynsopgaver vedrørende levnedsmidler  \r\n\r\n vil udgøre en betydelig belastning af det lokale  \r\n\r\n levnedsmiddelkontrolpersonale. Ved gennemførelsen af samtlige bestemmelser i  \r\n\r\n levnedsmiddelloven må denne belastning påregnes at blive større end hidtil.  \r\n\r\n Ved vurderingen af kontrolenhedernes personalebehov bør det tages i  \r\n\r\n betragtning, at mange rutinemæssige tilsyns- og prøvetagningsopgaver med  \r\n\r\n fordel kan løses af personale med mindre teoretisk uddannelse end dyrlæger,  \r\n\r\n farmaceuter m.fl. såsom laboranter, husholdningslærere, mejerister,  \r\n\r\n mejeriteknikere, tilsynsassistenter fra kødvarevirksomheder og andre. Dette  \r\n\r\n gælder især, når det basale tilsyn, der danner grundlag for meddelelse af  \r\n\r\n autorisation, er gennemført. </P>  \r\n\r\n<P CLASS=PUNKT> <B>11.</B> Prøveudtagnings- og i et vist omfang  \r\n\r\n tilsynsfunktioner vedrørende miljøkontrol må forudses at ville belaste  \r\n\r\n levnedsmiddelkontrolenhedernes personale i et væsentligt større omfang, end  \r\n\r\n det er tilfældet i dag. Det vil dog først være muligt at skønne endeligt  \r\n\r\n herover, når de bekendtgørelser og cirkulærer m.v., som skal danne basis for  \r\n\r\n miljøreformens gennemførelse, er udarbejdet, jfr. ovenfor under afsnit II, B.  \r\n\r\n</P>  \r\n\r\n<P>V. Særligt om planlægningen i hovedstadsområdet. </P>  \r\n\r\n<P>Det er ministeriets opfattelse, at de retningslinier for  \r\n\r\n laboratorieplanlægningen, som er indeholdt i nærværende cirkulæreskrivelse,  \r\n\r\n også vil kunne finde anvendelse i hovedstadsområdet. Efter  \r\n\r\n levnedsmiddellovens § 52, stk. 5, jfr. miljølovens § 59, vil de  \r\n\r\n planlægningsopgaver, som i den øvrige del af landet påhviler amtsrådene, fra  \r\n\r\n den 1. april 1974 blive varetaget af hovedstadsrådet. Konkrete  \r\n\r\n tvivlsspørgsmål vedrørende planlægningen i hovedstadsområdet, som måtte opstå  \r\n\r\n før 1. april 1974, vil kunne forelægges for statens levnedsmiddelinstitut,  \r\n\r\n jfr. nedenfor under afsnit VII. </P>  \r\n\r\n<P>Ministeriet vil endvidere drage omsorg for, at der holdes den fornødne  \r\n\r\n kontakt med fællesudvalget vedrørende hovedstadsrådet. </P>  \r\n\r\n<P>VI. Tekniske retningslinier. </P>  \r\n\r\n<P>Den plan, som amtsrådet herefter må udarbejde inden for amtskommunens  \r\n\r\n område, bør indeholde oplysninger om følgende punkter: </P>  \r\n\r\n<P CLASS=PUNKT> <B>1.</B> Opregning af de levnedsmiddelkontrolenheder, der  \r\n\r\n tænkes opretholdt under en eller anden form som et led i det samlede  \r\n\r\n kommunale levnedsmiddelkontrolsystem - i hvert fald i de første 5 år efter  \r\n\r\n den 1. april 1974 - samt angivelse af de kommuner, som tænkes omfattet af de  \r\n\r\n pågældende kontrolenheder. </P>  \r\n\r\n<P CLASS=PUNKT> <B>2.</B> En redegørelse for, hvorledes man i øvrigt tænker  \r\n\r\n sig laboratorieudviklingen inden for amtskommunen i de første 5 år efter 1.  \r\n\r\n april 1974, og - om muligt - et skøn over udviklingen i de første 20 år fra  \r\n\r\n den nævnte dato. - Der tænkes herved blandt andet på, at nogle  \r\n\r\n laboratoriebygninger inden for 20-årsperioden vil have nået grænsen for sin  \r\n\r\n anvendelighed eller - som led i kommunens udvikling - må flyttes for at give  \r\n\r\n plads til anden virksomhed. - Der tænkes også på mulighed for ændrede  \r\n\r\n dispositioner i forbindelse med vakancer i ledende stillinger og lignende.  \r\n\r\n</P>  \r\n\r\n<P CLASS=PUNKT> <B>3.</B> Nærmere beskrivelse af de aktuelle forhold  \r\n\r\n vedrørende de enkelte kontrolenheder med følgende oplysninger: </P>  \r\n\r\n<P>a. Levnedsmiddelkontrolenhedens bruttoetageareal (incl. udnyttet  \r\n\r\n kælderareal). Plantegning kan vedlægges. </P>  \r\n\r\n<P>b. Etagearealets fordeling på bakteriologisk-hygiejniske,  \r\n\r\n kemisk-analytiske og særlige miljøtekniske funktioner, væsentlige  \r\n\r\n servicefunktioner samt administrative funktioner. </P>  \r\n\r\n<P>c. En beskrivelse af tilsynsafdelingen, herunder redegørelse for  \r\n\r\n tilsynspersonalets uddannelse og funktion, prøveudtagningsvogne m.m. </P>  \r\n\r\n<P>d. Antal og art af akademisk uddannede medarbejdere, beskæftiget i  \r\n\r\n laboratoriet. </P>  \r\n\r\n<P>e. Specifikation af andet personale. </P>  \r\n\r\n<P>f. Oplysning om enkelt-apparatur med anskaffelsespris over 25.000 kr. </P>  \r\n\r\n<P>g. Vurdering af laboratoriets mulighed for at medvirke i de forskellige  \r\n\r\n typer undersøgelser. </P>  \r\n\r\n<P>h. Oplysning om, hvilke laboratoriebygninger der eventuelt - som måske  \r\n\r\n mindre egnede til egentlig laboratoriearbejde - fremtidig tænkes anvendt som  \r\n\r\n udgangspunkt for f.eks. besætningskontrol eller tilsyn med  \r\n\r\n tilvirkningsvirksomheder. </P>  \r\n\r\n<P CLASS=PUNKT> <B>4.</B> Plan for de enkelte kontrolenheders fremtidige  \r\n\r\n opgaver med hensyn til: </P>  \r\n\r\n<P>a. Tilsynsforretninger og prøveudtagninger såvel på levnedsmiddel- som på  \r\n\r\n miljøområdet, herunder angivelse af antallet af levnedsmiddelvirksomheder og  \r\n\r\n -udsalg, der sorterer under kontrolenheden, samt angivelse af evt.  \r\n\r\n virksomheder, der fremstiller tilsætningsstoffer. </P>  \r\n\r\n<P>b. Bakteriologisk-hygiejniske undersøgelser vedrørende levnedsmidler. </P>  \r\n\r\n<P>c. Analytisk-kemiske levnedsmiddelundersøgelser. </P>  \r\n\r\n<P>d. Undersøgelser vedrørende drikkevand, spildevand og recipientvand -  \r\n\r\n bakteriologisk - kemisk-analytisk. </P>  \r\n\r\n<P>e. Eventuelt andre forudseelige miljømæssige opgaver, der formodes at  \r\n\r\n kunne indpasses i laboratoriernes arbejdsprogram. </P>  \r\n\r\n<P>(Det er en klar forudsætning, at ikke alle kontrolenheder i amtskommunen  \r\n\r\n nødvendigvis skal kunne løse alle de nævnte opgaver). </P>  \r\n\r\n<P CLASS=PUNKT> <B>5.</B> Med henblik på vurderingen af planen for så vidt  \r\n\r\n angår pkt. 4 a-e skal man anmode om, at der så vidt muligt vedlægges  \r\n\r\n talmateriale til belysning af de nuværende opgaver. </P>  \r\n\r\n<P CLASS=PUNKT> <B>6.</B> Påvisning af laboratorieopgaver af miljømæssig art,  \r\n\r\n som indtil videre ikke kan påregnes varetaget inden for et  \r\n\r\n kommunalt/amtskommunalt laboratoriesystem, men som formodes løst på  \r\n\r\n speciallaboratorier (statslige speciallaboratorier, institutter ved højere  \r\n\r\n læreanstalter, ATV-institutter, private laboratorier, sygehuslaboratorier).  \r\n\r\n</P>  \r\n\r\n<P>VII. Generelt. </P>  \r\n\r\n<P>Miljøministeriet lægger blandt andet af hensyn til gennemførelsen af  \r\n\r\n autorisationsordningen på levnedsmiddelområdet vægt på, at de af amtsrådene  \r\n\r\n på grundlag af nærværende retningslinier udarbejdede - eventuelt foreløbige -  \r\n\r\n planer kan foreligge til godkendelse senest den 1. marts 1974. </P>  \r\n\r\n<P>Med hensyn til proceduren i forbindelse med udarbejdelsen af de nævnte  \r\n\r\n planer henledes opmærksomheden på, at planen efter levnedsmiddellovens § 52  \r\n\r\n skal udarbejdes efter forslag fra kommunalbestyrelserne inden for  \r\n\r\n amtskommunens område og efter forhandling med disse. Efter drøftelse med de  \r\n\r\n kommunale organisationer kan man pege på, at det ofte vil kunne være  \r\n\r\n hensigtsmæssigt at der træffes aftale mellem amtsrådet, den stedlige  \r\n\r\n kommuneforening og de kommuner, som driver levnedsmiddellaboratorierne, med  \r\n\r\n henblik på den nærmere tilrettelæggelse af fremgangsmåden ved planens  \r\n\r\n udarbejdelse. </P>  \r\n\r\n<P>Ministeriet har samtidig med udsendelsen af nærværende cirkulæreskrivelse  \r\n\r\n anmodet såvel levnedsmiddelinstituttet og miljøstyrelsen som  \r\n\r\n veterinærdirektoratet om at være rede til at yde den fornødne bistand til de  \r\n\r\n enkelte amtsråd og kommunalbestyrelser i spørgsmål vedrørende  \r\n\r\n laboratorieplanlægning m.v. Henvendelse herom kan rettes til statens  \r\n\r\n levnedsmiddelinstitut, Mørkhøjbygade 19, 2860 Søborg, (tlf.nr. (01) 69 66  \r\n\r\n 00), der vil drage omsorg for eventuel koordination med henholdsvis  \r\n\r\n miljøstyrelsen og veterinærdirektoratet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 5. november 1973.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Helge Nielsen. </P>  \r\n\r\n<P CLASS=MINISTER ALIGN=RIGHT>/Niels Borre. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/12/1973"
        },
        {
            "displayName": "Accession",
            "displayValue": "C19730025809"
        },
        {
            "displayName": "Entydig dokumentidentifikation",
            "displayValue": "CM043614"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "258"
        },
        {
            "displayName": "År for udstedelse",
            "displayValue": "1973"
        },
        {
            "displayName": "Dato for underskrift",
            "displayValue": "05/11/1973"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Miljømin. dep. 1973. j.nr. 671-5."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}