{
    "id": 56417,
    "title": "Cirkulære om retningslinier for udbetaling af fratrædelsesgodtgørelse (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 6161 af 27/02/1992",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om retningslinier for udbetaling af  \r\n\r\n fratrædelsesgodtgørelse (* 1) </H1>  \r\n\r\n<P></P>  \r\n\r\n<BR>  \r\n\r\n<P> <B>CIRKULÆRE </B></P>  \r\n\r\n<P>OM RETNINGSLINIER FOR UDBETALING </P>  \r\n\r\n<P>AF FRATRÆDELSESGODTGØRELSE </P>  \r\n\r\n<P> <B>I. Almindelige retningslinier for udbetaling af  \r\n\r\n fratrædelsesgodtgørelse i henhold til funktionærlovens § 2a til funktionærer  \r\n\r\n i staten.</B>  </P>  \r\n\r\n<P>Når en funktionær opsiges, skal arbejdsgiveren udrede et beløb svarende  \r\n\r\n til henholdsvis 1, 2 eller 3 måneders løn (fratrædelsesgodtgørelse), såfremt  \r\n\r\n funktionæren har været uafbrudt beskæftiget i samme virksomhed i 12, 15 eller  \r\n\r\n 18 år. Dette følger af funktionærlovens (FUL) § 2a, stk. 1. </P>  \r\n\r\n<P>Ifølge paragraffens stk. 2 skal der dog ikke udbetales  \r\n\r\n fratrædelsesgodtgørelse, hvis funktionæren ved fratræden vil oppebære pension  \r\n\r\n fra arbejdsgiver eller folkepension. </P>  \r\n\r\n<P>Ved et tidligere cirkulære af 24. februar 1978 redegjorde  \r\n\r\n Finansministeriet for de da gældende retningslinier. </P>  \r\n\r\n<P>Den retlige forståelse af bestemmelserne i FUL's § 2a er fastlagt gennem  \r\n\r\n retspraksis, og gældende retsstilling kan på baggrund af senere års  \r\n\r\n retspraksis sammenfattes således: </P>  \r\n\r\n<P> <B>1.</B> Undtagelsesbestemmelsen i FUL's § 2a, stk. 2, omfatter  \r\n\r\n tilfælde, hvor funktionæren ved fratræden vil eller kan oppebære  \r\n\r\n<B>alders</B>  pension. Uanset størrelsen af alderspensionen bortfalder  \r\n\r\n funktionærens krav på fratrædelsesgodtgørelse, jf. ordlyden af FUL's § 2a,  \r\n\r\n stk. 2. Se dog nedenfor under II og den som bilag vedlagte aftale. </P>  \r\n\r\n<P> <B>2.</B> Funktionærer, der ved deres fratræden efter opsigelse opfylder  \r\n\r\n betingelserne for at oppebære understøttelse <B>på grund af alder</B> i  \r\n\r\n medfør af Økonomi- og Budgetministeriets cirkulære af 26. januar 1972 om  \r\n\r\n ændrede regler om ydelse af understøttelse til ikke-pensionssikret personale  \r\n\r\n i statens tjeneste, er således fortsat <B>ikke</B> berettigede til  \r\n\r\n fratrædelsesgodtgørelse i henhold til funktionærlovens § 2a. </P>  \r\n\r\n<P> <B>3.</B> Funktionærer, der ved deres fratræden efter opsigelse oppebærer  \r\n\r\n eller er berettiget til af oppebære folkepension, er <B>ikke</B>  berettiget  \r\n\r\n til fratrædelsesgodtgørelse i henhold til funktionærlovens § 2a. </P>  \r\n\r\n<P> <B>4.</B> Ved udtrykket <B>&#187;vil oppebære pension&#171;</B> forstås,  \r\n\r\n at den pågældende ved fratræden opfylder betingelserne for at oppebære  \r\n\r\n pension. Det er uden betydning for spørgsmålet, om den pågældende skulle  \r\n\r\n ønske at udskyde pensionens udbetaling. </P>  \r\n\r\n<P> <B>5.</B> Det er ved en højesteretsdom afgjort, at funktionærer, der ved  \r\n\r\n deres fratræden er berettigede til invalidepension fra en forsikringsmæssig  \r\n\r\n pensionsordning, hvortil arbejdsgiveren (og den ansatte) her ydet bidrag,  \r\n\r\n også er berettigede til fratrædelsesgodtgørelse, hvis funktionærlovens  \r\n\r\n betingelser herfor er opfyldt. </P>  \r\n\r\n<P> <B>6.</B> Udtrykket <B>&#187;samme virksomhed&#171;</B> må i forbindelse  \r\n\r\n med statsligvirksomhed i almindelighed forstås som omfattende <B>&#187;samme  \r\n\r\n ansættelsesområde&#171;</B> . Optjening af anciennitet i relation til FUL's §  \r\n\r\n 2a afbrydes således ikke, hvis funktionæren pålægges anden ansættelse inden  \r\n\r\n for ansættelsesområdet. </P>  \r\n\r\n<P> <B>7.</B> Udtrykket <B>&#187;uafbrudt beskæftiget&#171;</B> skal forstås  \r\n\r\n således, at fratrædelsesgodtgørelse beregnes i forhold til den sidste  \r\n\r\n ansættelsesperiode, hvis funktionæren har været ansat i virksomheden i flere  \r\n\r\n perioder. </P>  \r\n\r\n<P>Dette gælder, selv om funktionæren har fået tjenestefrihed i forbindelse  \r\n\r\n med ansættelse uden for virksomheden og senere vender tilbage til samme  \r\n\r\n virksomhed, og uanset om den ansattes lønanciennitet i kraft af  \r\n\r\n overenskomstbestemmelse ikke afbrydes. </P>  \r\n\r\n<P>Hvis tjenestefriheden helt klart er i arbejdsgiverens interesse, afbrydes  \r\n\r\n anciennitetsoptjeningen dog ikke. </P>  \r\n\r\n<P> <B>8.</B> Ovenstående retningslinier gælder også ikke-funktionærer, som  \r\n\r\n på grundlag af en overenskomstbestemmelse har ret til  \r\n\r\n fratrædelsesgodtgørelse, jf. fx § 18, punkt 1, i fællesoverenskomsten mellem  \r\n\r\n Finansministeriet og Statsansattes Kartel. </P>  \r\n\r\n<P> <B>II. Særlige retningslinier for overenskomstansatte, der er omfattet af  \r\n\r\n en ikke fuldt udbygget pensionsordning.</B>  </P>  \r\n\r\n<P>For overenskomstansatte, der er omfattet af en ikke fuldt udbygget  \r\n\r\n pensionsordning, er der den 24. oktober 1991 med Stk, OC og CO II indgået en  \r\n\r\n aftale, hvorefter de pågældende trods ordlyden af FUL's § 2a, stk. 2, vil  \r\n\r\n kunne få fratrædelsesgodtgørelse. </P>  \r\n\r\n<P> <B>III. Ikrafttræden</B>  </P>  \r\n\r\n<P>Vedlagte aftale har virkning fra 1. april 1991. </P>  \r\n\r\n<P>Finansministeriets cirkulæreskrivelse af 24. februar 1978 om  \r\n\r\n retningslinier for udbetaling af fratrædelsesgodtgørelse i henhold til  \r\n\r\n funktionærlovens § 2a til funktionærer i staten ophæves. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 27. februar 1992 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Finansministeriet </P>  \r\n\r\n<P ALIGN=CENTER>Administrations- og Personaledepartementet </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P ALIGN=CENTER>Niels Paludan </P>  \r\n\r\n</DIV>  \r\n\r\n<P> <B>Bilag</B>  </P>  \r\n\r\n<P> <B>Aftale mellem Finansministeriet, Statsansattes Kartel (StK),  \r\n\r\n Overenskomstansattes Centralorganisation (OC) og Statstjenestemændenes  \r\n\r\n Centralorganisation II (CO II)</B>  </P>  \r\n\r\n<P>om </P>  \r\n\r\n<P>fratrædelsesgodtgørelse til overenskomstansatte medarbejdere omfattet af  \r\n\r\n en ikke fuldt udbygget pensionsordning, jf. Finansministeriets cirkulære  \r\n\r\n APD.nr. 59/90 af 2. april 1990, Finansministeriets cirkulære APD.nr. 112/90  \r\n\r\n af 20. august 1990, overenskomst af 10. august 1989 mellem Finansministeriet  \r\n\r\n og Dansk Tandplejeforening vedrørende undervisningsassistenter ved skolerne  \r\n\r\n for tandplejere mv., overenskomst af 29. juni 1990, APD.nr. 82/90 mellem  \r\n\r\n Finansministeriet og Statstjenestemændenes Centralorganisation II vedrørende  \r\n\r\n konsulenter ansat i Direktoratet for Arbejdstilsynet samt tillæg af 14. juni  \r\n\r\n 1990, APD.nr. 108/90 til overenskomst mellem Finansministeriet og  \r\n\r\n Økonomaforeningen for køkkenassistenter og køkkenledere. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Aftalens område </P>  \r\n\r\n<P>Denne aftale omfatter medarbejdere omfattet af de ovennævnte cirkulærer,  \r\n\r\n aftaler og overenskomster om pensionering for ikke-pensionssikrede  \r\n\r\n overenskomstansatte under Statsansattes Kartel, under Tjenestemænds- og  \r\n\r\n Overenskomstansattes Kartel og under Statstjenestemændenes  \r\n\r\n Centralorganisation II, der </P>  \r\n\r\n<P>- <B>enten</B> er omfattet af funktionærloven <B>eller</B> er omfattet af  \r\n\r\n en overenskomst/aftale, som indeholder en bestemmelse om  \r\n\r\n fratrædelsesgodtgørelse, og </P>  \r\n\r\n<P>- er optaget i pensionsordningen efter det fyldte 50. år. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Ret til fratrædelsesgodtgørelse </P>  \r\n\r\n<P>Ansatte, der i henhold til § 1 er omfattet af denne aftale, og som ved  \r\n\r\n fratræden får udbetalt alderspension fra pensionsordningen, bevarer ret til  \r\n\r\n<B>fratrædelsesgodtgørelse</B> i henhold til funktionærlovens § 2a, stk. 1,  \r\n\r\n jf. stk 3, eller i henhold til bestemmelser i aftaler og overenskomster om  \r\n\r\n fratrædelsesgodtgørelse. </P>  \r\n\r\n<P> Stk. 2. Det er en forudsætning for udbetaling af fratrædelsesgodtgørelse  \r\n\r\n efter stk. 1, at pågældende fratræder efter det fyldte 60. år, men inden det  \r\n\r\n fyldte 67. år. </P>  \r\n\r\n<P> Stk. 3. Fratrædelsesgodtgørelsen udbetales efter ansøgning, jf. § 4. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Beregning af fratrædelsesgodtgørelse </P>  \r\n\r\n<P>Hvis pensionen udbetales som en løbende pension, modregnes et beløb  \r\n\r\n svarende til den løbende pension for det antal måneder,  \r\n\r\n fratrædelsesgodtgørelsen svarer til. </P>  \r\n\r\n<P> Stk. 2. Hvis pensionen udbetales som en sum modregnes summen i  \r\n\r\n fratrædelsesgodtgørelsen. </P>  \r\n\r\n<P> Stk. 3. Hvis summen overstiger fratrædelsesgodtgørelsen, udbetales  \r\n\r\n fratrædelsesgodtgørelsen ikke. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ansøgning om fratrædelsesgodtgørelse </P>  \r\n\r\n<P>Det påhviler den ansatte inden sin fratræden at søge  \r\n\r\n ansættelsesmyndigheden om fratrædelsesgodtgørelse og ved skrivelse fra den  \r\n\r\n pågældende pensionsordning at dokumentere </P>  \r\n\r\n</DIV>  \r\n\r\n<P CLASS=PUNKT> <B>1.</B> optagelse i pensionsordningen efter det fyldte 50.  \r\n\r\n år, </P>  \r\n\r\n<P CLASS=PUNKT> <B>2.</B> størrelsen af en løbende pensionsydelse og </P>  \r\n\r\n<P CLASS=PUNKT> <B>3.</B> størrelsen af en eventuel engangssum. </P>  \r\n\r\n<P> Stk. 2. Fratrædelsesgodtgørelsen afregnes snarest muligt, efter at  \r\n\r\n ansættelsesmyndigheden har modtaget den nævnte dokumentation. </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ikrafttræden og overgangsbestemmelser </P>  \r\n\r\n<P>Denne aftale træder i kraft 1. april 1991. </P>  \r\n\r\n<P> Stk. 2. For medarbejdere, der fra aftalens ikrafttræden og frem til  \r\n\r\n dennes udsendelse er berettiget til fratrædelsesgodtgørelse, gælder  \r\n\r\n tidsfristen i § 4, stk. 1, ikke. </P>  \r\n\r\n<P> Stk. 3. Aftalen gælder i 10 år fra ikrafttrædelsesdatoen, hvorefter den  \r\n\r\n bortfalder uden videre. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>København, den 24. oktober 1991 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Statsansattes Kartel Finansministeriet  \r\n\r\n</P>  \r\n\r\n<P CLASS=MINISTER ALIGN=RIGHT>P.M.V. </P>  \r\n\r\n<P>Ove Hygum E.B. Niels Paludan </P>  \r\n\r\n<P>Overenskomstansattes </P>  \r\n\r\n<P>Centralorganisation </P>  \r\n\r\n<P>Finn Busse Jensen </P>  \r\n\r\n<P>Statstjenestemændenes </P>  \r\n\r\n<P>Centralorganisation II </P>  \r\n\r\n<P>Bjørn Wikkelsøe Jensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Udsendt som APD.nr. 16/92 </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19920616109"
        },
        {
            "displayName": "Entydig dokumentidentifikation",
            "displayValue": "CM015315"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "26/07/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "6161"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "27/02/1992"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Administrations- og Personaledepartementet, 3 Forhandlingskontor"
        },
        {
            "displayName": "Ressortministeriets journalnummer",
            "displayValue": "APD. j.nr. 3.kt. 1991-535/095-2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}