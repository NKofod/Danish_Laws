{
    "id": 74175,
    "title": "Cirkulære om den praktiske gennemførelse af folkeskolens afsluttende skriftlige prøver m.v. (Til alle amtsråd, kommunalbestyrelser, Skoledirektionen i København, alle skolekommissioner, skolenævn, lærerråd, ledere af kommunale folkeskoler,    statsøvelsesskoler, friskoler, private grundskoler, grundskolekursus samt andre skoler, kursus, institutioner m.v, som afholder folkeskolens afsluttende prøver) ",
    "documentTypeId": "140",
    "isSagsforlobPeriodValid": false,
    "shortName": "CIR nr 195 af 24/11/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om den praktiske gennemførelse af  \r\n\r\n folkeskolens afsluttende skriftlige prøver m.v. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n Skoledirektionen i København, </P>  \r\n\r\n<P CLASS=TITEL-KOMMENTAR ALIGN=CENTER>alle skolekommissioner, skolenævn,  \r\n\r\n lærerråd, ledere af kommunale </P>  \r\n\r\n<P CLASS=TITEL-KOMMENTAR ALIGN=CENTER>folkeskoler, statsøvelsesskoler,  \r\n\r\n friskoler, private grundskoler, </P>  \r\n\r\n<P CLASS=TITEL-KOMMENTAR ALIGN=CENTER>grundskolekursus samt andre skoler,  \r\n\r\n kursus, institutioner m.v, som </P>  \r\n\r\n<P CLASS=TITEL-KOMMENTAR ALIGN=CENTER>afholder folkeskolens afsluttende  \r\n\r\n prøver) </P>  \r\n\r\n<BR>  \r\n\r\n<P>I henhold til § 14 i Undervisningsministeriets bekendtgørelse nr. 750 af  \r\n\r\n 12. november 1987 om folkeskolens afsluttende prøver m.v. fastsættes  \r\n\r\n følgende: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Lederen af skolen/kurset har ansvaret for  \r\n\r\n prøvernes rette forløb. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Det fornødne antal eksemplarer af hvert  \r\n\r\n opgavesæt tilsendes skolen/kurset fra Direktoratet for Folkeskolen og  \r\n\r\n Seminarier m.v. i forseglet konvolut. Hver opgavekonvolut er forsynet med  \r\n\r\n påskrift om prøvetermin, prøvens og opgavens art, eksemplarernes antal samt  \r\n\r\n ugedag, dato og klokkeslæt for den pågældende prøve. De forseglede  \r\n\r\n opgavekonvolutter fremsendes som anbefalet forsendelse. </P>  \r\n\r\n<P CLASS=STK> <I>Stk. 2. </I> Lederen af skolen/kurset skal straks efter  \r\n\r\n modtagelsen åbne forsendelsen og - sammen med de lærere, der skal føre elever  \r\n\r\n til prøve - sikre sig, at det fornødne antal opgavekonvolutter er til stede.  \r\n\r\n Er dette ikke tilfældet, skal direktoratet straks underrettes telefonisk  \r\n\r\n herom. </P>  \r\n\r\n<P CLASS=STK> <I>Stk. 3. </I> De enkelte opgavekonvolutter må ikke åbnes før  \r\n\r\n det tidspunkt, der er fastsat for prøvens afholdelse, jf. dog § 11, stk. 2.  \r\n\r\n</P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Lederen af skolen/kurset skal sørge for, at de  \r\n\r\n tilsynshavende før prøven er blevet gjort bekendt med bestemmelserne i dette  \r\n\r\n cirkulære. Eleverne skal før prøven gøres bekendt med bestemmelserne i § 6,  \r\n\r\n stk. 2 og 4, § 7, § 9, § 11, stk. 1, § 12, § 13 samt § 14 i dette cirkulære  \r\n\r\n og med bestemmelserne i § 11 og § 37, stk. 3 i Undervisningsministeriets  \r\n\r\n bekendtgørelse nr. 750 af 12. november 1987. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Ved de skriftlige prøver må alene de  \r\n\r\n tilsynshavende og lederen af skolen/kurset (eller dennes stedfortræder) få  \r\n\r\n adgang til prøvelokalet, jf. dog § 11, stk. 2 og § 15. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Ved de skriftlige prøver skal der i hvert  \r\n\r\n prøvelokale være mindst 2 tilsynshavende. Er der i et lokale over 20, men  \r\n\r\n ikke over 40 elever, skal der være 3 tilsynshavende. Er der over 40, men ikke  \r\n\r\n over 60 elever, skal der være 4 tilsynshavende og så fremdeles. </P>  \r\n\r\n<P CLASS=STK> <I>Stk. 2. </I> De tilsynshavende skal så vidt muligt udvælges  \r\n\r\n blandt lærerne ved skolen/kurset. Dog må ingen lærer føre tilsyn med elever,  \r\n\r\n som han har undervist på det pågældende klassetrin i det fag, i hvilket der  \r\n\r\n er skriftlig prøve. </P>  \r\n\r\n<P CLASS=STK> <I>Stk. 3. </I> De tilsynshavende skal være fordelt i lokalet.  \r\n\r\n De må ikke foretage sig noget, som kan bortlede deres opmærksomhed fra  \r\n\r\n eleverne eller virke forstyrrende for disse, som f.eks. læsning, skrivning,  \r\n\r\n håndarbejde eller samtale. De tilsynshavende må ikke meddele eleverne nogen  \r\n\r\n oplysning vedrørende opgaven. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> I lokaler, hvor der afholdes skriftlige prøver,  \r\n\r\n må der ikke være plancher m.v., der kan vejlede eleverne. </P>  \r\n\r\n<P CLASS=STK> <I>Stk. 2. </I> Lokalet åbnes 10 minutter før det klokkeslæt,  \r\n\r\n der er fastsat for prøvens begyndelse. Alle tilsynshavende skal da være til  \r\n\r\n stede for at anvise eleverne deres pladser. Hver plads skal være forsynet med  \r\n\r\n elevens navn og nummer i henhold til karakterlisten, jf. § 10, stk. 3. </P>  \r\n\r\n<P CLASS=STK> <I>Stk. 3. </I> Eleverne skal i prøvelokalet sidde i en sådan  \r\n\r\n indbyrdes afstand, at de ikke har mulighed for at nå hinanden. </P>  \r\n\r\n<P CLASS=STK> <I>Stk. 4. </I> Der må ikke ryges i prøvelokalet. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Eleven medbringer selv skrivemateriel. De  \r\n\r\n tilsynshavende udleverer papir til kladde og indskrivning. Papiret skal være  \r\n\r\n af format A 4. Ved prøven i færdighedsregning udleveres kun kladdepapir, idet  \r\n\r\n facit anføres på opgavearket. </P>  \r\n\r\n<P CLASS=STK> <I>Stk. 2. </I> Bortset fra de tilladte hjælpemidler må  \r\n\r\n eleverne ikke i prøvelokalet medbringe bøger, papir eller optegnelser af  \r\n\r\n nogen art, mapper, tasker m.v. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Inden prøvens begyndelse skal lederen (eller  \r\n\r\n dennes stedfortræder) læse højt for eleverne, hvad der er anført på  \r\n\r\n opgavekonvolutten om prøvens og opgavens art, ugedag, dato og klokkeslæt. På  \r\n\r\n det fastsatte tidspunkt åbnes opgavekonvolutten, og de tilsynshavende giver  \r\n\r\n hver elev et eksemplar af opgavesættet med eventuelle bilag. De  \r\n\r\n tilsynshavende kontrollerer herefter, at hver enkelt elev har fået det  \r\n\r\n nødvendige materiale. </P>  \r\n\r\n<P CLASS=STK> <I>Stk. 2. </I> De overskydende eksemplarer af opgavesættene  \r\n\r\n opbevares i lokalet til prøvens afslutning. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Opgavesættene må ikke bringes uden for lokalet,  \r\n\r\n så længe prøven varer. Dog kan lederen (eller dennes stedfortræder) bringe  \r\n\r\n opgavesæt fra et lokale til et andet, hvis der er behov for det. </P>  \r\n\r\n<P CLASS=STK> <I>Stk. 2. </I> Ønsker en elev at henvende sig til en af de  \r\n\r\n tilsynshavende, må det ske stilfærdigt ved at give tegn. </P>  \r\n\r\n<P CLASS=STK> <I>Stk. 3. </I> Under prøven må eleverne ikke henvende sig til  \r\n\r\n hinanden hverken ved ord eller tegn. </P>  \r\n\r\n<P CLASS=STK> <I>Stk. 4. </I> Det udleverede papir, jf. § 7, skal ligge fladt  \r\n\r\n på bordet og må ikke deles i mindre stykker. Eleven skal straks ved  \r\n\r\n udleveringen forsyne forsiden af hvert enkelt stykke af det udleverede papir  \r\n\r\n med sit navn og nummer ifølge karakterlisten, jf. § 10, stk. 3. </P>  \r\n\r\n<P CLASS=STK> <I>Stk. 5. </I> Opgavebesvarelsen - bortset fra prøven i  \r\n\r\n maskinskrivning - skal udfærdiges med holdbar håndskrift, jf. dog § 13 og §  \r\n\r\n 14. </P>  \r\n\r\n<P CLASS=STK> <I>Stk. 6. </I> Eleven må normalt ikke forlade lokalet, før  \r\n\r\n besvarelsen er afleveret. Er det imidlertid nødvendigt for en elev at forlade  \r\n\r\n lokalet under prøven, skal det ske under ledsagelse af en af de  \r\n\r\n tilsynshavende. Bortset fra sygdomstilfælde må kun een elev ad gangen forlade  \r\n\r\n lokalet. </P>  \r\n\r\n<P CLASS=STK> <I>Stk. 7. </I> Ved prøver med en varighed på 3 eller 4 timer  \r\n\r\n meddeler en af de tilsynshavende eleverne hvor lang tid, der er tilbage af  \r\n\r\n prøvetiden, når der resterer 1 time, 1/2 time samt 10 minutter. </P>  \r\n\r\n<P CLASS=STK> <I>Stk. 8. </I> Prøvens varighed må ikke strække sig ud over  \r\n\r\n det fastsatte sluttidspunkt. </P>  \r\n\r\n<P CLASS=STK> <I>Stk. 9. </I> Når eleven afleverer sin besvarelse, skal den  \r\n\r\n på forsiden være mærket med navn på skolen/kurset, prøvens og opgavens art,  \r\n\r\n klasse/hold og elevens egenhændigt skrevne navn samt elevens nummer ifølge  \r\n\r\n karakterlisten, jf. § 10, stk. 3. </P>  \r\n\r\n<P CLASS=STK> <I>Stk. 10. </I> Kladden skal afleveres sammen med besvarelsen.  \r\n\r\n Opgavesættet kan beholdes af eleven, forudsat at prøvetiden er udløbet, jf.  \r\n\r\n stk. 1. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved afleveringen skal en af de tilsynshavende  \r\n\r\n skrive sit navn på forsiden af hver enkelt besvarelse med eventuelle bilag.  \r\n\r\n</P>  \r\n\r\n<P CLASS=STK> <I>Stk. 2. </I> Når alle elever har afleveret besvarelser og  \r\n\r\n kladder, lægger de tilsynshavende besvarelserne og kladderne - hver for sig -  \r\n\r\n i nummerorden og afleverer dem til lederen af skolen/kurset (eller dennes  \r\n\r\n stedfortræder). </P>  \r\n\r\n<P CLASS=STK> <I>Stk. 3. </I> Besvarelserne lægges sammen med en liste med  \r\n\r\n navn og nummer på eleverne (karakterliste) i en kraftig konvolut af passende  \r\n\r\n størrelse. Uden på konvolutten noteres skolens/kursets navn, prøvens og  \r\n\r\n opgavens art, klasse/hold samt antallet af besvarelser. Derefter indpakkes  \r\n\r\n konvolutten (konvolutterne) forsvarligt og sendes straks som anbefalet  \r\n\r\n forsendelse til censor. Kladden medsendes kun til censor i de tilfælde, hvor  \r\n\r\n skolen har fået direktoratets tilladelse i henhold til prøvebekendtgørelsens  \r\n\r\n § 37, stk. 3. </P>  \r\n\r\n<P CLASS=STK> <I>Stk. 4. </I> Når censor har afsluttet bedømmelsen, jf.  \r\n\r\n prøvebekendtgørelsens § 37, stk. 4, sendes besvarelserne tilbage til  \r\n\r\n skolen/kurset som anbefalet forsendelse. Karakterlisten medsendes i lukket  \r\n\r\n konvolut. Der lægges kun een karakterliste i hver konvolut, og konvolutten  \r\n\r\n mærkes med prøvens og opgavens art samt klasse/hold. Læreren i faget  \r\n\r\n afleverer efter bedømmelsen af besvarelserne sin karakterliste til lederen af  \r\n\r\n skolen/kurset. Denne åbner derefter konvolutten med censors karakterliste,  \r\n\r\n giver censors liste til læreren og sender lærerens liste til censor. Censor  \r\n\r\n og lærer underskriver listerne og returnerer dem snarest til lederen. Er der  \r\n\r\n karakterer, om hvilke den ene af parterne ønsker forhandling med den anden,  \r\n\r\n anføres dette tillige med en kort begrundelse herfor på listen. Ved mundtlig  \r\n\r\n forhandling skal forhandlingsresultatet underskrives af både lærer og censor.  \r\n\r\n</P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Ved prøven i dansk, retstavning, skal eleverne,  \r\n\r\n inden der dikteres, orienteres om retstavningsprøvens form i overensstemmelse  \r\n\r\n med vejledningen på lærerarket for den pågældende opgave. </P>  \r\n\r\n<P CLASS=STK> <I>Stk. 2. </I> Umiddelbart inden prøven i retstavning  \r\n\r\n begynder, åbnes konvolutten med lærerark, således at den, der skal diktere,  \r\n\r\n kan gennemse instruktionen og teksten på lærerarket. Lederen af skolen/kurset  \r\n\r\n bestemmer, hvem der skal diktere. Det bør normalt være læreren i faget. En af  \r\n\r\n de tilsynshavende skal kontrollere, at der dikteres rigtigt. Den, der  \r\n\r\n dikterer, er ikke tilsynshavende. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Ved prøven i dansk, skriftlig fremstilling,  \r\n\r\n skal opgavernes overskrifter oplæses for eleverne umiddelbart efter, at  \r\n\r\n opgavesættene er udleveret til eleverne. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Ved prøven i færdighedsregning kan besvarelsen  \r\n\r\n udfærdiges med blyant. </P>  \r\n\r\n<P CLASS=STK> <I>Stk. 2. </I> Ved prøven i problemregning ved folkeskolens  \r\n\r\n afgangsprøve og ved den skriftlige del af prøven i regning/matematik ved  \r\n\r\n folkeskolens udvidede afgangsprøve kan tegninger og geometriske  \r\n\r\n konstruktioner udføres med blyant. Ligeledes kan besvarelsen på svarark  \r\n\r\n udfærdiges med blyant. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Ved prøven i fremmedsprog kan besvarelsen af  \r\n\r\n cloze-prøven udfærdiges med blyant. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Ved prøven i maskinskrivning er læreren i faget  \r\n\r\n til rådighed i lokalet under prøven. Læreren er ikke tilsynshavende, men  \r\n\r\n igangsætter og afslutter prøvens enkelte dele. Umiddelbart før prøven  \r\n\r\n afprøver eleven sin maskine. Hvis der under selve prøven opstår fejl ved en  \r\n\r\n maskine, afgør skolens/kursets leder, om eleven skal have lejlighed til at  \r\n\r\n skrive den pågældende del af prøven om. </P>  \r\n\r\n<P CLASS=STK> <I>Stk. 2. </I> Om nødvendigt kan prøven afvikles i hold.  \r\n\r\n Opgavesættene må ikke bringes uden for lokalet, før prøven er afviklet for  \r\n\r\n alle skolens/kursets hold. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Cirkulæret træder i kraft den 1. januar 1988.  \r\n\r\n Samtidig ophæves cirkulære af 15. februar 1978 om den praktiske gennemførelse  \r\n\r\n af folkeskolens afsluttende skriftlige prøver m.v. </P>  \r\n\r\n<P> <I>Undervisningsministeriet,</I>  </P>  \r\n\r\n<P> <I>Direktoratet for Folkeskolen</I>  </P>  \r\n\r\n<P> <I>og Seminarier m.v., den 24. november 1987</I>  </P>  \r\n\r\n<P>P.d.v. </P>  \r\n\r\n<P>RUBI CARDEL GERTSEN </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/1988"
        },
        {
            "displayName": "Accession",
            "displayValue": "C19870019509"
        },
        {
            "displayName": "Entydig dokumentidentifikation",
            "displayValue": "CM033379"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "15/06/2000"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "195"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "24/11/1987"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsministeriet, DFS, j .nr.08-31-21/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}