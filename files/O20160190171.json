{
    "id": 196396,
    "title": "Opfølgning til 2016-19. DRs betaling af journalisters bøder, sagsomkostninger mv.",
    "documentTypeId": "310",
    "isSagsforlobPeriodValid": true,
    "shortName": "FOU nr 2016.1901",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n</table><div class=\"bjelke\">Den fulde tekst</div><p class=\"Titel2\">Opfølgning til 2016-19. DRs betaling af journalisters bøder, sagsomkostninger mv.</p>\r\n<p>Jeg modtog herefter brev af 15. september 2016 fra DR, hvor DR skrev, at DR ville indsætte en introduktion i sine retningslinjer, der overordnet beskrev den redaktionelle ansvarsfordeling og proces i DR.</p>\r\n<p>\r\n</p>\r\n<p>DR skrev videre, at udgangspunktet for al programproduktion i DR er, at såvel DR som DRs journalister overholder lovgivningen, og at det derfor også er det implicitte udgangspunkt for DRs etiske retningslinjer. I forlængelse af min udtalelse havde DR dog besluttet at fremhæve dette udgangspunkt, således at det fremgik eksplicit af DRs etiske retningslinjer.</p>\r\n<p>\r\n</p>\r\n<p>DR ville herefter indsætte bl.a. følgende i sine etiske retningslinjer:</p>\r\n<p>\r\n</p>\r\n<p>\r\n   <span class=\"Bold\">”Strafbare eller retsstridige handlinger eller medvirken hertil</span>\r\n</p>\r\n<p>DRs programvirksomhed skal udøves indenfor gældende lovgivning, herunder Den Europæiske Menneskerettighedskonvention.</p>\r\n<p>\r\n</p>\r\n<p>Det må derfor aldrig være en bevidst strategi for DR og/eller DRs medarbejdere at begå eller medvirke til strafbare eller retsstridige handlinger. På den anden side bør DR og/eller DRs medarbejdere ikke afstå fra at foretage handlinger af frygt for at overtræde f.eks. straffeloven, når handlingerne vel at mærke er tilstrækkeligt begrundet i f.eks. beskyttelsen af journalistisk arbejde i medfør af Den Europæiske Menneskerettighedskonvention.</p>\r\n<p>\r\n</p>\r\n<p>…</p>\r\n<p>\r\n</p>\r\n<p>DR vil som udgangspunkt friholde DRs medarbejdere for bøder, erstatning/godtgørelse og sagsomkostninger for forhold begået som led i medarbejderens udførelse af journalistisk virksomhed for DR (forhold, der ikke har direkte tilknytning til DRs journalistiske virksomhed, er undtaget, fx er parkeringsafgifter/bøder og fartbøder undtaget).</p>\r\n<p>\r\n</p>\r\n<p>DR kan vælge at afvise at friholde en medarbejder, hvis vedkommende har handlet uden for de adfærdsnormer, der generelt gælder for journalister. Det samme gælder, hvis handlingen for den pågældende må fremtræde som uacceptabel adfærd, hvis der er handlet i strid med ledelsens instrukser, eller hvis medarbejderen har gjort sig skyldig i svigagtige forhold. ”</p>\r\n<p>\r\n</p>\r\n<p>Jeg har efterfølgende ved opslag på DRs hjemmeside konstateret, at DRs etiske retningslinjer er blevet opdateret i overensstemmelse hermed.</p>\r\n<p>\r\n</p>\r\n<p>Jeg modtog endvidere brev af 16. september 2016 fra kulturministeren. Ministeren skrev, at han tog min udtalelse til efterretning. Han skrev bl.a. også, at det var hans umiddelbare opfattelse, at der med bestemmelsen i radio- og fjernsynslovens § 15, stk. 1, og forarbejderne hertil fra lovgivers side var fastlagt en tilstrækkelig generel hjemmel for DR til at disponere inden for sin økonomiske ramme. I den forbindelse fandt ministeren det ikke umiddelbart hensigtsmæssigt, at der i radio- og fjernsynsloven blev indsat en særlig hjemmel, der forholdt sig til spørgsmålet om DRs anvendelse af licensmidler til friholdelse af medarbejdere for beløb, der var pålagt i anledning af strafbare eller i øvrigt retsstridige handlinger.</p>\r\n<p>\r\n</p>\r\n<p>Kulturministeren orienterede samtidig Folketingets Retsudvalg og Folketingets Kulturudvalg om sin opfattelse ved en kopi af ministerens brev af 16. september 2016.</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/12/2017"
        },
        {
            "displayName": "Accession",
            "displayValue": "O20160190171"
        },
        {
            "displayName": "Entydig dokumentidentifikation",
            "displayValue": "AX020791"
        },
        {
            "displayName": "Dato for førstegangsindlæggelse",
            "displayValue": "08/12/2017"
        },
        {
            "displayName": "Dato for indlæggelse",
            "displayValue": "08/12/2017"
        },
        {
            "displayName": "Dokumenttype",
            "displayValue": "Opfølgning til udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "1901"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Kulturministeriet"
        }
    ],
    "pdfLink": {
        "isPdfAvailable": true
    },
    "documentFobTagGroup": [
        {
            "tag": "Krav til hjemmelsgrundlaget",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Fortolkning",
            "parents": [
                "Forvaltningsret",
                "Almindelige emner",
                "Hjemmelsspørgsmål"
            ]
        },
        {
            "tag": "Radio og fjernsyn",
            "parents": [
                "Presse og radio (Ophavsret, se immaterialret 1)"
            ]
        },
        {
            "tag": "Andre spørgsmål",
            "parents": [
                "Strafferet",
                "Sanktioner"
            ]
        },
        {
            "tag": "Andre spørgsmål",
            "parents": [
                "Erstatning uden for kontraktforhold",
                "Generelle spørgsmål vedrørende erstatningskrav"
            ]
        }
    ],
    "hasFobTags": true
}