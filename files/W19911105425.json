{
    "id": 35750,
    "title": "Produktion af plastsygesikringsbeviser i udlandet, dansk jurisdiktion (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 11054 af 24/04/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtrykt alvorlige betænkeligheder ved en eventuel produktion af  \r\n\r\n plastsygesikringsbeviser i udlandet på basis af Det Centrale Personregister,  \r\n\r\n idet CPR registeret må anses for omfattet af reglerne i lov om offentlige  \r\n\r\n myndigheders registre § 12, stk. 3, om, at der for registre, der indeholder  \r\n\r\n oplysninger af særlig interesse for fremmede magter, skal træffes  \r\n\r\n foranstaltninger, der muliggør bortskaffelse eller tilintetgørelse i tilfælde  \r\n\r\n af krig eller lignende forhold. Endvidere udtalt, at tilsynet ikke vil have  \r\n\r\n indvendinger imod, at et udenlandsk firma deltager i produktionen af  \r\n\r\n plastsygesikringsbeviser, såfremt fremstillingen foregår her i landet, og  \r\n\r\n således er undergivet dansk jurisdiktion, og der i øvrigt bliver truffet de  \r\n\r\n fornødne foranstaltninger til sikring af, at oplysningerne ikke overføres til  \r\n\r\n udlandet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Produktion af plastsygesikringsbeviser i  \r\n\r\n udlandet, dansk jurisdiktion (* 1) </H1>  \r\n\r\n<P></P>  \r\n\r\n<BR>  \r\n\r\n<P> Indenrigsministeriet, Afdelingen for Personregistrering, (nu  \r\n\r\n  CPR-kontoret) orienterede i beretningsåret Registertilsynet om  \r\n\r\n  Amtsrådsforeningens EF-udbud af produktion af plastsygesikringsbeviser til  \r\n\r\n hele Danmarks befolkning. Der blev efterfølgende afholdt møde mellem  \r\n\r\n Registertilsynet,  Indenrigsministeriet, Finansministeriet, Administrations-  \r\n\r\n  og  Personaledepartementet og Sundhedsministeriet om dette spørgsmål. </P>  \r\n\r\n<P>Det fremgik af sagen, at Amtsrådsforeningen i Danmark i henhold til rådets  \r\n\r\n direktiv af 21. december 1977 om samordning af fremgangsmåderne ved  \r\n\r\n offentlige indkøb, som ændret ved rådets direktiv af 22. marts 1988, ved  \r\n\r\n bekendtgørelse optrykt i Supplement til De Europæiske Fællesskabers Tidende,  \r\n\r\n offentligt havde udbudt produktion af plastsygesikringsbeviser. </P>  \r\n\r\n<P>Det fremgik af udbudsmaterialet, at udbuddet omfattede levering af ca. 4,1  \r\n\r\n mio. plastsygesikringsbeviser færdigkuverteret til levering amtsvis i  \r\n\r\n perioden 1. oktober 1991 til 1. oktober 1992 samt successiv udskiftning af  \r\n\r\n allerede udsendte beviser i en 5-årig periode omfattende ca. 4,6 mio.  \r\n\r\n beviser. Der ville således i alt være tale om levering af ca. 8,7  \r\n\r\n mio.plastsygesikringsbeviser eller ca. 10,7 mio.  \r\n\r\n plastsygesikringsbeviser,såfremt planer om at ændre lovgivningen til også at  \r\n\r\n omfatte udstedelse af sygesikringsbeviser til 0-16 årige blev gennemført.  \r\n\r\n Plastsygesikringsbeviserne skulle fremstilles på baggrund af et magnetbånd,  \r\n\r\n der indeholdt de data, der skulle præges og kodes på plastkortene.  \r\n\r\n Magnetbåndene skulle stilles til rådighed af den ordregivende myndighed.  \r\n\r\n Foruden levering til producenten af magnetbånd fra den ordregivende myndighed  \r\n\r\n skulle der endvidere udleveres en papirkopi (kontrolliste) af de data, der  \r\n\r\n skulle påføres plastkortene. </P>  \r\n\r\n<P>Det fremgik endvidere af udbudsmaterialet, at produktion og levering af  \r\n\r\n plastsygesikringsbeviser skulle følge sikkerhedsprocedurer svarende til  \r\n\r\n forskrifter for Det fælleskommunale Sygesikringssystem samt  \r\n\r\n sikkerhedsforskrifter for edb-registre med personoplysninger, der behandles  \r\n\r\n eller opbevares på I/S  \r\n\r\n  Datacentralen af 1959, Kommunedata I/S, Århus Kommunes  Edb-central  \r\n\r\n samt Københavns Kommunes Edb-central. Det fremgik endvidere, at et af  \r\n\r\n kriterierne for valg af leverandør ville være leverandørens mulighed for at  \r\n\r\n følge de foreskrevne standarder og sikkerhedsforskrifter. </P>  \r\n\r\n<P>Endelig fremgik det af en udarbejdet snitfladebeskrivelse, at  \r\n\r\n oplysningerne til brug for produktionen af plastsygesikringsbeviserne skulle  \r\n\r\n udtrækkes fra Det fælleskommunale Sygesikringssystem og Det Centrale  \r\n\r\n Personregister. </P>  \r\n\r\n<P>Sagen blev behandlet på et møde i Registerrådet, og Registertilsynet  \r\n\r\n udtalte i den anledning, at det fremgår af lov om offentlige myndigheders  \r\n\r\n registre § 12, stk. 3, at for registre, der indeholder oplysninger af særlig  \r\n\r\n interesse for fremmede magter, skal der træffes foranstaltninger, der  \r\n\r\n muliggør bortskaffelse eller tilintetgørelse i tilfælde af krig eller  \r\n\r\n lignende forhold. </P>  \r\n\r\n<P>Af bemærkningerne til lovforslagets § 11, stk. 3, (nu lovens § 12, stk.  \r\n\r\n 3), fremgår bl.a., at bestemmelsen omfatter de registre, som en  \r\n\r\n besættelsesmagt eller en magt, der har erobret en del af landet, vil have  \r\n\r\n særlig interesse i, bl.a. for dermed hurtigt og effektivt at kunne overtage  \r\n\r\n den almindelige administration. Derfor vil navnlig de større landsdækkende  \r\n\r\n administrative systemer, som f.eks. Det Centrale Personregister og  \r\n\r\n kildeskattesystemet, være omfattet af stk. 3. </P>  \r\n\r\n<P>Registertilsynet måtte på denne baggrund nære alvorlige betænkeligheder  \r\n\r\n ved en eventuel produktion af plastsygesikringsbeviser i udlandet på basis af  \r\n\r\n Det Centrale Personregister, idet registeret må anses for omfattet af lov om  \r\n\r\n offentlige myndigheders registre § 12, stk. 3, hvorefter der skal træffes  \r\n\r\n foranstaltninger, der muliggør bortskaffelse eller tilintetgørelse i tilfælde  \r\n\r\n af krig eller lignende forhold. </P>  \r\n\r\n<P>Registertilsynet henledte i den forbindelse opmærksomheden på ovennævnte  \r\n\r\n indkøbsdirektivs artikel 2, pkt. 1, litra c, hvorefter leveringer, der  \r\n\r\n erklæres hemmelige, eller hvis gennemførelse må ledsages af særlige  \r\n\r\n sikkerhedsforanstaltninger i overensstemmelse med gældende love eller  \r\n\r\n administrative forskrifter i den pågældende medlemsstat, eller når  \r\n\r\n beskyttelsen af væsentlige sikkerhedsinteresser i denne stat kræver det, ikke  \r\n\r\n omfattes af direktivet. </P>  \r\n\r\n<P>Registertilsynet udtalte endvidere, at tilsynet ikke ville have  \r\n\r\n indvendinger imod, at et udenlandsk firma deltager i produktionen af  \r\n\r\n plastsygesikringsbeviser, såfremt fremstillingen foregår her i landet, og  \r\n\r\n således er undergivet dansk jurisdiktion, og der i øvrigt bliver truffet de  \r\n\r\n fornødne foranstaltninger til sikring af, at oplysningerne ikke overføres til  \r\n\r\n udlandet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Registertilsynets Årsberetning 1991 side 71. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911105425"
        },
        {
            "displayName": "Entydig dokumentidentifikation",
            "displayValue": "CA003685"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11054"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "24/04/1991"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1991-301-059"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}