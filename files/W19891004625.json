{
    "id": 38124,
    "title": "Afgrænsning mellem forsikring og vedligeholdelsesabonnement. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10046 af 26/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Afgrænsning mellem forsikring og vedligeholdelsesabonnement. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgrænsning mellem forsikring og  \r\n\r\n vedligeholdelsesabonnement. </H1>  \r\n\r\n<P></P>  \r\n\r\n<BR>  \r\n\r\n<P>Et interessentskab tegnede abonnementskontrakter, hvorefter selskabet mod  \r\n\r\n et fast årligt vederlag påtog sig at udskifte en beboelsesejendoms  \r\n\r\n vinduesruder. Finanstilsynet meddelte selskabet, at tegning af sådanne  \r\n\r\n abonnementskontrakter var forsikringsvirksomhed, og pålagde selskabet at  \r\n\r\n afvikle virksomheden, således at forsikringsrisikoen blev afdækket i et  \r\n\r\n registreret forsikringsselskab. </P>  \r\n\r\n<P>Over for Erhvervsankenævnet gjorde selskabet gældende, at der ikke var  \r\n\r\n tale om en forsikring men om et vedligeholdelsesabonnement. </P>  \r\n\r\n<P>Finanstilsynet udtalte i sin redegørelse til ankenævnet bl.a.: </P>  \r\n\r\n<P>&#187;Lov om forsikringsvirksomhed indeholder ikke nogen definition af  \r\n\r\n forsikringsvirksomhed, og en sådan definition findes heller ikke i  \r\n\r\n lovgivningen i øvrigt. En forsikringsaftale karakteriseres dog i praksis som  \r\n\r\n en aftale om overtagelse (mod vederlag) af risikoen ved økonomisk tab ved en  \r\n\r\n uvis begivenheds indtræden (udeblivelse). Det er endvidere en betingelse, at  \r\n\r\n vederlaget kan beregnes statistisk. </P>  \r\n\r\n<P>Med henblik på at afgrænse forsikringsvirksomhed overfor  \r\n\r\n abonnementsvirksomhed lægges vægt på, at abonnementsvirksomhed ikke går ud på  \r\n\r\n at overtage risikoen for uvisse begivenheders indtræden, men derimod på at  \r\n\r\n overtage risikoen for skaders indtræden som følge af slitage. </P>  \r\n\r\n<P>Der består endvidere forskel mellem abonnementsvirksomhed og  \r\n\r\n forsikringsvirksomhed i måden, hvorpå skaden genoprettes. Ved  \r\n\r\n abonnementskontrakter sker genoprettelse af tabet ved en ydelse i andet end  \r\n\r\n penge, medens forsikringsydelsen i forsikringsvirksomhed erlægges som kontant  \r\n\r\n erstatning. Dog accepteres netop ved etablering af en glasforsikringspolice,  \r\n\r\n at genopretning af tabet sker ved naturalopfyldelse, d.v.s. isætning af ny  \r\n\r\n rude.&#171; </P>  \r\n\r\n<P>Finanstilsynet anførte endvidere, at selskabet ifølge  \r\n\r\n abonnementskontrakterne påtager sig at afholde udgifterne ved at udskifte  \r\n\r\n itugåede vinduesruder. Reparationer af karme, der er tæret af råd, rust eller  \r\n\r\n lignende, er efter kontrakterne ikke omfattet af abonnementet. Da  \r\n\r\n vinduesruder hovedsagelig påføres skade ved uvisse begivenheders indtræden og  \r\n\r\n ikke som følge af slitage, fastholdt Finanstilsynet, at selskabets virksomhed  \r\n\r\n består i at dække udgifter, der opstår ved hændelige skader, og derfor må  \r\n\r\n betegnes som forsikring. </P>  \r\n\r\n<P>Ankenævnet tiltrådte af de grunde, som Finanstilsynet havde anført, at  \r\n\r\n klagerens virksomhed måtte betragtes som forsikringsvirksomhed. Udøvelse af  \r\n\r\n forsikringsvirksomhed kræver efter lov om forsikringsvirksomhed en koncession  \r\n\r\n fra Finanstilsynet, men selskabet ville ikke kunne få en sådan koncession,  \r\n\r\n allerede fordi forsikringsvirksomhed efter loven ikke kan drives af et  \r\n\r\n interessentskab. Ankenævnet kunne derfor tiltræde, at Finanstilsynet havde  \r\n\r\n pålagt selskabet at afvikle sin virksomhed og stadfæstede den påklagede  \r\n\r\n afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891004625"
        },
        {
            "displayName": "Entydig dokumentidentifikation",
            "displayValue": "CA006059"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10046"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "26/10/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "88-55.419"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}