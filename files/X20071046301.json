{
    "id": 116506,
    "title": "Uddannelsesniveau, typograf, grafisk designer, anvendt uddannelsen inden for de sidste 5 år, befordringstilskud",
    "documentTypeId": "230",
    "isSagsforlobPeriodValid": true,
    "shortName": "AFG nr 10463 af 20/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Uddannelsesniveau, typograf, grafisk designer, anvendt uddannelsen inden for de sidste 5 år, befordringstilskud</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem søgte om VEU-godtgørelse og befordringstilskud under deltagelse i AMU-kurser i perioden 8. januar til 23. februar 2007.</div>\r\n        </p>\r\n        <p class=\"Tekst2\">\r\n          <div>Af ansøgningsskema fremgik, at medlemmet var uddannet grafonom/grafisk designer, og at han havde anvendt uddannelsen inden for de sidste 5 år. Medlemmets stillingsbetegnelse var Grafisk Projektleder.</div>\r\n        </p>\r\n        <p class=\"Tekst2\">\r\n          <div>A-kassen gav afslag på VEU-godtgørelse og befordringstilskud under henvisning til, at medlemmets uddannelsesniveau ikke er omfattet af målgruppen for VEU-godtgørelse. Det var vurderingen, at medlemmets uddannelsesniveau oversteg erhvervsuddannelserne, idet adgangskravene til grafisk designer var en gymnasial eksamen eller en grafisk erhvervsuddannelse. Det er endvidere a-kassens vurdering, at medlemmets nuværende beskæftigelse som grafisk projektleder var opnået på baggrund af medlemmets uddannelse.</div>\r\n        </p>\r\n        <p class=\"Tekst2\">\r\n          <div>Medlemmet klagede over afslaget og henviste til, at han tog uddannelsen som grafisk designer på specialstudiet, der var en håndværksmæssig uddannelse i perioden 1971-73. Optagelse på uddannelsen krævede ikke særlige forudsætninger, men ansøgere skulle til en optagelsesprøve. Medlemmet anførte, at han ikke siden 1992 havde arbejdet som grafisk designer. Medlemmet var uddannet som typograf i perioden 1966-71, og det var typografuddannelsen medlemmet anvendte i sit nuværende arbejde med styring af produktionen.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet var berettiget til VEU-godtgørelse og befordringstilskud under deltagelse i AMU-kurserne. Da medlemmet ikke var berettiget til VEU-godtgørelse havde arbejdsgiver således heller ikke ret til refusion.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at uddannelsen grafisk designer/grafonom overstiger niveauet for erhvervsuddannelser. Det var uddannelsesniveauet i dag, der er afgørende for om en ansøger er omfattet af personkredsen, der er berettiget til VEU-godtgørelse. Uddannelsen til grafisk designer/grafonom er afløst af uddannelsen Professionsbachelor i grafisk kommunikation. Adgangskravet til uddannelsen er enten en gymnasial eksamen eller en grafisk erhvervsuddannelse samt bestået optagelsesprøve.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet måtte anses for at gøre brug af sin uddannelsesmæssige baggrund i sit nuværende arbejde som grafisk projektleder.</div>\r\n        </p>\r\n        <p class=\"Tekst2\">\r\n          <div>Der blev lagt vægt på, at medlemmet havde kunnet anvende de kompetencer som han havde erhvervet sig i forbindelse med uddannelsen som grafisk designer. I uddannelsen havde medlemmet tilegnet sig kompetencer i form af bl.a. udformning af grafisk design samt styring af processen med udvikling af produkter frem til det endelige resultat.</div>\r\n        </p>\r\n        <p class=\"Tekst2\">\r\n          <div>Det var ankenævnets vurdering, at medlemmet anvendte ovennævnte kompetencer i hans nuværende arbejde som grafisk projektleder.</div>\r\n        </p>\r\n        <p class=\"Tekst2\">\r\n          <div>Ankenævnet fandt derfor, at medlemmets nuværende beskæftigelse var opnået på grundlag af hans uddannelse som grafisk designer/grafonom.</div>\r\n        </p>\r\n        <p class=\"Tekst2\">\r\n          <div>Ankenævnet fandt på denne baggrund, at medlemmet ikke var berettiget til VEU-godtgørelse og befordringstilskud, og virksomheden var som følge heraf ikke berettiget til lønrefusion.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således a-kassens afgørelser.</div>\r\n        </p>\r\n      </div>\r\n      <p class=\"Tekst\">Ankenævnet har behandlet Deres klage på møde den 19. september 2007.</p>\r\n      <p class=\"Tekst\">Nævnet traf denne</p>\r\n      <p class=\"Tekst\">A F G Ø R E L S E</p>\r\n      <p class=\"Tekst\">De er ikke berettiget til voksen- og efteruddannelsesgodtgørelse (VEU-godtgørelse) og befordringstilskud i forbindelse med Deres deltagelse i AMU-kurserne: ”Redigering og manipulation, Grafisk design, IKA, Flatbed scanning af s/h og farve, Komprimering og arkivering af billeder, billedbehandling af s/h billeder, Packshots optagelse af packshots, 4 farve billedredigering/korrekt., Enkle grafikopgaver-Illustrationsteknik, Grafisk produktion – design af små produkter, Farvelægning og farver-illustrationsteknik, Konvertering til vektor, Arkivering af grafik, Grafiks produktionfremstilling af små prod., Klargøring til tryk og 4 farve korr., Skriftbrug, typografik og æstetik, Brug af billeder og farver-Grafisk Design, Idéudvikling-Grafisk Design, Målgruppe og Budskab-Grafisk Design, Grafisk Design-Strategi og medievalg samt Fremstilling af PDG filer grafisk workflow” afholdt i perioden 8. januar til 23. februar 2007.</p>\r\n      <p class=\"Tekst\">Da De ikke er berettiget til VEU-godtgørelse har Deres arbejdsgiver således heller ikke ret til refusion.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Efter reglerne er det en betingelse for at opnå VEU-godtgørelse under kursusdeltagelse, at ansøgeren ikke har en erhvervsrettet uddannelse, der med hensyn til niveau og varighed overstiger erhvervsuddannelse, medmindre uddannelsen ikke har været anvendt inden for de sidste 5 år.</p>\r\n      <p class=\"Tekst\">Personer der deltager i arbejdsmarkedsuddannelser og enkeltfag, der er optaget i en fælles kompetencebeskrivelse, har normalt ret til dækning af udgifter til befordring, hvis deres daglige transport mellem bopæl og uddannelsessted og retur er mere end 24 km.</p>\r\n      <p class=\"Tekst\">Det er en betingelse for at opnå befordringstilskud, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"Tekst\">Ankenævnet har lagt til grund, at det af ansøgningsskemaet fremgår, at De er uddannet grafonom, og at De har anvendt Deres uddannelse inden for de sidste 5 år, og at Deres stillingsbetegnelse er grafisk projektleder.</p>\r\n      <p class=\"Tekst\">Ifølge Deres egne oplysninger gennemførte De uddannelsen som grafisk designer i perioden 1971 til 1973. De gennemførte uddannelsen på specialstudiet, der er en håndværksmæssig uddannelse. De oplyser videre, at De er uddannet typograf i perioden 1966 til 1971, og at det er typografuddannelsen, som De har brugt i de sidste 15 år, og ikke Deres designuddannelse.</p>\r\n      <p class=\"Tekst\">Den 23. august 2007 har De telefonisk oplyst til sekretariatet for Arbejdsmarkedets Ankenævn, at man efter endt uddannelse som grafisk designer på specialestudiet kaldte sig grafonom. Optagelse på uddannelsen til grafisk designer krævede ikke særlige forudsætninger, men ansøgere til uddannelsen skulle til en optagelsesprøve. Som typograf var De beskæftiget med at sætte tekster. De har ikke yderligere uddannelser. I Deres nuværende arbejde er De beskæftiget med styringen af produktionen.</p>\r\n      <p class=\"Tekst\">Ankenævnet har lagt vægt på, at De er uddannet grafisk designer/grafonom, der i niveau overstiger erhvervsuddannelser. De er derfor som udgangspunkt ikke omfattet af personkredsen, der kan få VEU-godtgørelse.</p>\r\n      <p class=\"Tekst\">Det bemærkes i den forbindelse, at det er uddannelsesniveauet i dag, der er afgørende for om en ansøger er omfattet af personkredsen, der er berettiget til VEU-godtgørelse. Uddannelsen til grafisk designer/grafonom er afløst af uddannelsen Professionsbachelor i grafisk kommunikation. Adgangskravet til uddannelsen er enten en gymnasial eksamen eller en grafisk erhvervsuddannelse samt bestået optagelsesprøve.</p>\r\n      <p class=\"Tekst\">Deres ret til VEU-godtgørelse er derfor betinget af, at De ikke har haft beskæftigelse inden for uddannelsens område de sidste 5 år.</p>\r\n      <p class=\"Tekst\">Ankenævnet finder, at De må anses for at gøre brug af Deres uddannelsesmæssige baggrund i Deres nuværende arbejde som grafisk projektleder.</p>\r\n      <p class=\"Tekst\">Ankenævnet har lagt vægt på, at De har kunnet anvende de kompetencer som De har erhvervet Dem i forbindelse med uddannelsen som grafisk designer/grafonom. I uddannelsen til grafisk designer har De tilegnet Dem kompetencer i form af bl.a. udformning af grafisk design samt styring af processen med udvikling af produkter frem til det endelige resultat.</p>\r\n      <p class=\"Tekst\">Det er ankenævnets vurdering, at De anvender ovennævnte kompetencer i Deres nuværende arbejde som grafisk projektleder.</p>\r\n      <p class=\"Tekst\">Ankenævnet finder derfor, at Deres nuværende beskæftigelse er opnået på grundlag af Deres uddannelse som grafisk designer/grafonom.</p>\r\n      <p class=\"Tekst\">På baggrund af ovenstående finder nævnet herefter, at De ikke er berettiget til VEU-godtgørelse og befordringstilskud, og virksomheden er som følge heraf ikke berettiget til lønrefusion.</p>\r\n      <p class=\"Tekst\">Ankenævnet tiltræder således a-kassens afgørelser af 20. februar 2007 og 8. maj 2007.</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 1, § 2, stk. 1 og 2, § 3, stk. 1, nr. 1, § 4, stk. 1, 3 og 6 og § 9 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005,</p>\r\n        <p class=\"Liste1\"><span class=\"Liste1Nr\">–</span> § 1, stk. 1 og 2, nr. 1, § 2, stk. 1, § 4 og § 14, stk. 1 i bekendtgørelse nr. 494 af 14. juni 2005 om godtgørelse ved deltagelse i voksen- og efteruddannelse,</p>\r\n        <p class=\"Liste1\"><span class=\"Liste1Nr\">–</span> § 21, stk. 1 og 2 i lov nr. 446 af 10. juni 2003 om arbejdsmarkedsuddannelser m.v., og</p>\r\n        <p class=\"Liste1\"><span class=\"Liste1Nr\">–</span> § 1, stk. 1-2 samt § 2, stk. 1-2 i bekendtgørelse nr. 495 af 16. juni 2005 om tilskud til befordring ved deltagelse i arbejdsmarkedsuddannelser og enkeltfag optaget i en fælles kompetencebeskrivelse.</p>\r\n      </p>\r\n      <p class=\"Tekst\">Sagen er afgjort på grundlag af de akter, som ankenævnet har modtaget fra a-kassen samt sekretariatets kontorrapporter af 23. august 2007 og 30. august 2007.</p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">A-kasse</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005:</span></p>\r\n      <p class=\"Tekst\">Kapitel 1</p>\r\n      <p class=\"Tekst\"><span class=\"Italic\">Formål og område</span></p>\r\n      <p class=\"Tekst\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"Tekst\"><span class=\"Bold\">§ 2.</span> Den personkreds, der kan opnå ydelser efter § 1, omfatter</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 2.</span> Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"Tekst\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 9 nævnte forløb udløser tilskud efter lov om åben uddannelse (erhvervsrettet voksenuddannelse) m.v.:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Tekst\">…</p>\r\n      <p class=\"Tekst\">Kapitel 2</p>\r\n      <p class=\"Tekst\"><span class=\"Italic\">Godtgørelse</span></p>\r\n      <p class=\"Tekst\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"Tekst\"><span class=\"Italic\">Stk. 2.</span> Der kan ikke opnås godtgørelse efter stk. 1 i følgende tilfælde:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Hvis der er ret til løn fra en arbejdsgiver under uddannelsen som følge af en uddannelsesaftale, indgået i henhold til lov.</p>\r\n        <p class=\"Liste1\"><span class=\"Liste1Nr\">2)</span> Hvis der er adgang til at opnå godtgørelse fra andre godtgørelsesordninger.</p>\r\n      </p>\r\n      <p class=\"Tekst\"><span class=\"Italic\">Stk. 3.</span> Godtgørelsen udgør ved fuldtidsundervisning pr. undervisningsuge et beløb svarende til dagpengenes højeste beløb for en uge, jf. § 47 i lov om arbejdsløshedsforsikring m.v.</p>\r\n      <p class=\"Tekst\"><span class=\"Italic\">Stk. 4.</span> Ved deltidsundervisning beregnes godtgørelsen i forhold til antallet af undervisningstimer.</p>\r\n      <p class=\"Tekst\"><span class=\"Italic\">Stk. 5.</span> For deltagere, der har et delvist tab af indtægt eller arbejdsmulighed, nedsættes godtgørelsen forholdsmæssigt. Det er en betingelse for at oppebære godtgørelse, at deltagerens tab af indtægt eller arbejdsmulighed vedrører den pågældende beskæftigelse.</p>\r\n      <p class=\"Tekst\"><span class=\"Italic\">Stk. 6.</span> Undervisningsministeren kan fastsætte nærmere regler om godtgørelse.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse:</span></p>\r\n      <p class=\"Tekst\">Kapitel 1</p>\r\n      <p class=\"Tekst\"><span class=\"Italic\">Uddannelser, hvortil der kan opnås godtgørelse</span></p>\r\n      <p class=\"Tekst\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.</p>\r\n      <p class=\"Tekst\"><span class=\"Italic\">Stk. 2.</span> Erhvervsrettet voksen- og efteruddannelse, jf. stk. 1, er:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Tekst\">…</p>\r\n      <p class=\"Tekst\">Kapitel 2</p>\r\n      <p class=\"Tekst\"><span class=\"Italic\">Personkredsen</span></p>\r\n      <p class=\"Tekst\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende, jf. dog § 3, og</p>\r\n        <p class=\"Liste1\"><span class=\"Liste1Nr\">3)</span> ledige, som er berettigede til dagpenge efter § 55 i lov om arbejdsløshedsforsikring m.v., og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> er fyldt 25 år, og som befinder sig inden for de første 12 måneders sammenlagt ledighed og efter eget valg deltager i uddannelse, der er nævnt i § 1, stk. 2, nr. 1-7, dog højst i en periode på 6 uger, eller</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 4.</span> Det er en betingelse for at opnå godtgørelse efter denne bekendtgørelse, at deltageren</p>\r\n      <p>\r\n        <p class=\"Liste1\"><span class=\"Liste1Nr\">1)</span> alene har en uddannelse ud over en almen skoleuddannelse til og med gymnasialt niveau,</p>\r\n        <p class=\"Liste1\"><span class=\"Liste1Nr\">2)</span> har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser,</p>\r\n        <p class=\"Liste1\"><span class=\"Liste1Nr\">3)</span> har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller</p>\r\n        <p class=\"Liste1\"><span class=\"Liste1Nr\">4)</span> har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne. Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.</p>\r\n      <p class=\"Tekst\"><span class=\"Italic\">Stk. 3.</span> Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 14.</span> Arbejdsgivere, der efter aftale med deltageren udbetaler sædvanlig løn under uddannelsen, har ret til refusion. Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan ikke være højere end den løn, arbejdsgiveren udbetaler.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Lov nr. 446 af 10. juni 2003 om arbejdsmarkedsuddannelser m.v.:</span></p>\r\n      <p class=\"Tekst\"><span class=\"Bold\">§ 21.</span> Beskæftigede lønmodtagere, selvstændige erhvervsdrivende og ledige med ret til selvvalgt uddannelse samt personer, der hverken er berettigede til dagpenge eller ydelser efter lov om arbejdsløshedsforsikring m.v. eller modtager kontanthjælp eller starthjælp efter lov om aktiv socialpolitik eller introduktionsydelse efter lov om integration af udlændinge i Danmark, kan opnå tilskud til kost og logi ved indkvartering og til dækning af udgifter til befordring ved deltagelse i arbejdsmarkedsuddannelser og enkeltfag, der er optaget i en fælles kompetencebeskrivelse.</p>\r\n      <p class=\"Tekst\"><span class=\"Italic\">Stk. 2</span>. Det er en betingelse for at opnå ydelse efter stk. 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Bekendtgørelse nr. 495 af 16. juni 2005 om tilskud til befordring ved deltagelse i arbejdsmarkedsuddannelser og enkeltfag optaget i en fælles kompetencebeskrivelse:</span></p>\r\n      <p class=\"Tekst\"><span class=\"Bold\">§ 1.</span> Deltagere, der opfylder betingelserne i § 21 i lov om arbejdsmarkedsuddannelser m.v. har ret til befordringstilskud, hvis deres daglige transport mellem bopæl i Danmark og uddannelsessted og retur er mere end 24 km.</p>\r\n      <p class=\"Tekst\"><span class=\"Italic\">Stk. 2.</span> Tilskuddet til deltagere, der er i beskæftigelse under uddannelsen, er 1,02 kr. pr. kilometer (4. juli 2005) regnet fra deltagerens bopæl til uddannelsesstedet. For andre deltagere er tilskuddet 1,85 kr. pr. kilometer.…</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 2.</span> Styrelsen for Statens Uddannelsesstøtte (SUstyrelsen) har det overordnede ansvar for administrationen af tilskud til befordring ved deltagelse i arbejdsmarkedsuddannelser og enkeltfag optaget i en fælles kompetencebeskrivelse og foretager udbetaling af tilskud til befordring til deltagere, der ikke er medlemmer af en arbejdsløshedskasse, jf. stk. 3.</p>\r\n      <p class=\"Tekst\"><span class=\"Italic\">Stk. 2.</span> Tilskud til befordring af deltagere, der er medlemmer af en arbejdsløshedskasse, administreres af arbejdsløshedskassen.</p>\r\n      <p class=\"Tekst\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071046301"
        },
        {
            "displayName": "Entydig dokumentidentifikation",
            "displayValue": "BE002826"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10463"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "20/09/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5300030-07 + 5300043-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}