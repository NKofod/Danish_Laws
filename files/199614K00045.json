{
    "id": 108291,
    "title": "1996 BTL 45   BETÆNKNING OVER FORSLAG TIL LOV OM ÆNDRING AF LOV OM NATURBESKYTTELSE OG   LOV OM RÅSTOFFER (ÆNDRING AF KLAGEREGLER)    NR L 45 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 45",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 45 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om naturbeskyttelse og  \r\n\r\n lov om råstoffer (Ændring af klageregler) <BR>  \r\n\r\n Nr L 45 1996-97, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19961211 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til miljø- og energiministeren, som denne har </P>  \r\n\r\n<P>besvaret skriftligt. </P>  \r\n\r\n<P>Nogle af udvalgets spørgsmål til miljø- og energiministeren og dennes svar  \r\n\r\n herpå er optrykt som bilag til betænkningen. </P>  \r\n\r\n<P>Der er af miljø- og energiministeren stillet ændringsforslag, hvorom  \r\n\r\n henvises til de ledsagende bemærkninger. </P>  \r\n\r\n<P>Herefter indstiller <I>udvalget</I> lovforslaget til <I>vedtagelse</I> med  \r\n\r\n de af miljø- og energiministeren stillede ændringsforslag. </P>  \r\n\r\n<P>Et mindretal inden for flertallet (Det Konservative Folkepartis medlemmer  \r\n\r\n af udvalget) ønsker at gøre opmærksom på, at mindretallet under første  \r\n\r\n behandlingen gav udtryk for, at der var behov for at se på, om call  \r\n\r\n in-bestemmelserne bør revideres. Efter drøftelser i udvalget foretrækker Det  \r\n\r\n Konservative Folkeparti at fremsætte et selvstændigt forslag herom. </P>  \r\n\r\n<P>ÆndringsforslagAf <I>miljø- og energiministeren,</I> tiltrådt af  \r\n\r\n<I>udvalget:</I>  </P>  \r\n\r\n<P>Til § 1 <B>1)</B> Det under <I>nr. 1</I> foreslåede <I>§ 78, stk. 5, 2.  \r\n\r\n pkt.,</I> affattes således: </P>  \r\n\r\n<P>&#187;Miljø- og energiministeren kan bestemme, at sådanne afgørelser kan  \r\n\r\n påklages til Naturklagenævnet, eller at sådanne afgørelser ikke kan påklages  \r\n\r\n til anden administrativ myndighed.&#171; </P>  \r\n\r\n<P> <B>2)</B> I det under <I>nr. 2</I> foreslåede <I>§ 81, stk. 3,</I> ændres  \r\n\r\n &#187;efter naturbeskyttelsesloven&#171; til: &#187;efter loven&#171;. </P>  \r\n\r\n<P>Til § 2 <B>3)</B> I det under <I>nr. 2</I> foreslåede <I>§ 14, stk. 1,</I>  \r\n\r\n ændres &#187;efter råstofloven&#171; til: &#187;efter loven&#171;. </P>  \r\n\r\n<P>Til § 3 <B>4)</B> I <I>stk. 1</I> ændres &#187;den 1. januar 1998.&#171;  \r\n\r\n til: &#187;den 1. juli 1997.&#171; </P>  \r\n\r\n<P>Bemærkninger </P>  \r\n\r\n<P>Til nr. 1, 2 og 3 Der er alene tale om redaktionelle ændringer. </P>  \r\n\r\n<P>Til nr. 4 Miljø- og energiministeren har i et svar til udvalget  \r\n\r\n tilkendegivet, at hvis lovforslaget vedtages inden nytår eller umiddelbart  \r\n\r\n efter årsskiftet, vil det være forsvarligt at lade loven træde i kraft den 1.  \r\n\r\n juli 1997. </P>  \r\n\r\n<P>Martin Glerup (S) Helen Beim (S) Dorte Dinesen (S) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bent Hindrup Andersen (EL) Sonja Albrink (CD) Hans Christian Schmidt (V)  \r\n\r\n Hanne Severinsen (V) Peter Hansen-Nord (V) Jens Vibjerg (V) Niels Jørgen  \r\n\r\n Langkilde (KF) Gitte Seeberg (KF) Jens Jørgensen (KF) Aage Brusgaard (FP)</I>  \r\n\r\n nfmd. </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til miljø- og energiministeren og dennes svar  \r\n\r\n herpå </P>  \r\n\r\n<P> <I>Spørgsmål 8:</I>  </P>  \r\n\r\n<P>&#187;Hvem skønner, om Naturklagenævnets formand kan træffe afgørelser på  \r\n\r\n nævnets vegne?&#187; </P>  \r\n\r\n<P> <I>Svar:</I>  </P>  \r\n\r\n<P>Det er i første omgang formanden selv, der skønner, om klagen ud fra  \r\n\r\n lovens kriterier bør behandles som nævnssag. Formanden træffer afgørelsen på  \r\n\r\n nævnets vegne, hvilket betyder, at formanden ikke imod nævnets opfattelse kan  \r\n\r\n behandle sager som formandssager. De nærmere regler for nævnets arbejde  \r\n\r\n fastsættes i nævnets forretningsorden. Som anført i bemærkningerne til  \r\n\r\n lovforslagets § 1, nr. 2, vil det i forretningsordenen, der fastsættes af  \r\n\r\n miljø- og energiministeren, blive bestemt, at nævnet kan forlange en klage  \r\n\r\n forelagt til nævnets afgørelse, indtil formanden har afsendt afgørelsen i  \r\n\r\n klagesagen. Det vil endvidere efter forretningsordenen påhvile formanden at  \r\n\r\n give nævnet oplysning om alle modtagne klager efter de 2 love. </P>  \r\n\r\n<P>Den foreslåede bestemmelse svarer til bestemmelsen i planlovens § 58, stk.  \r\n\r\n 2, der trådte i kraft 1.1.93. Om nævnets procedurer for planlovssagerne  \r\n\r\n oplyser formanden, at når en klage efter planloven er indkommet til  \r\n\r\n Naturklagenævnets sekretariat, foretager nævnsformanden (eller en  \r\n\r\n viceformand) en vurdering af, om sagen bør forelægges for nævnet, eller om  \r\n\r\n sagen vil kunne afgøres af formanden på nævnets vegne. Der udarbejdes i denne  \r\n\r\n forbindelse et skema, der beskriver sagens parter og genstand, og hvoraf  \r\n\r\n fremgår formandens vurdering af, om sagen bør behandles som nævnssag eller  \r\n\r\n formandssag. Disse skemaer sendes til nævnsmedlemmerne. Efter praksis afgøres  \r\n\r\n sagen som nævnssag, såfremt blot et enkelt af nævnets medlemmer anmoder  \r\n\r\n herom. </P>  \r\n\r\n<P> <I>Spørgsmål 9:</I>  </P>  \r\n\r\n<P>&#187;Hvad er ministerens holdning til følgende ændring af § 14, stk. 1,  \r\n\r\n og § 81, stk. 3, &#187;Naturklagenævnets formand kan på nævnets vegne træffe  \r\n\r\n afgørelse i klager efter (. . .), når klagen af nævnet ikke skønnes at  \r\n\r\n indeholde spørgsmål af væsentlig interesse i forhold til lovens  \r\n\r\n formål&#171;.' </P>  \r\n\r\n<P> <I>Svar:</I>  </P>  \r\n\r\n<P>Den foreslåede formulering indeholder 2 ændringer i forhold til det  \r\n\r\n foreliggende lovforslag: </P>  \r\n\r\n<P>1. Det foreslås præciseret, at det er <I>nævnet,</I> der skønner, om en  \r\n\r\n konkret klagesag har et sådant indhold, at sagen kan afgøres af  \r\n\r\n nævnsformanden på nævnets vegne. </P>  \r\n\r\n<P>2. Kun sager, der ikke skønnes at indeholde spørgsmål af væsentlig  \r\n\r\n interesse (cf. lovforslaget: meget væsentlig), kan afgøres af nævnsformanden  \r\n\r\n på nævnets vegne. </P>  \r\n\r\n<P>Ad 1 </P>  \r\n\r\n<P>Naturklagenævnet vil med den foreslåede lovændring være klagemyndighed for  \r\n\r\n sager efter planloven, skovloven, råstofloven og naturbeskyttelsesloven. Det  \r\n\r\n store antal klagesager (hen imod 2.000 årligt) umuliggør en egentlig  \r\n\r\n nævnsbehandling af samtlige sager, ligesom en egentlig nævnsbehandling af  \r\n\r\n spørgsmålet, om en konkret klagesag kan afgøres af formanden, vil være en  \r\n\r\n forsinkende faktor. </P>  \r\n\r\n<P>Den foreslåede bestemmelse svarer som nævnt til bestemmelsen i planlovens  \r\n\r\n § 58, stk. 2, der trådte i kraft 1.1.93. Naturklagenævnets formand oplyser,  \r\n\r\n at denne formandskompetence ham bekendt ikke har givet anledning til  \r\n\r\n problemer i forhold til nævnsmedlemmerne. </P>  \r\n\r\n<P>Nævnets formand træffer afgørelse på nævnets vegne, og som nævnt i  \r\n\r\n spørgsmål 8 betyder det, at formanden ikke imod nævnets opfattelse kan  \r\n\r\n behandle sager som formandssager. Nævnet fastlægger gennem sine afgørelser en  \r\n\r\n praksis, der er bindende for formanden i tilsvarende sager. Nævnet  \r\n\r\n forudsættes endvidere at udstikke generelle retningslinjer for behandlingen  \r\n\r\n af forskellige sagstyper. </P>  \r\n\r\n<P>Henset til ovenstående finder jeg det ikke hensigtsmæssigt at ændre den  \r\n\r\n valgte formulering i lovforslaget som foreslået, idet jeg går ud fra, at man  \r\n\r\n med ændringen ønsker at sikre, at det i hvert tilfælde beror på en  \r\n\r\n nævnsbeslutning, om en klagesag kan afgøres af formanden. </P>  \r\n\r\n<P>Ad 2 </P>  \r\n\r\n<P>Efter min opfattelse kan det virke forvirrende og give anledning til  \r\n\r\n fortolkningstvivl, hvis der ikke anvendes enslydende formuleringer i  \r\n\r\n planloven, skovloven, råstofloven og naturbeskyttelsesloven. Jeg finder  \r\n\r\n derfor, at formuleringen i lovforslaget klart er at foretrække. </P>  \r\n\r\n<P> <I>Spørgsmål 11:</I>  </P>  \r\n\r\n<P>&#187;Ministeren bedes kommentere Naturklagenævnets formands høringssvar  \r\n\r\n af 1. oktober 1996, jf. bilag 1.&#171; </P>  \r\n\r\n<P> <I>Svar:</I>  </P>  \r\n\r\n<P>I sit høringssvar berører Naturklagenævnets formand 3 spørgsmål: </P>  \r\n\r\n<P>1. Teknisk-faglig rådgivning af Naturklagenævnet. </P>  \r\n\r\n<P>2. Ressourcebehovet i Naturklagenævnet som følge af ændringslovforslaget.  \r\n\r\n</P>  \r\n\r\n<P>3. Nævnets procedurer m.v. </P>  \r\n\r\n<P>Ad 1. Teknisk-faglig rådgivning af Naturklagenævnet </P>  \r\n\r\n<P>Af udkast til lovbemærkningerne, som blev sendt til høring, fremgik, at  \r\n\r\n Naturklagenævnet primært indhenter faglige udtalelser fra Skov- og  \r\n\r\n Naturstyrelsen. Naturklagenævnets formand fandt det ikke i overensstemmelse  \r\n\r\n med Naturklagenævnets uafhængige stilling at forudsætte dette og ønskede  \r\n\r\n lovbemærkningerne ændret, således at nævnet er helt frit stillet ved  \r\n\r\n afgørelsen af, hvorfra der i de enkelte sager skal indhentes sagkyndige  \r\n\r\n udtalelser. </P>  \r\n\r\n<P>Jeg kan oplyse, at udkastet til lovbemærkningerne blev ændret i  \r\n\r\n overensstemmelse hermed. I det fremlagte lovforslag anføres således i  \r\n\r\n lovbemærkningerne, at Naturklagenævnet efter behov indhenter faglige  \r\n\r\n udtalelser fra Skov- og Naturstyrelsen og andre institutioner m.v. med  \r\n\r\n relevant fagkundskab (side 4, 1. spalte, 5. afsnit). Der er i den forbindelse  \r\n\r\n nævnt en række institutioner m.v. </P>  \r\n\r\n<P>Ad 2. Ressourcebehovet i Naturklagenævnet som følge af  \r\n\r\n ændringslovforslaget </P>  \r\n\r\n<P>Naturklagenævnets formand understreger, at sekretariatets ressourcebehov  \r\n\r\n løbende bør vurderes. </P>  \r\n\r\n<P>Jeg kan oplyse, at ressourcebehovet er opgjort i lyset af de ressourcer,  \r\n\r\n Skov- og Naturstyrelsen i dag bruger på de typer sager, som nævnet overtager.  \r\n\r\n Jeg er enig i, at sekretariatets ressourcebehov løbende vurderes. </P>  \r\n\r\n<P>Ad 3. Nævnets sagsgange, procedurer m.v. </P>  \r\n\r\n<P>Naturklagenævnets formand redegør i sit høringssvar for nævnets sagsgange,  \r\n\r\n procedure m.v. </P>  \r\n\r\n<P>Jeg har ingen bemærkninger hertil. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/1997"
        },
        {
            "displayName": "Accession",
            "displayValue": "199614K00045"
        },
        {
            "displayName": "Entydig dokumentidentifikation",
            "displayValue": "CL007480"
        },
        {
            "displayName": "Dato for førstegangsindlæggelse",
            "displayValue": "14/01/1997"
        },
        {
            "displayName": "Dato for indlæggelse",
            "displayValue": "14/01/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "45"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}