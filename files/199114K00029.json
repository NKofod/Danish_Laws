{
    "id": 109323,
    "title": "1991 BTL 29   BETÆNKNING OVER FORSLAG TIL LOV OM ÆNDRING AF LOV OM ARBEJDSFORMIDLING OG   ARBEJDSLØSHEDSFORSIKRING M.V. (EFTERLØN)    NR L 29 1991-92, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1991/1 BTL 29",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 29 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om arbejdsformidling og  \r\n\r\n arbejdsløshedsforsikring m.v. (Efterløn) <BR>  \r\n\r\n Nr L 29 1991-92, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19911217 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til arbejdsministeren, som denne har besvaret </P>  \r\n\r\n<P>skriftligt. Aftale af 3. december 1991 mellem Socialdemokratiet, Det </P>  \r\n\r\n<P>Konservative Folkeparti, Venstre, Socialistisk Folkeparti, </P>  \r\n\r\n<P>Centrum-Demokraterne, Det Radikale Venstre og Kristeligt Folkeparti </P>  \r\n\r\n<P>om ydelser til arbejdsløshedskassemedlemmer og et af udvalgets </P>  \r\n\r\n<P>spørgsmål og arbejdsministerens besvarelse heraf er optrykt som </P>  \r\n\r\n<P>bilag til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Arbejdsløshedskassernes Samvirke, </P>  \r\n\r\n<P>Assurandør-Societetet, </P>  \r\n\r\n<P>Dansk Arbejdsgiverforening, </P>  \r\n\r\n<P>Finansrådet, </P>  \r\n\r\n<P>Jens Ingvald Hamre, København, </P>  \r\n\r\n<P>Ledernes Hovedorganisation, </P>  \r\n\r\n<P>Ove Poulsen, Frederiksberg, og </P>  \r\n\r\n<P>Ældre Sagen. </P>  \r\n\r\n<P>Der er af arbejdsministeren og af et mindretal stillet ændringsforslag,  \r\n\r\n hvorom henvises til de ledsagende bemærkninger. </P>  \r\n\r\n<P>Under udvalgsarbejdet har spørgsmålet om, hvorledes personer med  \r\n\r\n borgerligt ombud kan optages i en arbejdsløshedskasse, været drøftet. </P>  \r\n\r\n<P>Af tidsmæssige grunde har det ikke været muligt at indarbejde et  \r\n\r\n ændringsforslag til lovforslaget, jf. arbejdsministerens besvarelse af  \r\n\r\n udvalgets spørgsmål 5. Udvalget er enigt om, at dette problem kan løses i  \r\n\r\n begyndelsen af 1992. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Fremskridtspartiets medlem) lovforslaget til <I>vedtagelse</I> med de af  \r\n\r\n arbejdsministeren stillede ændringsforslag. </P>  \r\n\r\n<P>Et mindretal inden for flertallet (Centrum-Demokraternes medlem af  \r\n\r\n udvalget) kan tilslutte sig lovforslaget med de ændringsforslag, der er  \r\n\r\n stillet af arbejdsministeren. Mindretallet beklager dog, at der ikke kunne  \r\n\r\n skabes enighed om en forhøjelse af efterlønsalderen til 62 år. Mindretallet  \r\n\r\n finder af ældrepolitiske grunde, at en sådan forhøjelse ville være fornuftig,  \r\n\r\n idet færre ældre ville føle sig &#187;presset&#171; ud af arbejdsmarkedet.  \r\n\r\n Mindretallet finder det til gengæld glædeligt, at 55-59-årige langtidsledige  \r\n\r\n nu får mulighed for at vælge overgangsydelse i stedet for jobtilbud, der ofte  \r\n\r\n føles utilfredsstillende for de pågældende. </P>  \r\n\r\n<P>Et <I>mindretal</I> (Fremskridtspartiets medlem af udvalget) vil redegøre  \r\n\r\n for sin stilling til lovforslaget og de af arbejdsministeren stillede  \r\n\r\n ændringsforslag ved 2. behandling. </P>  \r\n\r\n<P>Mindretallet synes principielt ikke, at efterlønsordningen er nogen god  \r\n\r\n ide, da den er et udslag af en forfejlet beskæftigelsespolitik. Nu er  \r\n\r\n efterlønnen imidlertid indtil videre en realitet, og i dette lys har  \r\n\r\n mindretallet deltaget aktivt i forhandlingerne om ændringer, hvis sigte  \r\n\r\n væsentligst har været at finde en ordning for de langtidsledige 55-59-årige,  \r\n\r\n så disse frivilligt kan vælge en overgangsydelse på nedsat sats (80 pct.) og  \r\n\r\n derved undgå arbejdstilbud m.v. </P>  \r\n\r\n<P>Når mindretallet ikke har tilsluttet sig forliget, hænger det bl.a. sammen  \r\n\r\n med, at forligspartierne har bestemt, at der tidligst efter den 1. oktober  \r\n\r\n 1994 kan fremsættes forslag om ændring i den nuværende efterlønsalder på 60  \r\n\r\n år. </P>  \r\n\r\n<P>Mindretallet finder ikke, at denne binding er acceptabel, da der meget vel  \r\n\r\n kan opstå en gunstig beskæftigelsessituation, hvor der er brug for yderligere  \r\n\r\n arbejdskraft. Derfor vil mindretallet være frit stillet med hensyn til at  \r\n\r\n kunne fremsætte forslag om ændring i alderen for efterløn, eventuelt helt at  \r\n\r\n ophæve efterlønsordningen. </P>  \r\n\r\n<P>Ændringsforslag </P>  \r\n\r\n<P>Af <I>arbejdsministeren,</I> tiltrådt af et <I>flertal</I> (udvalget med  \r\n\r\n undtagelse af FP): </P>  \r\n\r\n<P>Til titlen </P>  \r\n\r\n<P> <B>1)</B> Undertitlen affattes således: </P>  \r\n\r\n<P>&#187;(Efterløn og overgangsydelse)&#187;. </P>  \r\n\r\n<P>Til § 1 </P>  \r\n\r\n<P> <B>2)</B> Før nr. 1 indsættes som nyt nummer: </P>  \r\n\r\n<P> <B>&#187;01.</B>  <I>§ 43, stk. 4,</I> affattes således: </P>  \r\n\r\n<P> <I>&#187;Stk. 4.</I> Medlemmer, der modtager efterløn eller  \r\n\r\n overgangsydelse, bevarer medlemskab af kassen uanset bestemmelserne i stk. 1  \r\n\r\n og stk. 2.&#171;&#187; </P>  \r\n\r\n<P> <B>3)</B> Den under <I>nr. 1</I> foreslåede affattelse af <I>§ 75 a</I>  \r\n\r\n ændres til: </P>  \r\n\r\n<P> <B>&#187;§ 75 a.</B> Efterløn ydes efter ansøgning til ældre medlemmer,  \r\n\r\n der forlader arbejdslivet før det fyldte 67. år, hvad enten tilbagetrædelsen  \r\n\r\n sker fra beskæftigelse, overgangsydelse eller ledighed. </P>  \r\n\r\n<P> <I>Stk. 2.</I> Et medlem, der driver selvstændig erhvervsvirksomhed, kan  \r\n\r\n først overgå til efterløn, når det personlige arbejde i virksomheden er  \r\n\r\n ophørt mere end midlertidigt, jf. § 57, stk. 3. </P>  \r\n\r\n<P> <I>Stk. 3.</I> Efterløn kan tidligst ydes fra det tidspunkt, hvor  \r\n\r\n arbejdsløshedskassen har modtaget medlemmets skriftlige ansøgning.&#171; </P>  \r\n\r\n<P> <B>4)</B> Den under <I>nr. 2</I> foreslåede affattelse af <I>§ 75 b</I>  \r\n\r\n ændres til: </P>  \r\n\r\n<P> <B>&#187;§ 75 b.</B> Ret til efterløn har medlemmer af anerkendte  \r\n\r\n arbejdsløshedskasser, </P>  \r\n\r\n<P>1) som er fyldt 60 år, </P>  \r\n\r\n<P>2) som har været medlem i mindst 20 år inden for de sidste 25 år, jf. dog  \r\n\r\n stk. 2, </P>  \r\n\r\n<P>3) som ved overgang til efterløn opfylder betingelserne for ret til  \r\n\r\n dagpenge eller modtager overgangsydelse, og </P>  \r\n\r\n<P>4) som har bopæl her i riget, bortset fra Færøerne og Grønland. </P>  \r\n\r\n<P> <I>Stk. 2.</I> Medlemmer, der er født før den 1. marts 1952, kan tillige  \r\n\r\n opfylde kravet om medlemskab, jf. stk. 1, nr. 2, ved uafbrudt medlemskab fra  \r\n\r\n 31. marts 1992 til overgangen til efterløn. Medlemsperioden skal dog mindst  \r\n\r\n udgøre 10 år inden for de sidste 15 år. </P>  \r\n\r\n<P> <I>Stk. 3.</I> Direktøren for Arbejdsløshedsforsikringen kan  \r\n\r\n undtagelsesvis bestemme, at der ved afgørelsen af, om kravet om medlemskab  \r\n\r\n efter stk. 2, 1. pkt., er opfyldt, kan ses bort fra afbrydelser i  \r\n\r\n medlemskabet. Indtil udgangen af 1992 kan direktøren undtagelsesvis bestemme,  \r\n\r\n at en person, der på grund af kortvarigt fravær fra arbejdsmarkedet har været  \r\n\r\n forhindret i at blive optaget i en kasse senest den 31. marts 1992, kan  \r\n\r\n stilles, som om optagelsen var sket den 31. marts 1992. </P>  \r\n\r\n<P> <I>Stk. 4.</I> Medlemmer, der ønsker at overgå til efterløn som  \r\n\r\n fuldtidsforsikrede, jf. § 75 d, stk. 2, fra delpension efter lov om  \r\n\r\n delpension, skal anmode herom inden delpensionens bortfald. Nærmere regler om  \r\n\r\n overgangen fastsættes af direktøren for Arbejdsløshedsforsikringen. </P>  \r\n\r\n<P> <I>Stk. 5.</I> Retten til efterløn ophører ved udgangen af den måned,  \r\n\r\n hvori medlemmet fylder 67 år. </P>  \r\n\r\n<P> <I>Stk. 6.</I> Medlemmer, der modtager ydelser efter lov om social  \r\n\r\n pension eller tilsvarende udenlandsk lovgivning, kan ikke samtidig modtage  \r\n\r\n efterløn. Dog kan efterløn ydes til medlemmer, der </P>  \r\n\r\n<P>1) frasiger sig invaliditetsydelse eller </P>  \r\n\r\n<P>2) modtager invaliditetsydelse på grund af hørehandicap. </P>  \r\n\r\n<P> <I>Stk. 7.</I> Medlemmer, der er udtrådt af efterlønsordningen, kan ikke  \r\n\r\n på ny overgå til efterløn. Dog kan et medlem, der udtræder af  \r\n\r\n efterlønsordningen på grund af tilbagevenden til arbejdslivet, een gang  \r\n\r\n genindtræde i efterlønsordningen. Ved genindtrædelsen skal medlemmet opfylde  \r\n\r\n betingelserne for ret til dagpenge ved ledighed, dog bortset fra  \r\n\r\n arbejdskravet efter § 55, stk. 1, og § 72, stk. 1, samt have bopæl her i  \r\n\r\n riget, bortset fra Færøerne og Grønland. </P>  \r\n\r\n<P> <I>Stk. 8.</I> Direktøren for Arbejdsløshedsforsikringen kan efter  \r\n\r\n forhandling med Landsarbejdsnævnet fastsætte nærmere regler om overgang til,  \r\n\r\n udtræden af og genindtræden i efterlønsordningen.&#171; </P>  \r\n\r\n<P> <B>5)</B>  <I>Nr. 3</I> affattes således: </P>  \r\n\r\n<P> <B>&#187;3.</B> I <I>§ 75 c</I> indsættes efter stk. 1 som nyt stykke:  \r\n\r\n</P>  \r\n\r\n<P> <I>&#187;Stk. 2.</I> Erhvervsarbejdet må ikke udføres som vedvarende  \r\n\r\n selvstændig virksomhed eller som arbejde i en selvstændig virksomhed, der  \r\n\r\n ejes eller drives af medlemmets ægtefælle. Begrænsningen gælder dog ikke  \r\n\r\n mindre jordbrug.&#171; </P>  \r\n\r\n<P>Stk. 2-5 bliver herefter stk. 3-6.' </P>  \r\n\r\n<P> <B>6)</B>  <I>Nr. 4</I> udgår. </P>  \r\n\r\n<P> <B>7)</B>  <I>Nr. 5</I> affattes således: </P>  \r\n\r\n<P> <B>&#187;5.</B> I <I>§ 75 d</I> indsættes efter stk. 3 som nye stykker:  \r\n\r\n</P>  \r\n\r\n<P> <I>&#187;Stk. 4.</I> Til et medlem, der ved overgangen til efterløn er  \r\n\r\n fyldt 63 år, og som på overgangstidspunktet ville være berettiget til  \r\n\r\n dagpenge i mindst 2 år, jf. § 55, stk. 1, ydes efterløn i hele  \r\n\r\n efterlønsperioden efter stk. 1. </P>  \r\n\r\n<P> <I>Stk. 5.</I> Ved beregning af tidspunktet for overgang til den i stk.  \r\n\r\n 3, 1. pkt., nævnte periode ses der bort fra en periode, hvor medlemmet har  \r\n\r\n været udtrådt af efterlønsordningen, jf. § 75 b, stk. 7. </P>  \r\n\r\n<P> <I>Stk. 6.</I> Efterløn til medlemmer, der overgår fra overgangsydelse,  \r\n\r\n ydes med det i § 75 i, stk. 4, nævnte beløb.&#171; </P>  \r\n\r\n<P>Stk. 4 bliver herefter stk. 7.' </P>  \r\n\r\n<P> <B>8)</B>  <I>Nr. 6</I> udgår. </P>  \r\n\r\n<P> <B>9)</B>  <I>Nr. 7</I> affattes således: </P>  \r\n\r\n<P> <B>&#187;7.</B> I <I>§ 75 e</I> indsættes efter stk. 2 som nye stykker:  \r\n\r\n</P>  \r\n\r\n<P> <I>&#187;Stk. 3.</I> Til et medlem, der ved overgangen til efterløn er  \r\n\r\n fyldt 63 år, og som på overgangstidspunktet ville være berettiget til  \r\n\r\n dagpenge i mindst 2 år, jf. § 72, stk. 1, ydes efterløn i hele  \r\n\r\n efterlønsperioden efter stk. 1. </P>  \r\n\r\n<P> <I>Stk. 4.</I> Ved beregning af tidspunktet for overgang til den i stk.  \r\n\r\n 2, 1. pkt., nævnte periode ses der bort fra en periode, hvor medlemmet har  \r\n\r\n været udtrådt af efterlønsordningen, jf. § 75 b, stk. 7. </P>  \r\n\r\n<P> <I>Stk. 5.</I> Efterløn til medlemmer, der overgår fra overgangsydelse,  \r\n\r\n ydes med det i § 75 i, stk. 4, nævnte beløb.&#171; </P>  \r\n\r\n<P>Stk. 3 bliver herefter stk. 6.' </P>  \r\n\r\n<P> <B>10)</B>  <I>Nr. 8</I> udgår. </P>  \r\n\r\n<P> <B>11)</B> Efter nr. 8 indsættes som nyt nummer: </P>  \r\n\r\n<P> <B>&#187;02.</B> Efter kapitel 11 b. Feriedagpenge indsættes som nyt  \r\n\r\n kapitel: </P>  \r\n\r\n<P>&#187;Kapitel 11 c </P>  \r\n\r\n<P> <I>Overgangsydelse </I></P>  \r\n\r\n<P>  <B>§ 75 i.</B> Ret til at overgå til overgangsydelse har indtil udgangen  \r\n\r\n af 1995 medlemmer af anerkendte arbejdsløshedskasser, </P>  \r\n\r\n<P>1) som er i alderen 55-59 år, </P>  \r\n\r\n<P>2) som har ret til et arbejdstilbud efter lov om arbejdstilbud til ledige,  \r\n\r\n</P>  \r\n\r\n<P>3) som ved et fortsat medlemskab ville kunne opfylde anciennitetskravet  \r\n\r\n for at kunne gå på efterløn ved det fyldte 60. år, og </P>  \r\n\r\n<P>4) som har bopæl her i riget, bortset fra Færøerne og Grønland. </P>  \r\n\r\n<P> <I>Stk. 2.</I> Et medlem, der ønsker at overgå til overgangsydelse, skal  \r\n\r\n indgive en skriftlig ansøgning herom til arbejdsløshedskassen senest en måned  \r\n\r\n efter det tidspunkt, hvor arbejdsløshedskassen indberetter til  \r\n\r\n arbejdsformidlingen, at medlemmet er berettiget til et arbejdstilbud. Hvis  \r\n\r\n medlemmet ikke tilkendegiver et ønske om overgang til overgangsydelse, vil  \r\n\r\n medlemmet få et konkret arbejdstilbud. Efter at der er afgivet et konkret  \r\n\r\n arbejdstilbud, kan medlemmet dog vælge at overgå til overgangsydelse, hvis  \r\n\r\n der skriftligt ansøges herom til arbejdsløshedskassen senest en måned efter,  \r\n\r\n at det konkrete arbejdstilbud er afgivet. </P>  \r\n\r\n<P> <I>Stk. 3.</I> Indtil det tidspunkt, hvor medlemmets dagpengeret ville  \r\n\r\n være ophørt efter § 55, stk. 1, eller § 72, stk. 1, ydes overgangsydelsen med  \r\n\r\n et beløb, der svarer til medlemmets dagpenge beregnet efter § 51, stk. 1, jf.  \r\n\r\n § 47 eller § 70, eller udbetalt efter § 51, stk. 5. Arbejde i denne periode  \r\n\r\n medregnes ikke i arbejdsperioder efter § 55 og § 72. </P>  \r\n\r\n<P> <I>Stk. 4.</I> Efter udløbet af den i stk. 3 nævnte periode udgør  \r\n\r\n overgangsydelsen et fast beløb på 80 pct. af højeste dagpenge efter § 47  \r\n\r\n eller § 70. </P>  \r\n\r\n<P> <I>Stk. 5.</I> Overgangsydelse efter stk. 3 og stk. 4 afrundes til  \r\n\r\n nærmeste hele kronebeløb. </P>  \r\n\r\n<P> <I>Stk. 6.</I> Retten til overgangsydelse ophører ved udgangen af den  \r\n\r\n måned, hvor medlemmet fylder 60 år, eller ved overgang til efterløn. </P>  \r\n\r\n<P> <B>§ 75 j.</B> Arbejde og indtægter medfører fradrag i overgangsydelsen.  \r\n\r\n</P>  \r\n\r\n<P> <I>Stk. 2.</I> Arbejde må ikke udføres som vedvarende selvstændig  \r\n\r\n virksomhed eller som arbejde i en selvstændig virksomhed, der ejes eller  \r\n\r\n drives af medlemmets ægtefælle. Begrænsningen gælder dog ikke mindre  \r\n\r\n jordbrug. </P>  \r\n\r\n<P> <B>§ 75 k.</B> Medlemmet bevarer ret til overgangsydelse, selv om  \r\n\r\n betingelserne for at generhverve retten til dagpenge, jf. § 55, stk. 4, eller  \r\n\r\n § 72, stk. 4, er opfyldt, medmindre medlemmet over for arbejdsløshedskassen  \r\n\r\n skriftligt tilkendegiver ønske om at udnytte sin dagpengeret. </P>  \r\n\r\n<P> <B>§ 75 l.</B> Medlemmer, der modtager ydelser efter lov om social  \r\n\r\n pension eller tilsvarende udenlandsk lovgivning, kan ikke samtidig modtage  \r\n\r\n overgangsydelse. Dog kan overgangsydelse ydes til medlemmer, der </P>  \r\n\r\n<P>1) frasiger sig invaliditetsydelse eller </P>  \r\n\r\n<P>2) modtager invaliditetsydelse på grund af hørehandicap. </P>  \r\n\r\n<P> <B>§ 75 m.</B> Overgangsydelse udbetales bagud for 4 henholdsvis 5 uger,  \r\n\r\n således at hver udbetalingsperiode slutter næstsidste søndag i en måned.  \r\n\r\n Direktøren for Arbejdsløshedsforsikringen kan efter forhandling med  \r\n\r\n Landsarbejdsnævnet ændre en udbetalingsperiode, når særlige forhold taler  \r\n\r\n herfor. </P>  \r\n\r\n<P> <I>Stk. 2.</I> Overgangsydelse kan ikke udbetales til medlemmer, der i  \r\n\r\n længere tid opholder sig i udlandet. </P>  \r\n\r\n<P> <I>Stk. 3.</I> Overgangsydelse kan ikke udbetales til et medlem, som ved  \r\n\r\n domstols- eller administrativ afgørelse er berøvet sin frihed. </P>  \r\n\r\n<P> <B>§ 75 n.</B> Nærmere regler om anvendelse af bestemmelserne i dette  \r\n\r\n kapitel fastsættes af direktøren for Arbejdsløshedsforsikringen efter  \r\n\r\n forhandling med Landsarbejdsnævnet. </P>  \r\n\r\n<P> <I>Stk. 2.</I> Direktøren for Arbejdsløshedsforsikringen kan efter  \r\n\r\n forhandling med Landsarbejdsnævnet fastsætte regler om retten til  \r\n\r\n overgangsydelse, hvis medlemmet er omfattet af strejke eller lockout  \r\n\r\n (konflikt).&#171;&#187; </P>  \r\n\r\n<P> <B>12)</B>  <I>Nr. 9</I> udgår. </P>  \r\n\r\n<P> <B>13)</B> Efter nr. 9 indsættes som nye numre: </P>  \r\n\r\n<P> <B>&#187;03.</B> I <I>§ 76, stk. 6, 2. pkt.,</I> indsættes efter  \r\n\r\n &#187;ledige,&#187;: &#187;overgangsydelse&#171;. </P>  \r\n\r\n<P> <B>04.</B> I <I>§ 79, stk. 1,</I> ændres &#187;kapitel 11 a og kapitel 11  \r\n\r\n b&#171; til: &#187;kapitel 11 a, kapitel 11 b og kapitel 11 c&#171;. </P>  \r\n\r\n<P> <B>05.</B> I <I>§ 81, stk. 1, nr. 3,</I> ændres &#187;kapitel 11 a og  \r\n\r\n kapitel 11 b&#171; til: &#187;kapitel 11 a, kapitel 11 b og kapitel 11  \r\n\r\n c&#171;. </P>  \r\n\r\n<P> <B>06.</B> I <I>§ 86, stk. 1</I> (2 gange), <I>stk. 2, stk. 4</I> og  \r\n\r\n<I>stk. 9,</I> ændres &#187;dagpenge eller efterløn&#171; til:  \r\n\r\n &#187;dagpenge, overgangsydelse eller efterløn&#171;. </P>  \r\n\r\n<P> <B>07.</B> I <I>§ 86, stk. 1,</I> ændres &#187;dagpenge- eller  \r\n\r\n efterlønsbeløbet&#171; til: &#187;dagpenge-, overgangsydelses- eller  \r\n\r\n efterlønsbeløbet&#171;. </P>  \r\n\r\n<P> <B>08.</B> I <I>§ 86, stk. 3, stk. 4</I> og <I>stk. 6,</I> ændres  \r\n\r\n &#187;dagpenge- eller efterlønsbeløb&#171; til: &#187;dagpenge-,  \r\n\r\n overgangsydelses- eller efterlønsbeløb&#171;. </P>  \r\n\r\n<P> <B>09.</B> I <I>§ 87, stk. 1, stk. 2</I> og <I>stk. 3,</I> indsættes  \r\n\r\n efter &#187;dagpenge,&#187;: &#187;overgangsydelse,&#187;. </P>  \r\n\r\n<P> <B>010.</B> I <I>§ 90</I> indsættes efter &#187;dagpenge-&#187;: &#187;,  \r\n\r\n overgangsydelse-&#187;. </P>  \r\n\r\n<P> <B>011.</B> I <I>§ 92</I> indsættes efter &#187;om  \r\n\r\n arbejdsløshedsforsikringen&#171;: &#187;, om overgangsydelse&#171;. </P>  \r\n\r\n<P> <B>012.</B> I <I>§ 95</I> indsættes efter &#187;feriedagpenge&#171;:  \r\n\r\n &#187;, ret til overgangsydelse&#171;. </P>  \r\n\r\n<P> <B>013.</B> I <I>§ 98, stk. 2, 1. pkt.,</I> indsættes efter  \r\n\r\n &#187;dagpengeret,&#187;: &#187;ret til overgangsydelse,&#187;. </P>  \r\n\r\n<P> <B>014.</B> I <I>§ 98, stk. 2, 1. pkt.,</I> indsættes efter  \r\n\r\n &#187;dagpenge&#171;: &#187;, overgangsydelse&#171;.' </P>  \r\n\r\n<P>Til § 2 </P>  \r\n\r\n<P> <B>14)</B> Paragraffen affattes således: </P>  \r\n\r\n<P> <B>&#187;§ 2 </B></P>  \r\n\r\n<P> Loven træder i kraft den 1. marts 1992.&#171; </P>  \r\n\r\n<P>Af et <I>mindretal</I> (FP): </P>  \r\n\r\n<P>Ny paragraf </P>  \r\n\r\n<P> <B>15)</B> Efter § 2 indsættes som ny paragraf: </P>  \r\n\r\n<P> <B>&#187;§ 01 </B></P>  \r\n\r\n<P> Det årlige provenu ved lovforslagets gennemførelse afdrages på  \r\n\r\n statsgælden. I 1992 afdrages 680 mio. kr.&#171; </P>  \r\n\r\n<P>Bemærkninger </P>  \r\n\r\n<P>Til nr. 1-14 </P>  \r\n\r\n<P>Ændringsforslagene indebærer, at følgende elementer i lovforslaget udgår:  \r\n\r\n</P>  \r\n\r\n<P>1) Den almindelige efterlønsalder hæves til 62 år. </P>  \r\n\r\n<P>2) Medlemmer over 55 år, der mister dagpengeretten, får indtil 1. januar  \r\n\r\n 1996 valget mellem efterløn og arbejdstilbud. </P>  \r\n\r\n<P>3) Retten til at arbejde i efterlønsperioden udvides. </P>  \r\n\r\n<P>4) Ændring af medlemsbidraget for efterlønsmodtagere. </P>  \r\n\r\n<P>5) Hjemmel til administrativt at fastsætte regler om, hvilken betydning  \r\n\r\n udbetaling fra pensionsopsparings- og pensionsforsikringsordninger i  \r\n\r\n efterlønsperioden skal have. </P>  \r\n\r\n<P>Ændringsforslagene indebærer videre, at der ved indsættelse af et nyt  \r\n\r\n kapitel som en midlertidig ordning indtil udgangen af 1995 indføres en  \r\n\r\n overgangsydelse for langtidsledige i aldersgruppen 55-59 år. </P>  \r\n\r\n<P>Indførelsen af overgangsydelsen medfører herudover en række tekniske  \r\n\r\n ændringer. </P>  \r\n\r\n<P>Forslagene er en følge af aftalen af 3. december 1991 mellem  \r\n\r\n Socialdemokratiet, Det Konservative Folkeparti, Venstre, Socialistisk  \r\n\r\n Folkeparti, Centrum-Demokraterne, Det Radikale Venstre og Kristeligt  \r\n\r\n Folkeparti. </P>  \r\n\r\n<P>Ad nr. 2 </P>  \r\n\r\n<P>Det følger af aftalen, at medlemmer, der modtager overgangsydelse, ikke  \r\n\r\n skal stå til rådighed for arbejdsmarkedet. Det præciseres derfor, at disse  \r\n\r\n medlemmer, på samme måde som efterlønsmodtagere, kan bevare medlemskabet af  \r\n\r\n arbejdsløshedskassen, selv om de ikke har deres væsentligste livsophold ved  \r\n\r\n erhvervsarbejde. </P>  \r\n\r\n<P>Ad nr. 3 </P>  \r\n\r\n<P>Som følge af aftalen har medlemmer, der modtager overgangsydelse, ret til  \r\n\r\n efterløn ved det fyldte 60. år, og det er derfor præciseret, at efterløn også  \r\n\r\n ydes efter ansøgning til medlemmer, hvor tilbagetrædelsen sker fra  \r\n\r\n overgangsydelse. Det vil blive pålagt kasserne at sikre, at det enkelte  \r\n\r\n medlem på overgangsydelse i god tid inden det fyldte 60. år tager stilling  \r\n\r\n til overgang til efterløn. </P>  \r\n\r\n<P>Der er endvidere sket en præcisering af de gældende regler, hvorefter et  \r\n\r\n medlem, der driver selvstændig erhvervsvirksomhed, først kan overgå til  \r\n\r\n efterløn, når medlemmets personlige arbejde i den selvstændige virksomhed er  \r\n\r\n ophørt mere end midlertidigt. Dette gælder, uanset om den selvstændige  \r\n\r\n virksomhed er medlemmets hoved- eller bibeskæftigelse. </P>  \r\n\r\n<P>Ad nr. 4 </P>  \r\n\r\n<P>Som følge af aftalen ændres kravet til medlemsancienniteten således, at  \r\n\r\n der nu er tale om 20 års medlemskab inden for de sidste 25 år. </P>  \r\n\r\n<P>Efter aftalen forhøjes efterlønsalderen ikke. For at ingen årgang skal  \r\n\r\n udelukkes fra muligheden for at gå på efterløn, er overgangsbestemmelsen  \r\n\r\n ændret således, at medlemmer, der er født før den 1. marts 1952, kan opfylde  \r\n\r\n kravet om medlemskab ved uafbrudt medlemskab fra 31. marts 1992 til  \r\n\r\n overgangen til efterløn. Det medfører i praksis, at personer omkring 40 år,  \r\n\r\n der endnu ikke er medlem af en arbejdsløshedskasse, skal melde sig ind inden  \r\n\r\n den 31. marts 1992, hvis de ønsker at have mulighed for at gå på efterløn som  \r\n\r\n 60-årige. </P>  \r\n\r\n<P>Direktøren for Arbejdsløshedsforsikringen kan fortsat undtagelsesvis se  \r\n\r\n bort fra undskyldelige afbrydelser i medlemskabet. </P>  \r\n\r\n<P>Bestemmelsen i § 75 b, stk. 3, 2. pkt., tager sigte på erhvervsaktive  \r\n\r\n personer, der f.eks. på grund af arbejdsløshed, sygdom eller barselorlov i en  \r\n\r\n kortere periode op til skæringstidspunktet den 31. marts 1992 har været  \r\n\r\n forhindret i at blive optaget i en kasse og derfor ikke har haft mulighed for  \r\n\r\n at komme ind i overgangsordningen i forbindelse med forhøjelse af  \r\n\r\n anciennitetskravet. Bestemmelsen åbner ikke mulighed for, at personer uden  \r\n\r\n forudgående tilknytning til det danske arbejdsmarked skal kunne benytte sig  \r\n\r\n af overgangsordningen. </P>  \r\n\r\n<P>Dispensationsadgangen er tidsbegrænset indtil udgangen af 1992, og det er  \r\n\r\n en forudsætning, at optagelsen i arbejdsløshedskassen sker umiddelbart efter,  \r\n\r\n at forhindringen for optagelse i kassen er bortfaldet. </P>  \r\n\r\n<P>Ad nr. 5 </P>  \r\n\r\n<P>Ordet samlever var medtaget i lovforslaget for at lovfæste den gældende  \r\n\r\n praksis med ligestilling mellem ægtefælle og samlever, der er sket i nogle  \r\n\r\n tilfælde i bekendtgørelsesform. </P>  \r\n\r\n<P>Da loven ikke andre steder nævner begrebet samlever, foreslås det, at  \r\n\r\n ordet udgår, idet direkte brug af ordet kunne skabe tvivl om ligestilingen på  \r\n\r\n andre områder. </P>  \r\n\r\n<P>Der henvises i øvrigt til bemærkningerne til nr. 3, 2. afsnit. </P>  \r\n\r\n<P>Ad nr. 7 og 9 </P>  \r\n\r\n<P>Muligheden for een gang at genindtræde i efterlønsordningen opretholdes.  \r\n\r\n Ifølge aftalen reducerer udtrædelsesperioden ikke den periode på 21/2 år,  \r\n\r\n hvor der kan udbetales efterløn på trin 1. Det vil sige, at tilbagevenden  \r\n\r\n sker til det trin, man forlod. </P>  \r\n\r\n<P>Ad nr. 11 </P>  \r\n\r\n<P>Ifølge aftalen vil medlemmer i alderen 55-59 år, der står over for at  \r\n\r\n skulle modtage et arbejdstilbud, indtil udgangen af 1995 kunne vælge en  \r\n\r\n overgangsydelse i stedet for et arbejdstilbud. </P>  \r\n\r\n<P>Det er en betingelse for at få overgangsydelse, at medlemmet ved overgang  \r\n\r\n til overgangsydelse har været medlem af en arbejdsløshedskasse så længe, at  \r\n\r\n medlemmet ved fortsat medlemskab til det 60. år opfylder kravet om 10 års  \r\n\r\n medlemskab inden for de sidste 15 år. </P>  \r\n\r\n<P>Som nævnt i bemærkningerne til nr. 2 skal medlemmer, der modtager  \r\n\r\n overgangsydelse, ikke stå til rådighed for arbejdsmarkedet. </P>  \r\n\r\n<P>Medlemmer, der modtager overgangsydelse, har ret til at arbejde, men  \r\n\r\n arbejdsindtægter kommer til fradrag efter de sædvanlige regler for fradrag i  \r\n\r\n dagpenge, det vil sige som hovedregel time for time. Reglerne om  \r\n\r\n mindsteudbetaling og timeoverførsel finder tilsvarende anvendelse. </P>  \r\n\r\n<P>Da overgangsydelsen er en arbejdsløshedsforsikringsydelse, er der givet  \r\n\r\n mulighed for, at der, hvis der viser sig behov herfor, kan fastsættes regler  \r\n\r\n om de i § 61 omhandlede forhold (strejke og lockout). </P>  \r\n\r\n<P>I givet fald vil der blive tale om at fastsætte regler om den del af  \r\n\r\n overgangsydelsen, der ikke kommer til udbetaling på grund af indtægt ved  \r\n\r\n arbejde. </P>  \r\n\r\n<P>Det er ikke muligt for modtagere af overgangsydelse at drive vedvarende  \r\n\r\n selvstændig virksomhed bortset fra mindre jordbrug uden specialproduktion,  \r\n\r\n jf. de regler, der gælder for efterlønsmodtagere. </P>  \r\n\r\n<P>Hvis medlemmet opfylder betingelserne for at generhverve retten til  \r\n\r\n dagpenge efter de almindelige regler (arbejde, der svarer til 26/17 ugers  \r\n\r\n arbejde på fuld sædvanlig arbejdstid inden for de sidste 18 måneder), kan  \r\n\r\n medlemmet vælge at genindtræde i det almindelige dagpengesystem. Medlemmet  \r\n\r\n skal herefter på ny stå til rådighed for arbejdsmarkedet. Den særlige  \r\n\r\n bestemmelse i rådighedsbekendtgørelsen om krav om 300 timers arbejde i en  \r\n\r\n periode på 10 uger gælder dog ikke. </P>  \r\n\r\n<P>Det forudsættes, at der af direktøren for Arbejdsløshedsforsikringen er  \r\n\r\n fastsat nærmere regler om beregning af dagpenge efter en periode på  \r\n\r\n overgangsydelse, så det sikres, at beregningen sker efter fagets sædvanlige  \r\n\r\n arbejdstid. </P>  \r\n\r\n<P>Hvis medlemmet generhverver dagpengeretten, vil det være muligt at få  \r\n\r\n efterløn efter de almindelige regler. </P>  \r\n\r\n<P>I perioden, indtil medlemmet ville have mistet retten til dagpenge,  \r\n\r\n udbetales overgangsydelse med samme beløb som medlemmets individuelle  \r\n\r\n dagpengesats. Arbejde i denne periode medregnes ikke i arbejdsperioder, der  \r\n\r\n indgår som betingelse for generhvervelse af dagpengeretten. </P>  \r\n\r\n<P>Herefter er der tale om et fast beløb svarende til 80 pct. af højeste  \r\n\r\n dagpenge. </P>  \r\n\r\n<P>Beløbet reguleres på samme måde som efterlønnen. </P>  \r\n\r\n<P>Udbetalingen af overgangsydelser følger samme udbetalingsterminer, som  \r\n\r\n gælder for efterløn, ligesom ydelsen normalt ikke kan modtages samtidig med  \r\n\r\n ydelser efter lov om social pension eller tilsvarende udenlandsk lovgivning.  \r\n\r\n Der gælder samme regler for længerevarende ophold i udlandet som for  \r\n\r\n efterlønsmodtagere. </P>  \r\n\r\n<P>Nærmere regler om overgangsydelsen vil blive fastsat af direktøren for  \r\n\r\n Arbejdsløshedsforsikringen efter forhandling med Landsarbejdsnævnet.  \r\n\r\n Bestemmelsen i stk. 2 tager sigte på at fastsætte tidspunktet for overgangen  \r\n\r\n til overgangsydelse. Medlemmer, som ikke umiddelbart vælger overgangsydelsen,  \r\n\r\n når den pågældende er indberettet til et arbejdstilbud af  \r\n\r\n arbejdsløshedskassen, kan udsætte valget, indtil den pågældende har haft  \r\n\r\n lejlighed til at gøre sig bekendt med et konkret arbejdstilbud.  \r\n\r\n Overgangsydelsen kan vælges senest en måned efter, at det konkrete  \r\n\r\n arbejdstilbud er afgivet, dog senest inden påbegyndelsen af dette. Det sikres  \r\n\r\n herved, at også medlemmer, som af forskellige grunde ikke er blevet bekendt  \r\n\r\n med valget, kan overgå til overgangsydelse. </P>  \r\n\r\n<P>Det vil blive pålagt kasserne at orientere om mulighed for overgangsydelse  \r\n\r\n i forbindelse med 18-måneders-samtalen. Det vil videre blive pålagt kasserne  \r\n\r\n at orientere medlemmerne, når der sker indberetning til arbejdstilbud, så  \r\n\r\n medlemmerne har mulighed for inden for en måned at vælge mellem arbejdstilbud  \r\n\r\n og overgangsydelse eller tilkendegive ønske om at udsætte valget, til der  \r\n\r\n foreligger et konkret arbejdstilbud. </P>  \r\n\r\n<P>Specielt for så vidt angår afgivelse af arbejdstilbud i perioden indtil  \r\n\r\n lovens ikrafttræden den 1. marts 1992 vil administrationen blive tilrettelagt  \r\n\r\n med en sådan grad af fleksibilitet, at det undgås, at enkelte medlemmer  \r\n\r\n afskæres fra at modtage overgangsydelse, alene fordi arbejdstilbudet er  \r\n\r\n afgivet kort før lovens ikrafttræden. </P>  \r\n\r\n<P>Der vil yderligere ske en præcisering af arbejdsløshedskassernes pligt til  \r\n\r\n at vejlede ældre medlemmer, f.eks. således, at kasserne pålægges at opfordre  \r\n\r\n disse medlemmer til at møde i kassen med henblik på en direkte og personlig  \r\n\r\n mundtlig vejledning og rådgivning. </P>  \r\n\r\n<P>Ad nr. 14 </P>  \r\n\r\n<P>Lovens ikrafttrædelse ændres fra 1. januar 1992 til 1. marts 1992. </P>  \r\n\r\n<P>Til nr. 15 </P>  \r\n\r\n<P>Det fremgår af aftalen mellem forligspartierne, at det statslige provenu  \r\n\r\n ved lovforslagets gennemførelse vil udgøre 680 mio. kr. for 1992. Det årlige  \r\n\r\n provenu skal fra 1992 og fremefter afdrages på statsgælden. </P>  \r\n\r\n<P> <I>Jytte Andersen (S) Bakholt (S) Ole Vagn Christensen (S) Poul Erik  \r\n\r\n Dyrlund (S) Hans Jørgen Jensen (S)</I> fmd. <I>Lone Møller (S) Taanquist (S)  \r\n\r\n Jes Lunde (SF) Duetoft (CD) Pia Christmas-Møller (KF) Kai Dige Bach (KF)  \r\n\r\n Charlotte Antonsen (V) Helge Sander (V) Jørgen Winther (V) Poul Nødgaard (FP)  \r\n\r\n Lone Dybkjær (RV) Glønborg (KRF)</I>  </P>  \r\n\r\n<P> <B>Bilag 1 </B></P>  \r\n\r\n<P> Den 3. december 1991 </P>  \r\n\r\n<P>Aftale mellem: </P>  \r\n\r\n<P>Socialdemokratiet, Det Konservative Folkeparti, Venstre, Socialistisk  \r\n\r\n Folkeparti, </P>  \r\n\r\n<P>Centrum-Demokraterne, Det Radikale Venstre og Kristeligt Folkeparti </P>  \r\n\r\n<P>om ydelser til arbejdsløshedskassemedlemmer: Overgangsydelse og  \r\n\r\n efterlønnen </P>  \r\n\r\n<P> <B>I. Overgangsydelse til 55-59-årige </B></P>  \r\n\r\n<P> Ved indsættelse af et nyt kapitel i arbejdsløshedsforsikringsloven  \r\n\r\n indføres en overgangsydelse for langtidsledige arbejdsløshedskassemedlemmer i  \r\n\r\n aldersgruppen <I>55-59 år. </I></P>  \r\n\r\n<P> Der er tale om en midlertidig ordning for årene 1992-1995. </P>  \r\n\r\n<P>Ordningen er frivillig og indebærer, at de pågældende medlemmer får  \r\n\r\n mulighed for at vælge overgangsydelsen i stedet for et arbejdstilbud. </P>  \r\n\r\n<P> <I>Betingelser for overgangsydelsen </I></P>  \r\n\r\n<P> - Sammenlagt 10 års medlemskab inden for de sidste 15 år. </P>  \r\n\r\n<P>- Være berettiget til et arbejdstilbud. </P>  \r\n\r\n<P> <I>Arbejde i forbindelse med overgangsydelsen </I></P>  \r\n\r\n<P> - Ingen begrænsninger, dog må modtagere af overgangsydelse ikke drive  \r\n\r\n<I>vedvarende</I> selvstændig virksomhed (bortset fra mindre jordbrug uden  \r\n\r\n specialproduktion). </P>  \r\n\r\n<P>- Arbejdsindtægter kommer til fradrag efter de sædvanlige regler for  \r\n\r\n fradrag i dagpenge, det vil sige som hovedregel time for time. </P>  \r\n\r\n<P>- Hvis medlemmet opfylder betingelserne for at generhverve retten til  \r\n\r\n dagpenge efter de almindelige regler (26/17 ugers arbejde på fuld sædvanlig  \r\n\r\n arbejdstid inden for de sidste 18 måneder), kan medlemmet vælge at  \r\n\r\n genindtræde i det almindelige dagpengesystem. Medlemmet vil herefter kunne  \r\n\r\n overgå til efterløn efter de almindelige regler. </P>  \r\n\r\n<P>Medlemmet skal endvidere opfylde betingelserne for at stå til rådighed for  \r\n\r\n arbejdsmarkedet; det gælder dog ikke den særlige bestemmelse i  \r\n\r\n rådighedsbekendtgørelsen om krav om 300 timers arbejde i en periode på 10  \r\n\r\n uger. </P>  \r\n\r\n<P> <I>Overgangsydelsens størrelse </I></P>  \r\n\r\n<P> Overgang til overgangsydelse sker på det tidspunkt, hvor medlemmet skulle  \r\n\r\n være tiltrådt i det tilbudte arbejdstilbud. </P>  \r\n\r\n<P>I perioden, indtil medlemmet ville have mistet retten til dagpenge,  \r\n\r\n udbetales overgangsydelsen med samme beløb som medlemmets individuelle  \r\n\r\n dagpengesats. Herefter er der tale om et fast beløb på 334 kr. pr. dag. </P>  \r\n\r\n<P>Beløbet reguleres på samme måde som øvrige  \r\n\r\n arbejdsløshedsforsikringsydelser. </P>  \r\n\r\n<P> <I>Medlemsbidrag </I></P>  \r\n\r\n<P> Modtagere af overgangsydelsen betaler normalt medlemsbidrag til staten.  \r\n\r\n</P>  \r\n\r\n<P> <I>Udlandet </I></P>  \r\n\r\n<P> Overgangsydelsen, der ikke er omfattet af de internationale regler  \r\n\r\n (EF-regler og nordisk overenskomst), kan kun udbetales under ophold i  \r\n\r\n udlandet efter de regler, der gælder for efterløn. </P>  \r\n\r\n<P> <B>II. Efterlønnen </B></P>  \r\n\r\n<P> I efterlønsordningen foretages følgende ændringer: </P>  \r\n\r\n<P>Medlemmer, der har modtaget overgangsydelse, har umiddelbart ret til at  \r\n\r\n overgå til efterløn ved det fyldte 60. år på samme sats. </P>  \r\n\r\n<P>I overensstemmelse med L 29 (§ 1, nr. 2) gives der mulighed for, at et  \r\n\r\n medlem kan udtræde af efterlønsordningen på grund af tilbagevenden til  \r\n\r\n arbejdsmarkedet og herefter på ny een gang genindtræde i ordningen. Dog  \r\n\r\n modificeres L 29 således, at udtrædelsesperioden <I>ikke</I> reducerer den  \r\n\r\n periode på 21/2 år, hvor der kan udbetales efterløn på trin 1. </P>  \r\n\r\n<P>I overensstemmelse med L 29 (§ 1, nr. 5) får medlemmer, der venter med at  \r\n\r\n gå på efterløn, til de er fyldt 63 år, og som på overgangstidspunktet ville  \r\n\r\n være berettigede til dagpenge i mindst 2 år, udbetalt efterløn i hele  \r\n\r\n efterlønsperioden svarende til deres individuelle dagpengesats. </P>  \r\n\r\n<P>I overensstemmelse med L 29 (§ 1, nr. 2) forhøjes kravet til  \r\n\r\n medlemsancienniteten til 20 års medlemskab, dog modificeret således, at der  \r\n\r\n er tale om 20 års medlemskab inden for de sidste 25 år. </P>  \r\n\r\n<P>Ved en overgangsordning sikres det, at berørte årgange får mulighed for  \r\n\r\n ved hurtig indmeldelse i en arbejdsløshedskasse at gå på efterløn uanset det  \r\n\r\n udvidede anciennitetskrav. </P>  \r\n\r\n<P> <B>III. Administration og vejledning til medlemmerne </B></P>  \r\n\r\n<P> Der vil fortsat blive holdt tæt kontakt med arbejdsløshedskasserne med  \r\n\r\n henblik på en administrativ tilrettelæggelse af ordningerne, der er  \r\n\r\n tidssvarende, og som fører til mindst mulig belastning af såvel kasserne som  \r\n\r\n medlemmerne. </P>  \r\n\r\n<P>De administrative forskrifter vil i overensstemmelse med den faste praksis  \r\n\r\n blive forhandlet af direktøren for Arbejdsløshedsforsikringen med  \r\n\r\n Landsarbejdsnævnets Arbejdsudvalg. </P>  \r\n\r\n<P>Specielt for så vidt angår de administrative forskrifter vedrørende  \r\n\r\n<I>overgangsydelsen</I> vil der blive fastsat præcise regler om tidspunktet  \r\n\r\n for medlemmernes valg mellem arbejdstilbud og overgangsydelsen. I forbindelse  \r\n\r\n hermed vil det blive fastsat, at det enkelte medlem kan udsætte valget,  \r\n\r\n indtil den pågældende har haft lejlighed til at gøre sig bekendt med et  \r\n\r\n konkret arbejdstilbud. </P>  \r\n\r\n<P>Det vil blive pålagt kasserne at orientere om mulighed for overgangsydelse  \r\n\r\n i forbindelse med 18-måneders-samtalen. Der vil yderligere ske en præcisering  \r\n\r\n af arbejdsløshedskassernes pligt til at <I>vejlede</I> ældre medlemmer,  \r\n\r\n f.eks. således, at kasserne pålægges at opfordre disse medlemmer til at møde  \r\n\r\n i kassen med henblik på en direkte og personlig mundtlig vejledning og  \r\n\r\n rådgivning. </P>  \r\n\r\n<P>For så vidt angår de administrative problemer i forbindelse med forhøjelse  \r\n\r\n af medlemsancienniteten er der henvist til, at der i de gældende regler er en  \r\n\r\n dispensationsmulighed for medlemmer, der har (undskyldelige) afbrydelser i  \r\n\r\n medlemskabet. Denne dispensationsmulighed vil blive opretholdt. </P>  \r\n\r\n<P> <B>IV. Ikrafttræden </B></P>  \r\n\r\n<P> Loven træder i kraft den 1. marts 1992. </P>  \r\n\r\n<P> <B>V. Økonomiske konsekvenser </B></P>  \r\n\r\n<P>  <I>Oversigt over provenuer for de enkelte elementer</I>  </P>  \r\n\r\n<PRE>  \r\n\r\n ---------------------------------------------------  \r\n\r\n                                      1992  1995  \r\n\r\n                                       mio. kr.  \r\n\r\n ---------------------------------------------------  \r\n\r\n 1. Ydelse til 55-59-årige  \r\n\r\n    medlemmer                          235   500  \r\n\r\n 2. &#187;Belønning&#171; af de 63-årige          80   125  \r\n\r\n 3. Genindtræden een gang               10    25  \r\n\r\n ---------------------------------------------------  \r\n\r\n I alt besparelser                     325   650  \r\n\r\n ---------------------------------------------------  \r\n\r\n 4. Medlemsbidragsindtægter            355   400  \r\n\r\n I alt statsligt provenu               680 1.050  \r\n\r\n ---------------------------------------------------  \r\n\r\n</PRE>  \r\n\r\n<P> <B>VI. Yderligere forhandlinger </B></P>  \r\n\r\n<P> Partierne er enige om at iværksætte et udredningsarbejde, jf. vedlagte  \r\n\r\n bilag. </P>  \r\n\r\n<P>Partierne skal søge at nå til enighed inden 1. oktober 1992. I tilfælde af  \r\n\r\n manglende enighed kan partierne efter denne dato fremsætte lovforslag, dog  \r\n\r\n tidligst med virkning fra 1. januar 1993. </P>  \r\n\r\n<P>Partierne er enige om, at der ikke før 1. oktober 1994 kan stilles forslag  \r\n\r\n om at hæve den almindelige efterlønsalder. </P>  \r\n\r\n<P> <B>Bilag </B></P>  \r\n\r\n<P>KOMMISSORIUM FOR UDREDNINGSARBEJDET </P>  \r\n\r\n<P> Partierne er enige om, at der gennem lovgivningen skal tilvejebringes  \r\n\r\n bedre muligheder for en gradvis og fleksibel tilbagetrækning fra  \r\n\r\n arbejdsmarkedet for de 60-66-årige - i form af delvis beskæftigelse og  \r\n\r\n gradvis nedsættelse af arbejdstiden. </P>  \r\n\r\n<P>På den baggrund er partierne enige om at nedsætte et hurtigtarbejdende  \r\n\r\n tværministerielt udvalg med repræsentanter for bl.a. Arbejdsministeriet og  \r\n\r\n Socialministeriet. Sekretariatsopgaverne varetages af Arbejdsministeriet.  \r\n\r\n</P>  \r\n\r\n<P>1. I udredningsarbejdet indgår en belysning af konsekvenserne af de under  \r\n\r\n de politiske forhandlinger om L 29 fremlagte modeller for de 60-66-åriges  \r\n\r\n deltidsbeskæftigelse. </P>  \r\n\r\n<P>2. Udvalget får endvidere til opgave at belyse sammenhængen mellem de  \r\n\r\n under pkt. 1 foreslåede modeller og: </P>  \r\n\r\n<P>- Delpensionsordningen. </P>  \r\n\r\n<P>- Førtidspensionsordningen. </P>  \r\n\r\n<P>- Dagpengelovgivningen inkl. supplerende dagpenge. </P>  \r\n\r\n<P>- Efterlønsordningen. </P>  \r\n\r\n<P>- Incitamenterne for fuldtidsbeskæftigedes ønsker om deltidsarbejde og  \r\n\r\n lediges ønsker om delvis beskæftigelse. </P>  \r\n\r\n<P>- De samlede beskæftigelsesmæssige konsekvenser inkl. sammensætningen af  \r\n\r\n deltidsbeskæftigelse og fuldtidsbeskæftigelse for aldersgrupper over og under  \r\n\r\n 60 år. </P>  \r\n\r\n<P>- Det specielle samspilsproblem mellem overgangsydelse og behovsbestemt  \r\n\r\n førtidspension. </P>  \r\n\r\n<P>3. Udvalget fremlægger på baggrund af de under pkt. 1 og 2 foretagne  \r\n\r\n analyser forslag til modeller, der supplerer eller eventuelt erstatter de  \r\n\r\n nugældende muligheder for gradvis tilbagetrækning inkl. delpensionsordningen,  \r\n\r\n og som tilstræber: </P>  \r\n\r\n<P>- Harmoni og større ensartethed i såvel ydelsesniveau som  \r\n\r\n adgangsbetingelser for de 60-66-årige, forsikrede som ikke forsikrede,  \r\n\r\n lønmodtagere og selvstændige. </P>  \r\n\r\n<P>- Enkle administrative regler. </P>  \r\n\r\n<P>- Begrænsede offentlige merudgifter. </P>  \r\n\r\n<P>- Færrest mulige samspilsproblemer. </P>  \r\n\r\n<P>4. Udvalget afslutter sit arbejde med afgivelse af rapport til de  \r\n\r\n politiske partier senest ved udgangen af maj 1992. Samtidig iværksættes en  \r\n\r\n høringsprocedure af bl.a. arbejdsmarkedets hovedorganisationer,  \r\n\r\n Arbejdsløshedskassernes Samvirke og Arbejdsløshedskasserne for Selvstændige  \r\n\r\n Erhvervsdrivende. </P>  \r\n\r\n<P>5. Der indledes samtidig forhandlinger mellem de politiske partier med  \r\n\r\n henblik på fremsættelse af lovforslag i oktober 1992 til vedtagelse inden  \r\n\r\n udgangen af 1992 og ikrafttræden 1. april 1993. </P>  \r\n\r\n<P> <B>Bilag 2 </B></P>  \r\n\r\n<P>Et af udvalgets spørgsmål til arbejdsministeren og dennes svar herpå: </P>  \r\n\r\n<P>  <I>Spørgsmål nr. 5: </I></P>  \r\n\r\n<P> &#187;Med henblik på at <I>undgå,</I> at mennesker med borgerligt ombud  \r\n\r\n udelukkes fra at kunne opfylde de nye, skærpede krav til medlemsanciennitet  \r\n\r\n som forudsætning for at opnå efterløn, ønsker udvalget, at ministeren  \r\n\r\n udarbejder et ændringsforslag til lovforslaget, </P>  \r\n\r\n<P>- som sikrer, at borgerligt ombud ligestilles med andet arbejde med hensyn  \r\n\r\n til opfyldelse af medlemskravet til a-kasse-medlemskab og opfyldelse af  \r\n\r\n arbejdskrav i øvrigt.&#171; </P>  \r\n\r\n<P> <I>Svar: </I></P>  \r\n\r\n<P> Et ændringsforslag, hvorefter der generelt gives mulighed for, at  \r\n\r\n personer, der varetager hverv i det offentliges interesse (borgerligt ombud),  \r\n\r\n på dette grundlag kan optages i en arbejdsløshedskasse, nødvendiggør en række  \r\n\r\n tekniske ændringer (hvorunder Direktoratet for Arbejdsløshedsforsikringen må  \r\n\r\n inddrages). Jeg anser det for forhastet, hvis løsningen af et problem af  \r\n\r\n denne karakter sker på nuværende tidspunkt og ved et ændringsforslag til et  \r\n\r\n lovforslag om efterløn og ydelser til langtidsledige over 55 år. </P>  \r\n\r\n<P>I løbet af januar måned 1992 vil jeg fremsætte et lovforslag om ændringer  \r\n\r\n i arbejdsløshedsforsikringsloven til udmøntning af 17. maj-aftalens  \r\n\r\n bestemmelse om lettelser for den enkelte arbejdsgiver vedrørende betaling af  \r\n\r\n dagpengegodtgørelse (aftalens pkt. 7 c). </P>  \r\n\r\n<P>Ved fremsættelsen af dette lovforslag vil jeg søge at løse det af udvalget  \r\n\r\n rejste problem. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/01/1992"
        },
        {
            "displayName": "Accession",
            "displayValue": "199114K00029"
        },
        {
            "displayName": "Entydig dokumentidentifikation",
            "displayValue": "CL002122"
        },
        {
            "displayName": "Dato for førstegangsindlæggelse",
            "displayValue": "21/01/1992"
        },
        {
            "displayName": "Dato for indlæggelse",
            "displayValue": "21/01/1992"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}