{
    "id": 55180,
    "title": "Orienteringsskrivelse vedr. bygningsreglement 1982, kap. 11.2.2, stk 4. om regulerbar ventil",
    "documentTypeId": "620",
    "isSagsforlobPeriodValid": false,
    "shortName": "FLO nr 4003 af 09/04/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Orienteringsskrivelse vedr. bygningsreglement  \r\n\r\n 1982, kap. 11.2.2, stk 4. om regulerbar ventil </H1>  \r\n\r\n<P></P>  \r\n\r\n<BR>  \r\n\r\n<P>Bestemmelserne i bygningsreglement 1982, kap. 11, om ventilation har til  \r\n\r\n hensigt at sikre, at bygninger kan ventileres således, at der sikres  \r\n\r\n tilfredsstillende sundhedsmæssige forhold ved bygningernes anvendelse. </P>  \r\n\r\n<P>For at ventilationsforholdene i en bygning kan anses for at være  \r\n\r\n tilfredsstillende, forudsætter bygningsreglementet, at der i de enkelte rum  \r\n\r\n tilvejebringes en i forhold til rummets størrelse og anvendelse tilstrækkelig  \r\n\r\n mulighed for tilførsel af udeluft og for fjernelse af forurenet luft. </P>  \r\n\r\n<P>I beboelsesbygninger skal der således i enhver boligenhed være mulighed  \r\n\r\n for et samlet luftskifte på mindst 0,5 x i timen. </P>  \r\n\r\n<P>Af bygningsreglement 1982, kap. 11.2.2, stk. 4, fremgår det, at de omtalte  \r\n\r\n hovedkrav til ventilation i beboelsesbygninger kan anses for opfyldt, når  \r\n\r\n tilførslen af udeluft og fjernelse af forurenet luft sker efter de nærmere  \r\n\r\n angivelser, der fremgår af bestemmelserne i dette stykke. </P>  \r\n\r\n<P>Denne eksemplificerede angivelse af, hvorledes ventilation af de enkelte  \r\n\r\n beboelsesrum kan etableres, har været at skabe mulighed for tilførsel af  \r\n\r\n udeluft, idet det her anvendte ventilationsprincip er baseret på, at  \r\n\r\n forurenet luft fjernes genem udsugning i køkkener og baderum, efter de  \r\n\r\n retningslinier, der er angivet for disse rum. </P>  \r\n\r\n<P>Ved udsendelsen af bygningsreglement 1982 blev der i de omtalte angivelser  \r\n\r\n for beboelsesrum indført en bestemmelse om, at der udover oplukkeligt vindue  \r\n\r\n e.l. skal anbringes en regulerbar ventil med en fri åbning på mindst 30 cm2 i  \r\n\r\n vindue eller ydervæg. </P>  \r\n\r\n<P>Dette skete i erkendelse af, at de senere års indsats for at begrænse  \r\n\r\n energiforbruget til boligopvarmning har medført, at boliger udføres med  \r\n\r\n forøget tæthed i konstruktionerne. Denne tendens, der synes særlig markant i  \r\n\r\n nybyggeriet, kan medføre, at udsugningsanlæg baseret på ovennævnte  \r\n\r\n principper, næppe vil kunne forventes at fungere tilfredsstillende, med  \r\n\r\n mindre den omtalte mulighed for tilførsel af udeluft via ventiler i  \r\n\r\n beboelsesrum er til stede. </P>  \r\n\r\n<P>Det er ikke i bygningsreglementet nøjere beskrevet, hvorledes disse  \r\n\r\n regulerbare ventiler kan udformes eller, hvor de kan anbringes i  \r\n\r\n ydervægsfladen. Af vejledningen til bygninsreglement 1982 fremgår det dog, at  \r\n\r\n ventilerne skal anbringes således, at det medfører mindst mulig trækgene,  \r\n\r\n idet ventilernes rette anvendelse ikke bør forhindres af gener ved brugen.  \r\n\r\n</P>  \r\n\r\n<P>Byggestyrelsen har om fortolkningen af ovennævnte bestemmelse modtaget en  \r\n\r\n del forespørgsler. Disse forespørgsler er hovedsagelig gået på, om et vindue,  \r\n\r\n der efter forskellige principper kan åbnes på klem, således at der herved kan  \r\n\r\n etableres en luftspalte på mindst 30 cm2, er tilstrækkelig til at overholde  \r\n\r\n kravet om den regulerbare ventil. </P>  \r\n\r\n<P>Efter byggestyrelsens opfattelse er det ikke muligt i bygningsreglementet  \r\n\r\n at angive, hvorledes de regulerbare ventiler nærmere skal udformes, og hvor  \r\n\r\n de skal anbringes i vindue eller ydervæg, således at de i enhver situation  \r\n\r\n kan give et tilfredsstillende luftskifte uden utilsigtede gener. Det vil  \r\n\r\n derfor være nødvendigt, at der i hvert enkelt tilfælde foretages en konkret  \r\n\r\n vurdering af ventilationsforholdene udfra en helhedsbetragtning om, hvorvidt  \r\n\r\n mulighederne for ventilation er tilstrækkelige i forhold til  \r\n\r\n bygningsreglementets bestemmelser. </P>  \r\n\r\n<P>Byggestyrelsen er dog af den opfattelse, at der i almindelighed bør  \r\n\r\n etableres egentlige udeluftsventiler, når det drejer sig om nybyggeri. </P>  \r\n\r\n<P>Det kan ikke udelukkes, at oplukkelige vinduer kan udformes på en sådan  \r\n\r\n måde og forsynes med sådanne særlige beslag, at de i en givet situation vil  \r\n\r\n kunne erstatte de regulerbare ventiler. I sådanne situationer vil det  \r\n\r\n ligeledes være nødvendigt at foretage en konkret vurdering af  \r\n\r\n ventilationsmulighedernes placering og udformning, og derved afgøre, hvorvidt  \r\n\r\n bygningsreglementets bestemmelser er overholdt. </P>  \r\n\r\n<P>Udover de allerede nævnte aspekter skal der her nævnes yderligere nogle  \r\n\r\n forhold, der har betydning for en sådan vurdering. </P>  \r\n\r\n<P>Det må være en forudsætning for en sådan anerkendelse, at vinduet i  \r\n\r\n ventilationsstilling ikke afgørende tilsidesætter almindelige  \r\n\r\n kriminalpræventive hensyn. </P>  \r\n\r\n<P>Ikke alle vinduestyper er egnede til at skulle stå åbne i længere tid ad  \r\n\r\n gangen. Vinduer med ventilationsstillinger bør i udformning og  \r\n\r\n materialeanvendelse være af en sådan kvalitet, at de kan tåle den yderligere  \r\n\r\n belastning i mekanisk og klimamæssig henseende, som denne anvendelse  \r\n\r\n medfører. </P>  \r\n\r\n<P>Hvor forholdene er sådan, at der skal isoleres mod udefra kommende støj,  \r\n\r\n må den regulerbare ventil i åben tilstand ikke give anledning til, at det  \r\n\r\n indendørs støjniveau forøges udover det tilladelige. I sådanne tilfælde er  \r\n\r\n det nødvendigt at anvende lydisolerende ventiler. </P>  \r\n\r\n<P>Afslutningsvis skal det nævnes, at de her beskrevne principper for  \r\n\r\n tilførsel af udeluft kun er møntet på de traditionelle principper om  \r\n\r\n boligventilation med aftræk i køkken og badeværelse. Ventilation i boliger  \r\n\r\n kan imidlertid ske på andre måder, hvor det ikke nødvendigvis vil være  \r\n\r\n påkrævet, at der etableres ventiler for udelufttilførsel i vindue eller  \r\n\r\n ydervæg i det enkelte beboelsesrum. Det gælder fx, når der anvendes  \r\n\r\n ventilationsanlæg med såvel mekanisk udsugning som mekanisk indblæsning. </P>  \r\n\r\n<P>Boligministeriet, byggestyrelsen, 3. kt., j.nr. 723-11-02-83 </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19850400317"
        },
        {
            "displayName": "Entydig dokumentidentifikation",
            "displayValue": "CM014069"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "02/07/2010"
        },
        {
            "displayName": "Dokumenttype",
            "displayValue": "Orientering"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4003"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "09/04/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "By. 3.kt. j.nr. 723-11-02-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}