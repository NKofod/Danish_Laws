{
    "id": 220840,
    "title": "Forslag til folketingsbeslutning om udformning af flere lovforslag om indfødsrets meddelelse på basis af landegrupper",
    "documentTypeId": "480",
    "isSagsforlobPeriodValid": true,
    "shortName": "2020/1 BSF 147",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. februar 2021 af Marie Krarup (DF), Liselott Blixt (DF), René Christensen (DF), Kristian Thulesen Dahl (DF), Morten Messerschmidt (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om udformning af flere lovforslag om indfødsrets meddelelse på basis af landegrupper</p>\r\n<p class=\"NormalInd\">Folketinget pålægger regeringen at udforme lovforslag til lov om indfødsrets meddelelse, således at der fremsættes særskilte lovforslag for ansøgere fra forskellige hovedgrupper af lande.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Grundlovens § 44, stk. 1, fastslår, at »Ingen udlænding kan få indfødsret uden ved lov«. Regeringen fremsætter normalt to lovforslag i hver folketingssamling med ansøgere om dansk indfødsret. Betingelserne for at blive optaget på et lovforslag om indfødsrets meddelelse er siden 2002 blevet skærpet ad flere omgange og senest den 29. juni 2018 ved en aftale indgået mellem regeringen (Venstre, Liberal Alliance og Det Konservative Folkeparti), Dansk Folkeparti og Socialdemokratiet, som skærpede kravene til at blive dansk statsborger. Efter forslagsstillernes opfattelse er det en klar mangel ved det nuværende lovforslag om indfødsrets meddelelse, at ansøgerne fra alverdens lande optræder på det samme lovforslag. Ideelt set ønsker forslagsstillerne, at regeringen fremsætter et lovforslag for hver enkelt ansøger, så folketingsmedlemmerne kan stemme om hver ansøger. Da det ikke antages, at der kan opnås flertal for den model, ønsker forslagsstillerne i stedet, at regeringen fremsætter flere lovforslag, hvor ansøgerne er inddelt efter landegrupper.</p>\r\n<p class=\"NormalInd\">Årsagen til ønsket om en landegruppeinddeling har baggrund i, at nogle ansøgere kommer fra lande, hvor borgerne generelt har nogle karakteristika, der giver problemer i Danmark. Forslagsstillerne har tidligere uden held peget på, at én landegruppe kunne være den landegruppe, som Pew Research Center anvender over lande, hvor over halvdelen af befolkningen ifølge Pew Research Center bekender sig til islam. Oplysningerne om landegruppen fremgår af svar på Udlændinge- og Integrationsudvalget – alm.  del spørgsmål 1105, folketingsåret 2016-17. Endvidere har udlændinge- og integrationsministeren den 11. december 2020 udsendt nyheden »Tesfaye: Ny statistik skal give et mere præcist billede af integrationsudfordringerne«, hvoraf det fremgår, at regeringen fremadrettet vil operere med en landegruppe, der kaldes MENAP-lande med tillæg af Tyrkiet. Baggrunden er den indlysende rigtige, at den hidtidige ikkevestlige landegruppe er meget upræcis i forhold til at måle på f.eks. kriminalitet og beskæftigelse.</p>\r\n<p class=\"NormalInd\">Af nyheden fra udlændinge- og integrationsministeren fremgår bl.a. følgende: »De første beregninger med udgangspunkt i den nye opdeling viser blandt andet, at 4,6 pct. af unge 15-29-årige mænd fra MENAP-landene og Tyrkiet i 2018 var dømt for straffelovsovertrædelser, mens det kun gælder 1,8 pct. af unge mænd fra de øvrige ikkevestlige lande. Derudover viser de, at kun 42 pct. af 25-64-årige kvinder fra MENAP-landene og Tyrkiet i 2018 var i arbejde, mens det gælder 62 pct. af kvinder fra de øvrige ikkevestlige lande. Beregninger baseret på Finansministeriets økonomiske analyse »Indvandreres nettobidrag til de offentlige finanser i 2017« viser desuden, at indvandrere og efterkommere fra MENAP-landene og Tyrkiet i 2017 i gennemsnit kostede ca. tre gange mere pr. person for de offentlige finanser end indvandrere og efterkommere fra de øvrige ikkevestlige lande.« Udlændinge- og Integrationsministeren oplyser i nyheden, at MENAP-landene anvendes bl.a. internationalt og inkluderer som oftest lande fra Mellemøsten og Nordafrika (Syrien, Kuwait, Libyen, Saudi-Arabien, Libanon, Somalia, Irak, Qatar, Sudan, Bahrain, Djibouti, Jordan, Algeriet, Forenede Arabiske Emirater, Tunesien, Egypten, Marokko, Iran, Yemen, Mauretanien og Oman) samt Afghanistan og Pakistan. Tyrkiet inkluderes i beregningerne, da landet spiller en betydningsfuld rolle i Danmarks indvandringshistorie. Et par dage efter udsendelse af nyheden bragte Berlingske.dk artiklen: »Tesfaye afviser kritik af nye »stigmatiserende« udlændingetal: »Jeg synes ikke, det er racistisk at kategorisere lande««, og på kritikken svarede Tesfaye: »Jeg synes, man skal være stolt af, hvem man er.« MENAP-lande og Tyrkiet bliver efter forslagsstillernes opfattelse til MENAPT-lande, hvilket er den betegnelse, som anvendes i beslutningsforslaget, og som Berlingske.dk også anvender.</p>\r\n<p class=\"NormalInd\">Pointen ved at anvende landegruppen MENAPT er, at regeringen allerede anerkender, at opdeling med denne landegruppe er nødvendig, fordi personer fra disse lande giver anledning til helt særlige problemer og udfordringer i Danmark. Det er derfor indlysende, at personer fra MENAPT-lande på lovforslag om indfødsrets meddelelse fremadrettet bør behandles som en særlig gruppe. Forslagsstillerne ønsker, at ansøgere fra MENAPT-lande optræder på et selvstændigt lovforslag om indfødsrets meddelelse. Der skal således fremsættes to lovforslag samtidig. Et lovforslag med ansøgere fra MENAPT-lande og et andet lovforslag med  de øvrige ansøgere. Hensigten hermed er toleddet. For det første bliver det lettere for medlemmer af Indfødsretsudvalget at stille spørgsmål til ansøgere fra MENAPT-gruppen, både om enkeltpersoner og til hele gruppen, og derved fås et bedre og mere oplyst grundlag at tage stilling på forud for afstemning om lovforslaget. For det andet bliver det muligt at stemme ja/nej/gult til hele MENAPT-landegruppen og stemme anderledes til det andet lovforslag, der indeholder alle øvrige ansøgere. Som det er i dag, er det kun muligt at stille ændringsforslag om, at en eller flere personer udgår af lovforslaget. Uanset udfaldet af afstemningen om ændringsforslaget er det i sidste ende kun muligt at stemme enten ja/nej/gult til hele lovforslaget. Det er utilfredsstillende, idet man sagtens kan opleve den situation, at man ønsker at stemme for indfødsret til nogle ansøgere og imod indfødsret til andre. Dette er baggrunden for, at forslagsstillerne ønsker, at lovforslag om indfødsret fremadrettet opdeles i flere forskellige forslag. Herunder er gruppen af MENAPT-lande og vestlige lande afgørende for forslagsstillerne. Derudover kan det diskuteres, præcis hvordan de øvrige lande skal opdeles i grupper. Den kan også blot beholdes som ikkevestlige lande minus MENAPT-lande.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Marie Krarup </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om udformning af flere lovforslag om indfødsrets meddelelse på basis af landegrupper.</p>\r\n<p class=\"ForslagsNummer\">(Beslutningsforslag nr. B 147)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2020/1 BF 147",
            "stateLabel": "Forkastet",
            "references": [
                {
                    "shortName": "2020/1 BSF 147",
                    "title": "Forslag til folketingsbeslutning om udformning af flere lovforslag om indfødsrets meddelelse på basis af landegrupper",
                    "presentationName": "Beslutningsforslag som fremsat",
                    "documentTypeId": 480,
                    "documentId": 220840,
                    "eliUri": "/eli/ft/20201BB00147",
                    "externalLink": ""
                },
                {
                    "shortName": "2020/1 BTB 147",
                    "title": "Betænkning over Forslag til folketingsbeslutning om udformning af flere lovforslag om indfødsrets meddelelse på basis af landegrupper",
                    "presentationName": "Betænkning over beslutningsforslag",
                    "documentTypeId": 500,
                    "documentId": 222459,
                    "eliUri": "/eli/ft/20201DB00987",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20201/beslutningsforslag/b147/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/02/2021"
        },
        {
            "displayName": "Accession",
            "displayValue": "20201BB00147"
        },
        {
            "displayName": "Entydig dokumentidentifikation",
            "displayValue": "AX025756"
        },
        {
            "displayName": "Dato for førstegangsindlæggelse",
            "displayValue": "10/02/2021"
        },
        {
            "displayName": "Dato for indlæggelse",
            "displayValue": "10/02/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "147"
        },
        {
            "displayName": "År for udstedelse",
            "displayValue": "2020"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}