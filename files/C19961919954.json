{
    "id": 83036,
    "title": "Skrivelse om supplement til skrivelse af 31. maj 1996 om bruttoficering af ydelse af tabt arbejdsfortjeneste efter bistandslovens 48. (Til samtlige kommuner m. fl. ) ",
    "documentTypeId": "200",
    "isSagsforlobPeriodValid": false,
    "shortName": "SKR nr 19199 af 29/11/1996",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om supplement til skrivelse af 31. maj  \r\n\r\n 1996 om bruttoficering af ydelse af tabt arbejdsfortjeneste efter  \r\n\r\n bistandslovens 48. </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til samtlige kommuner m. fl. ) </P>  \r\n\r\n<BR>  \r\n\r\n<P>Det fremgår af den nævnte skrivelse og det da medsendte lovforslag med  \r\n\r\n bemærkninger, at der ikke er tilsigtet nogen realitetsændring med  \r\n\r\n lovændringen i henseende til kriterier, personkreds, ydelse m.v. Der er alene  \r\n\r\n tale om en teknisk beregningsmæssig ændring, som tager sigte på at gøre  \r\n\r\n ydelse af tabt arbejdsfortjeneste efter § 48 skattepligtig i overensstemmelse  \r\n\r\n med andre forsørgelsesydelser i bistandsloven. </P>  \r\n\r\n<P>Efter den ændrede lovtekst skal der tages udgangspunkt i den  \r\n\r\n &#187;tidligere bruttoindtægt&#171;. Det betyder den enkelte ansøgers  \r\n\r\n hidtidige arbejdsindtægt - den arbejdsindtægt, som den pågældende havde, før  \r\n\r\n personen ophørte med arbejde for at passe barnet i hjemmet. I de situationer,  \r\n\r\n hvor den pågældende allerede oppebærer tabt arbejdsfortjeneste efter § 48 -  \r\n\r\n som nettoydelse - skal denne ydelse pr. 1. januar 1997 omregnes til en  \r\n\r\n bruttoydelse. </P>  \r\n\r\n<P>Der kan som hidtil ikke ydes kompensation for indbetalinger og bidrag til  \r\n\r\n fremtidige ydelser, fx pension. </P>  \r\n\r\n<P>Tillæg, som er et integreret led i lønnen, indgår som hidtil i  \r\n\r\n beregningsgrundlaget, hvis det normalt kommer til udbetaling, fx fast  \r\n\r\n nattillæg. </P>  \r\n\r\n<P>Borgerens konkrete besparelse, som følger af ophør med fuldtidsarbejde, fx  \r\n\r\n udgifter til befordring eller børnepasning, fradrages som hidtil, og således  \r\n\r\n at fradraget af nettobesparelsen sker i den nettoydelse, som fremkommer  \r\n\r\n efter, at der er foretaget beregning af skat m.v. Det betyder, at det beløb,  \r\n\r\n der herefter skal anmeldes til refusion, er bruttoydelsen fratrukket  \r\n\r\n nettobesparelsen. </P>  \r\n\r\n<P>For selvstændige erhvervsdrivende har Socialministeriets hidtidige  \r\n\r\n mundtlige vejledning til kommunerne været, at i de tilfælde, hvor det ikke er  \r\n\r\n muligt at tilvejebringe et realistisk beregningsgrundlag, kan der tages  \r\n\r\n udgangspunkt i nettoudgiften til vikar eller et beregnet beløb svarende til  \r\n\r\n den pågældendes hidtidige disponible nettoindkomst. Det er Socialministeriets  \r\n\r\n opfattelse, at denne praksis også kan anvendes ved bruttoficering af ydelsen.  \r\n\r\n</P>  \r\n\r\n<P>For personer, der aldrig har været i arbejde og som heller ikke har nogen  \r\n\r\n uddannelse, der kan danne grundlag for fastsættelse af et lønniveau, anvendes  \r\n\r\n fortsat lønniveauet for hjemmehjælpere som udgangspunkt. </P>  \r\n\r\n<P>Som det fremgår af den tidligere udsendte skrivelse, skal der fremover  \r\n\r\n betales arbejdsmarkedsbidrag af tabt arbejdsfortjeneste. Derimod er der ikke  \r\n\r\n hjemmel til indbetaling til ATP. Socialministeriet har til hensigt ved en  \r\n\r\n senere lejlighed at skaffe hjemmel hertil. </P>  \r\n\r\n<P>Tillæg til ferieformål til personer, der ophører med at modtage tilskud  \r\n\r\n til tabt arbejdsfortjeneste udbetales som hidtil med 12,5 % af det tilskud,  \r\n\r\n der er udbetalt til dækning af tabt arbejdsfortjeneste inden for de  \r\n\r\n foregående 12 måneder. I perioden indtil 31. december 1996 skal tillægget som  \r\n\r\n hidtil beregnes af nettoydelsen. Efter 1. januar 1997 skal tillægget beregnes  \r\n\r\n af bruttoydelsen. Det bemærkes, at der derfor kun skal betales skat af den  \r\n\r\n del af tillægget, der er beregnet på grundlag af ydelser efter 1. januar  \r\n\r\n 1997. </P>  \r\n\r\n<P>Til personer, der pr. 1. maj 1997 modtager tilskud til dækning af tabt  \r\n\r\n arbejdsfortjeneste udbetales som efter de hidtil gældende regler et tillæg på  \r\n\r\n 1 % af det beløb, som i de foregående 12 måneder er udbetalt til dækning af  \r\n\r\n tabt arbejdsfortjeneste. Beregningen foretages på samme måde som nævnt i det  \r\n\r\n foregående afsnit af henholdsvis netto og bruttoydelser. Også i denne  \r\n\r\n forbindelse bedes kommunerne være opmærksomme på, at der ikke skal betales  \r\n\r\n skat af den del af ferietillægges, der er beregnet på grundlag af  \r\n\r\n nettoydelser. </P>  \r\n\r\n<P>Der henvises iøvrigt til Socialministeriets bekendtgørelse nr. 239 af 10.  \r\n\r\n april 1990, §§ 2 og 3. </P>  \r\n\r\n<P>Socialministeriet vil senere i forbindelse med eventuel anden ændring af  \r\n\r\n regelsættet udarbejde en ny bekendtgørelse om tabt arbejdsfortjeneste. </P>  \r\n\r\n<P>Der henvises endvidere til Socialministeriets vejledning af 3. juli 1987  \r\n\r\n med tilhørende ændringsvejledning af 10. april 1990. </P>  \r\n\r\n<P>Med venlig hilsen </P>  \r\n\r\n<P>Liselotte Kindt </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19961919954"
        },
        {
            "displayName": "Entydig dokumentidentifikation",
            "displayValue": "CM042408"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19199"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "29/11/1996"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialministeriet, Handicapkontoret J.nr. 50133-453"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}