{
    "id": 54071,
    "title": "Skrivelse om regler for fastsættelse af årsløn efter arbejdsskadeforsikringsloven for skader indtruffet den 1. april 1991 og senere. ",
    "documentTypeId": "200",
    "isSagsforlobPeriodValid": false,
    "shortName": "SKR nr 19121 af 06/02/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om regler for fastsættelse af årsløn  \r\n\r\n efter arbejdsskadeforsikringsloven for skader indtruffet den 1. april 1991 og  \r\n\r\n senere. </H1>  \r\n\r\n<P></P>  \r\n\r\n<BR>  \r\n\r\n<P>Lovens hovedregel er, at årslønnen fastsættes til skadelidtes samlede  \r\n\r\n arbejdsfortjeneste incl. naturalydelser i året før arbejdsskaden. </P>  \r\n\r\n<P>Kun når særlige ansættelsesforhold gør sig gældende, eller når skadelidte  \r\n\r\n ikke har været beskæftiget hos arbejdsgiveren til samme løn i hele det  \r\n\r\n foregående år, fastsættes årslønnen efter skøn. Som særlige  \r\n\r\n ansættelsesforhold kan nævnes overstået læretid eller egentlige  \r\n\r\n forfremmelser. I tilfælde som de nævnte kan den seneste ugeløn normalt  \r\n\r\n multipliceres med 53, 14-dageslønnen med 26 1/2 eller månedslønnen med 12  \r\n\r\n 1/4. Der findes dog lønsystemer, hvor ferielønnen og  \r\n\r\n søgne-helligdagsbetalingen er indregnet i timelønnen, og hvor der derfor må  \r\n\r\n multipliceres med andre faktorer. </P>  \r\n\r\n<P>Værdien af kost og logi er fastsat til 21.200 kr., jf.  \r\n\r\n Arbejdsskadestyrelsens bekendtgørelse af 2. januar 1991. Værdien af kosten  \r\n\r\n alene udgør 47 kr. pr. dag, og værdien af fribolig alene fastsættes efter den  \r\n\r\n lejeværdi, boligen har det pågældende sted. </P>  \r\n\r\n<P>NB: Årslønnen afrundes altid til nærmeste med 500 delelige kronebeløb.  \r\n\r\n</P>  \r\n\r\n<PRE>  \r\n\r\n                    --------------------------  \r\n\r\n</PRE>  \r\n\r\n<P>Såfremt årslønnen efter lovens almindelige regler kan fastsættes til et  \r\n\r\n højere beløb end efter nedenstående regler, anvendes de almindelige regler.  \r\n\r\n</P>  \r\n\r\n<P>NB: Årslønnen fastsat efter nedenstående regler må aldrig overstige det  \r\n\r\n løntalsregulerede maksimumbeløb (270.500 kr.). </P>  \r\n\r\n<P>I. MEDLEMMER AF ARBEJDSGIVERENS FAMILIE. </P>  \r\n\r\n<P>Årslønnen for medlemmer af arbejdsgiverens familie, der arbejder for en  \r\n\r\n lavere løn end sædvanligt indenfor det pågældende fag, fordi de er  \r\n\r\n familiemedlemmer, fastsættes til den årsløn, den pågældende ville have haft,  \r\n\r\n såfremt dette særlige forhold ikke havde været gældende. </P>  \r\n\r\n<P>Det må i denne forbindelse undersøges, om årsagen til en lav årsløn er, at  \r\n\r\n skadelidte før arbejdsskaden var fysisk eller psykisk handicappet. </P>  \r\n\r\n<P>II. LÆRLINGE. </P>  \r\n\r\n<P>For lærlinge beregnes en særlig lærlingeløn afhængig af, hvor stor en del  \r\n\r\n af læretiden, der ville have været forløbet på AFGØRELSENS TIDSPUNKT. </P>  \r\n\r\n<P>Hvis erstatningen udbetales i form af en løbende ydelse, er lærlingelønnen  \r\n\r\n dog afhængig af, hvor stor en del af læretiden, der ville have været forløbet  \r\n\r\n på TIDSPUNKTET FOR YDELSENS BEGYNDELSE. </P>  \r\n\r\n<P>Lærlingelønnnen beregnes på følgende måde: </P>  \r\n\r\n<P>Hvis afgørelsen træffes (eller hvis ydelsen tilkendes fra et tidspunkt) i  \r\n\r\n 1. lærehalvår, sættes årslønnen til det løntalsregulerede minimum (100.500  \r\n\r\n kr.). </P>  \r\n\r\n<P>Hvis afgørelsen først træffes (eller ydelsen først tilkendes) efter  \r\n\r\n udløbet af den normale læretid eller i sidste lærehalvår, sættes årslønnen  \r\n\r\n til det beløb, skadelidte ville have kunnet opnå som udlært PÅ ARBEJDSSKADENS  \r\n\r\n TIDSPUNKT. </P>  \r\n\r\n<P>Hvis afgørelsen træffes (eller ydelsen først tilkendes) efter 1.  \r\n\r\n lærehalvår, men før den normale læretids udløb, beregnes årslønnen således:  \r\n\r\n</P>  \r\n\r\n<PRE>  \r\n\r\n                  antallet af påbeg.  \r\n\r\n minimum-         lærehalvår - 1        (lønnen         minimum-  \r\n\r\n årslønnen +  ( -------------------  x   som udlært  -  årslønnen) )  \r\n\r\n                  antallet af lære-  \r\n\r\n                  halvår - 1  \r\n\r\n</PRE>  \r\n\r\n<P>og afrundes til nærmeste med 500 delelige kronebeløb. </P>  \r\n\r\n<P>Såfremt læretiden ikke udgør et helt antal halvår, afrundes til nærmeste  \r\n\r\n hele antal. </P>  \r\n\r\n<PRE>  \r\n\r\n Eksempel:           årslønnen som udlært: 270.500 kr.  \r\n\r\n Samlet                    Påbegyndte lærehalvår  \r\n\r\n læretid  \r\n\r\n            1       2        3      4        5       6     7      8  \r\n\r\n 4 år     100500  125000  149000  173500  197500  222000 246000 270500  \r\n\r\n 3 1/2 år 100500  129000  157000  185500  214500  242000 270500  \r\n\r\n 3 år     100500  134500  168500  202500  236500  270500  \r\n\r\n 2 1/2 år 100500  143000  185500  228500  270500  \r\n\r\n årslønnen som udlært: 200.000 kr.  \r\n\r\n Samlet                    Påbegyndte lærehalvår  \r\n\r\n læretid    1       2       3       4        5       6     7      8  \r\n\r\n 4 år     100500  114500  129000  143000  157500  171500 186000 200000  \r\n\r\n 3 1/2 år 100500  117000  133500  150500  167000  183500 200000  \r\n\r\n 3 år     100500  120500  140500  160000  180000  200000  \r\n\r\n 2 1/2 år 100500  125500  150500  175000  200000  \r\n\r\n</PRE>  \r\n\r\n<P>Beregnerkontoret vil yde hjælp med årslønsfastsættelsen i tilfælde, hvor  \r\n\r\n årslønnen som udlært ikke svarer til de anførte eksempler. </P>  \r\n\r\n<P>Lærlingelønnen anvendes kun ved beregning af erstatning indtil skadelidtes  \r\n\r\n fyldte 21. år eller til den dag, han ville have været udlært. Derefter  \r\n\r\n anvendes lønnen som udlært. Såfremt anvendelsen af reglerne for personer  \r\n\r\n under 21 år, jfr. III, vil føre til fastsættelsen af et højere årslønsbeløb  \r\n\r\n end reglerne ovenfor, anvendes reglerne for 21-årige. </P>  \r\n\r\n<P>Det ovenfor anførte gælder kun, hvis skadelidte har normal lærlingealder.  \r\n\r\n Er lærlingen ældre, anvendes den løn på arbejdsskadens tidspunkt, han ville  \r\n\r\n have kunnet opnå efter sin alder og kvalifikationer i øvrigt, såfremt han  \r\n\r\n ikke var lærling. </P>  \r\n\r\n<P>III. PERSONER UNDER 21 ÅR. </P>  \r\n\r\n<P>Hvis skadelidte på afgørelsens tidsunkt er 16 år eller derunder, sættes  \r\n\r\n årslønnen til det løntalsregulerede minimum (100.500 kr.). </P>  \r\n\r\n<P>Hvis skadelidte er mellem 17 og 21 år på afgørelsens tidspunkt, beregnes  \r\n\r\n årslønnen på følgende måde: </P>  \r\n\r\n<PRE>  \r\n\r\n minimum-       alder - 16    (den forventede års-      minimum-  \r\n\r\n årslønnen  + ( ----------  x   løn som 21-årig      -  årslønnen) )  \r\n\r\n                    5  \r\n\r\n</PRE>  \r\n\r\n<P>og afrundes til nærmeste med 500 delelige kronebeløb. </P>  \r\n\r\n<P>Hvis erstatningen udbetales i form af en løbende ydelse, benyttes  \r\n\r\n skadelidtes alder på tidspunktet for ydelsens begyndelse. Den forventede  \r\n\r\n årsløn som 21-årig fastsættes efter forholdene PÅ ARBEJDSSKADENS TIDSPUNKT.  \r\n\r\n</P>  \r\n\r\n<PRE>  \r\n\r\n Eksempler:               årslønnen som 21-årig.  \r\n\r\n Alder ved  \r\n\r\n afgørelsen    270500  240000  193500  160000  130000  \r\n\r\n               --------------------------------------  \r\n\r\n 16 år         100500  100500  100500  100500  100500  \r\n\r\n 17 år         134500  128500  119000  112500  106500  \r\n\r\n 18 år         168500  156500  137500  124500  112500  \r\n\r\n 19 år         202500  184000  156500  136000  118000  \r\n\r\n 20 år         236500  212000  175000  148000  124000  \r\n\r\n</PRE>  \r\n\r\n<P>Skadelidtes årsløn som 21-årig ansættes normalt til 193.500 kr., svarende  \r\n\r\n til gennemsnitslønnen for arbejdere i hele landet, med mindre der foreligger  \r\n\r\n oplysninger, der sandsynliggør, at årslønnen bør sættes til et højere eller  \r\n\r\n lavere beløb (&#187;Normalårslønnen&#171;). </P>  \r\n\r\n<P>Lønnen udregnet efter ovenstående regler anvendes kun ved beregning af  \r\n\r\n erstatning indtil skadelidtes fyldte 21. år. Derefter anvendes den løn,  \r\n\r\n skadelidte ville kunne opnå som 21-årig. </P>  \r\n\r\n<P>IV. GIFTE KVINDER OG DERMED LIGESTILLEDE. </P>  \r\n\r\n<P>For gifte kvinder m.fl., der på grundlag af deres familiemæssige stilling  \r\n\r\n kun har deltidsarbejde udenfor hjemmet, fastsættes årslønnen, når ikke  \r\n\r\n særlige forhold (alder, sygdom m.v.) taler derimod, til den faktiske  \r\n\r\n arbejdsindtægt i året før skaden med tillæg af 45.900 kr. </P>  \r\n\r\n<P>Såfremt den pågældende foruden ved husligt arbejde i hjemmet og arbejde  \r\n\r\n for fremmede er beskæftiget i ægtefællens virksomhed, lægges der et beløb,  \r\n\r\n fastsat efter arten og omfanget af denne beskæftigelse, til årslønnen. </P>  \r\n\r\n<P>Årslønnen må dog ikke overstige, hvad den pågældende ville kunne opnå ved  \r\n\r\n fuldtidsarbejde i det pågældende fag. </P>  \r\n\r\n<P>V. PERSONER UDEN EGENTLIG ERHVERV. </P>  \r\n\r\n<P>Årslønnen kan normalt ikke sættes lavere end 20.000 kr. </P>  \r\n\r\n<P>-ARBEJDSSKADESTYRELSEN </P>  \r\n\r\n<P>Den 6. februar 1991 </P>  \r\n\r\n<P>Ole Behn </P>  \r\n\r\n<P>/Arne Karlsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19911912154"
        },
        {
            "displayName": "Entydig dokumentidentifikation",
            "displayValue": "CM012946"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "19121"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "06/02/1991"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Arbejdsskadestyrelsen j.nr 90-401-35"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}