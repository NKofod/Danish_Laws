{
    "id": 157169,
    "title": "Ankestyrelsens principafgørelse O-5-96 om voksen person - psykisk og fysisk handicappet - opsagt familiepleje - beskikket værge - flytning uden medvirken - refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9342 af 15/01/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-5-96 om voksen person - psykisk og fysisk handicappet - opsagt familiepleje - beskikket værge - flytning uden medvirken - refusion</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">A kommune havde medvirket til anbringelse i familiepleje af en svært psykisk og fysisk handicappet dreng. Da drengen var 18 år, opsagde plejeforældrene plejeforholdet, da det var blevet for belastende. De blev beskikket som værger for den unge, som var ude af stand til at klare sig selv, og de beholdt ham hos sig, indtil der kunne findes en anden egnet foranstaltning.</p>\r\n   <p class=\"TekstGenerel\">A kommune var bekendt med, at den unge var ude af stand til at klare sig selv, og foreslog en døgninstitution, som værgerne imidlertid ikke fandt egnet.</p>\r\n   <p class=\"TekstGenerel\">A kommune tilbød herefter en aflastningsordning og meddelte værgerne, at den ikke ville foretage sig videre.</p>\r\n   <p class=\"TekstGenerel\">Ankestyrelsen fandt, at A kommune ikke havde været berettiget hertil, men havde været forpligtet til at fortsætte bestræbelserne på at finde et andet egnet anbringelsessted for den unge. A kommune var derfor refusionspligtig over for den kommune, hvortil værgerne siden flyttede med den handicappede, selv om de flyttede på eget initiativ uden medvirken fra den første kommune eller anden offentlig myndighed.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>03-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 1024 af 13. december 1994 - § 11, stk. 1, nr. 1</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En svært psykisk og fysisk handicappet dreng blev den 1. juni 1979 som 4-årig anbragt i familiepleje hos et ægtepar af A kommune.</p>\r\n<p>Kort tid efter sin 18-års fødselsdag den 31. marts 1993 blev denhandicappede unge mand tilkendt højeste førtidspension og plejetillæg. Plejeforholdet bortfaldt herefter på plejefamiliens foranled ning, idet de syntes, at det var blevet for hårdt at have ham boende. Den unge mand blev umyndiggjort i juni 1993, hvor de tidligere plejeforældre blev beskikket som værger.</p>\r\n<p>Plejeforældrene havde i et brev af 19. april 1993 bedt A kommune om inden den 1. september 1993 at finde en døgninstitution til den unge nær B kommune, hvor det var meningen, at plejeforældrene skulle flytte til, da de var blevet efterlønsmodtagere.</p>\r\n<p>Det lykkedes ikke A kommune at finde en døgninstitutionsplads i B kommune, men en plads på en institution i C kommune, hvilket blev meddelt værgerne de 12. juli 1993. Værgerne afslog den 1. august 1993 denne institutionsplads, da de ikke fandt den god nok. Værgerne tog imidlertid imod A kommunes tilbud om en aflastningsordning for den unge i august og september 1993. Værgerne meddelte samtidig, at de sammen med den unge den 1. oktober 1993 ville flytte til enten D kommune eller E kommune.</p>\r\n<p>A kommune bekræftede i et brev af 9. august 1993 til værgerne, at den tilbudte aflastningsordning ville blive gennemført, og at man herefter betragtede spørgsmålet om permanent døgnplacering som afsluttet.</p>\r\n<p>Den 2. oktober 1993 flyttede værgerne til E kommune og flyttede den unge med sig.</p>\r\n<p>A kommune gav den 13. oktober 1993 refusionstilsagn til § 91-tilbud til E kommune.</p>\r\n<p>A kommune gav endvidere betalingstilsagn den 17. januar 1994 til aflastningforhold vedrørende den unge. Betalingstilsagnet blev doggivet med forbehold, idet omstændighederne omkring A kommunes med virken - i bistandslovens § 11's forstand - ikke fandtes fuldt afklaret.</p>\r\n<p>E kommune besluttede at iværksætte bl.a. dagforanstaltning og aflastningsordning.</p>\r\n<p>A kommune gav den 5. juli 1994 afslag på at betale for den unges videre forløb i E kommune. A kommune henviste til bl.a. SM O-3-92, SM O-81-87 og SM O-58-94.</p>\r\n<p>Ankenævnet stadfæstede den 7. december 1994 A kommunes afgørelse.</p>\r\n<p>Nævnet fandt, at betingelserne for at pålægge A kommune refusions pligt efter bistandslovens § 11 ikke var opfyldte i den givne situation.</p>\r\n<p>Nævnet begrundede afgørelsen med, at den unge var flyttet til E kommune uden medvirken fra A kommune eller anden offentlig myndighed, og henviste til SM O-58-94.</p>\r\n<p>Nævnet fandt endvidere, at et refusionstilsagn, der var afgivet ud fra en fejlagtig antagelse om, at betingelserne for refusion efterbistandslovens § 11 var opfyldte, ikke kunne danne grundlag for refu sion i en situation, hvor der ikke forelå et gyldigt refusionskrav.</p>\r\n<p>Nævnet fandt ikke, at en offentligt beskikket værge kunne betragtes som en offentlig myndighed i relation til bistandslovens § 11, stk. 1, nr. 1.</p>\r\n<p>Nævnet henviste til SM O-81-87, hvoraf det fremgik, at det måtte forudsættes, at den aktuelle flytning var et direkte resultat af en institutions eller kommunes dispositioner. Det fremgik endvidere, at der ikke ville være tale om medvirken efter bistandslovens § 11, hvis klienten, mens institutionen og kommune overvejede mulighederne, selv fandt en løsning og etablerede sig på egen hånd.</p>\r\n<p>Sagen blev behandlet i principielt møde med henblik på afklaring af, om en tidligere plejefamilies flytning på eget initiativ med det tidligere plejebarn, for hvem de nu var beskikkede værger, frigjorde den oprindeligt iværksættende og betalende kommune for refusionspligten, når det tidligere - nu voksne - plejebarns pleje-og pasningsbehov var uændret.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at A kommune som iværksættende kommune vedrørende plejeanbringelsen af den unge handicappede hos plejefor ældrene i 1979 var refusionspligtig overfor E kommune med hensyn til videre foranstaltninger vedrørende den unge. Ankestyrelsen fandt, at selv om værgernes (de tidligere plejefor ældres) flytning på eget initiativ ikke var nødvendiggjort under hensyn til behandlingbehovet af den unge, frigjorde dette ikke den oprindeligt iværksættende og betalende kommune for den fortsatterefusionsforpligtelse, jf. en analogi til revalide ringsforanstaltninger i SM O-30-95 og vejledning om hjælp efter bistandslovens kapitel 10, pkt. 15.</p>\r\n<p>Ankestyrelsen lagde vægt på, at den unge havde haft et uafbrudt behov for konstant pasning og pleje.</p>\r\n<p>Ankestyrelsen fandt det på denne baggrund uberettiget, at A kommune i brev af 9. august 1993 gjorde værgerne opmærksom på, at kommunen betragtede spørgsmålet om døgnplacering af den unge som afsluttet, da det ville indebære, at værgerne herefter var overladt til selv at finde nogle nye foranstaltninger til ham i nærheden af tilflytningskommunen E.</p>\r\n<p>Ankestyrelsen var enig med nævnet i, at offentligt beskikkede værger ikke var at betragte som en offentlig myndighed, men fandt som anført, at A kommune, som var bekendt med den unges behov for pleje, ikke havde opfyldt sin forpligtelse til at finde en anden egnet døgnforanstaltning end det opsagte familieplejeforhold.</p>\r\n<p>Ankestyrelsen ændrede således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960934225"
        },
        {
            "displayName": "Entydig dokumentidentifikation",
            "displayValue": "BS009959"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9342"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/01/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20111-95"
        },
        {
            "displayName": "Stikord",
            "displayValue": "O-5-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}