{
    "id": 35480,
    "title": "Boligstøtte - Opgørelse af bruttoetagearealet - Ansøgers meddelelse om ændringer i løbet af året ",
    "documentTypeId": "240",
    "isSagsforlobPeriodValid": false,
    "shortName": "KEN nr 4046 af 05/08/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En boligstøttemodtager havde klaget over, at kommunen ved beregningen  \r\n\r\n af boligstøtten ikke ændrede lejlighedens bruttoetageareal fra 100 til 101  \r\n\r\n (m2) pr. 1.1.1987 efter, at registreringen i BBR den 24.1.1987 blev ændret  \r\n\r\n fra 100 til 101 (m2). Ved kommunens fremsendelse af klagen til amtsankenævnet  \r\n\r\n meddelte kommunen, at den ville ændre bruttoetagearealet ved beregningen pr.  \r\n\r\n 1.4.1987. </I> </P>  \r\n\r\n<P> <I>Amtsankenævnet fandt, at bruttoetagearealet burde have været fastsat  \r\n\r\n til 101 (m2) pr. 1.1.1987. </I> </P>  \r\n\r\n<P> <I>Styrelsen udtalte, at hvis der ikke foreligger oplysninger om arealet,  \r\n\r\n opgjort efter Boligstyrelsens bekendtgørelse nr. 839 af 10.12.1986 om  \r\n\r\n beregning af boligers bruttoetageareal i henhold til boligstøtteloven, kan  \r\n\r\n kommunen som udgangspunkt anvende BBR-arealet, indtil lejeren godtgør, at  \r\n\r\n dette areal ikke er korrekt. Med henvisning til kap. 10 i boligstøtteloven  \r\n\r\n fandt styrelsen herefter, at kommunen burde have omberegnet boligstøtten med  \r\n\r\n virkning fra begyndelsen af den måned, der følger nærmest efter klagen over  \r\n\r\n fastsættelsen af arealet. (Da kommunen begyndte omberegningen pr. </I> </P>  \r\n\r\n<P> <I>1.4.1987, og da den kun betød 1 kr. mere om måneden i boligstøtte,  \r\n\r\n fandt styrelsen imidlertid ikke grundlag for at foretage sig yderligere i  \r\n\r\n sagen). </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Boligstøtte - Opgørelse af bruttoetagearealet -  \r\n\r\n Ansøgers meddelelse om ændringer i løbet af året </H1>  \r\n\r\n<P></P>  \r\n\r\n<BR>  \r\n\r\n<P>&#187;Boligstyrelsen har ved skrivelse af 23. juli 1987, bilagt sagens  \r\n\r\n akter, modtaget Deres klage over Amtsankenævnet i Vejle Amt's afgørelse af 2.  \r\n\r\n juli 1987 vedrørende beregningen af Deres boligydelse i 1987. </P>  \r\n\r\n<P>Det fremgår af sagen, at De finder, at den husstandsindkomst, som lægges  \r\n\r\n til grund ved opgørelsen af boligydelsen, er forkert. Endvidere finder De, at  \r\n\r\n bruttoetagearealet for den bolig, hvortil De modtager boligydelse, pr. 1.  \r\n\r\n januar 1987 burde have været fastsat til 101 m2 og ikke til 100 (m2). </P>  \r\n\r\n<P>Deres udlejer meddelte i september måned 1984 Vejle Kommunes  \r\n\r\n boligstøttekontor, at Deres bolig var på 101 (m2), og ikke som tidligere  \r\n\r\n meddelt 100 (m2). Af Bygge- og Boligregistret (BBR) fremgik imidlertid indtil  \r\n\r\n 24. januar 1987, at boligens bruttoetageareal var på 100 (m2). Den 24. januar  \r\n\r\n 1987 blev registreringen ændret til 101 (m2). </P>  \r\n\r\n<P>På baggrund af registreringen i BBR fastsatte Vejle kommune ved  \r\n\r\n boligydelsesberegningen pr. 1. januar 1987 bruttoetagearealet til 100 (m2).  \r\n\r\n Den 2. februar 1987 klagede De til Amtsankenævnet i Vejle Amt over  \r\n\r\n boligydelsesberegningen, herunder det fastsatte bruttoetageareal. Kommunen  \r\n\r\n meddelte ved fremsendelsen af klagen til Amtsankenævnet, at kommunen ændrer  \r\n\r\n det bruttoetageareal, som indgår i boligydelsesberegningen, fra 100 (m2) til  \r\n\r\n 101 (m2) pr. 1. april 1987. </P>  \r\n\r\n<P>Amtsankenævnet fastsatte imidlertid i nævnets afgørelse, at  \r\n\r\n bruttoetagearealet pr. 1. januar 1987 burde have været fastsat til 101 (m2).  \r\n\r\n</P>  \r\n\r\n<P>I denne anledning skal Boligstyrelsen meddele, at ifølge § 63, stk. 2, i  \r\n\r\n lov om individuel boligstøtte kan Amtsankenævnets afgørelser ikke indbringes  \r\n\r\n for anden administrativ myndighed. Boligstyrelsen kan dog optage en sag til  \r\n\r\n behandling, når det skønnes, at sagen er af principiel betydning. </P>  \r\n\r\n<P>Man skal videre meddele, at husstandsindkomsten ifølge boligstøttelovens §  \r\n\r\n 7 opgøres efter reglerne i lov om socialindkomst. Ifølge socialindkomstlovens  \r\n\r\n § 2, nr. 1, henregnes til socialindkomsten enhver indkomst, der henføres til  \r\n\r\n eller indgår i den skattepligtige almindelige indkomst. </P>  \r\n\r\n<P>Det fremgår endvidere af § 7, stk. 7, at må det antages, at husstandens  \r\n\r\n indkomstforhold i boligstøtteåret vil afvige væsentligt fra den indkomst, der  \r\n\r\n beregnes efter stk. 2-6, anvendes i stedet den forventede fremtidige  \r\n\r\n indkomst. Den forventede fremtidige indkomst skal ligeledes opgøres efter de  \r\n\r\n principper, der gælder i lov om socialindkomst. </P>  \r\n\r\n<P>Boligstyrelsen finder på denne baggrund ikke, at spørgsmålet om, Deres  \r\n\r\n husstandsindkomst ved beregningen af boligydelse er opgjort korrekt, er af  \r\n\r\n principiel betydning, og man kan derfor ikke foretage sig videre i sagen for  \r\n\r\n så vidt angår dette spørgsmål. </P>  \r\n\r\n<P>Boligstyrelsen finder derimod, at spørgsmålet om, hvilke oplysninger, der  \r\n\r\n skal lægges til grund ved fastsættelsen af boligens bruttoetageareal, er af  \r\n\r\n principiel betydning, hvorfor man har besluttet at optage sagen til  \r\n\r\n behandling for så vidt angår dette spørgsmål. </P>  \r\n\r\n<P>Det fremgår af boligstøttelovens § 11, stk. 4, at opvarmes lejligheden  \r\n\r\n udelukkende med el eller gas, eller opvarmes lejligheden fra et kollektivt  \r\n\r\n varmeforsyningsanlæg, og betaler lejeren ud over lejen den fulde udgift  \r\n\r\n hertil, forhøjes lejen ved opgørelse af boligudgiften med 9,75 kr. pr. (m2)  \r\n\r\n bruttoetageareal. Beløbet udgør i 1987 15 kr. pr. (m2) bruttoetageareal. </P>  \r\n\r\n<P>Denne bestemmelse trådte i kraft den 1. januar 1987. Varmetillægget blev  \r\n\r\n tidligere beregnet som en procentdel af boligudgiften, hvorfor boligens  \r\n\r\n bruttoetageareal ikke havde betydning for beregningen. </P>  \r\n\r\n<P>Bruttoetagearealet opgøres i henhold til Boligstyrelsens bekendtgørelse  \r\n\r\n nr. 839 af 10. december 1986 om beregning af boligens bruttoetageareal i  \r\n\r\n henhold til boligstøtteloven. </P>  \r\n\r\n<P>Hvis der ikke foreligger oplysninger om arealet opgjort efter ovennævnte  \r\n\r\n bestemmelser, finder Boligstyrelsen, at kommunen som udgangspunkt kan lægge  \r\n\r\n det bruttoetageareal til grund, som fremgår af BBR, indtil lejeren godtgør at  \r\n\r\n dette areal ikke er korrekt. Baggrunden herfor er, at bestemmelserne om  \r\n\r\n opgørelse af bruttoetagearealet i BBR og i ovennævnte bekendtgørelse stort  \r\n\r\n set er identiske. Det (m2)-antal, som kommunen i 1984 fik oplyst fra udlejer,  \r\n\r\n kan derimod ikke umiddelbart anvendes ved fastsættelsen af  \r\n\r\n bruttoetagearealet, idet m2-antallet ikke nødvendigvis er opgjort i  \r\n\r\n overensstemmelse med bekendtgørelsens bestemmelser herom. </P>  \r\n\r\n<P>Det følger af boligstøttelovens kapitel 10, at såfremt der gives  \r\n\r\n meddelelse om ændring af de forhold, der har betydning for beregning af  \r\n\r\n boligstøtten, vil boligstøtten kunne omberegnes med virkning fra begyndelsen  \r\n\r\n af den måned, der følger nærmest efter meddelelsen om ændringen til  \r\n\r\n kommunalbestyrelsen. </P>  \r\n\r\n<P>På baggrund heraf finder Boligstyrelsen, at Vejle kommune burde have  \r\n\r\n omberegnet Deres boligydelse med virkning fra begyndelsen af den måned, der  \r\n\r\n følger nærmest efter Deres klage over fastsættelsen af (m2)-antallet. </P>  \r\n\r\n<P>Når henses til, at Vejle Kommune har omberegnet Deres boligydelse pr. 1.  \r\n\r\n april 1987, og at omberegningen alene medfører, at boligydelsen stiger med 1  \r\n\r\n kr. om måneden, finder Boligstyrelsen imidlertid ikke grundlag for at  \r\n\r\n foretage sig yderligere i sagen.&#171; </P>  \r\n\r\n<P>2. Der henvises til j.nr. 030320. </P>  \r\n\r\n<P>De fremsendte bilag returneres. </P>  \r\n\r\n<P>3. Der henvises til j.nr. 030320. </P>  \r\n\r\n<P>Pdv </P>  \r\n\r\n<P>eb </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19870404625"
        },
        {
            "displayName": "Entydig dokumentidentifikation",
            "displayValue": "CA003415"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4046"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "05/08/1987"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "B5 7-236-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}