{
    "id": 106668,
    "title": "1995 BSF 65   FOLKETINGSBESLUTNING OM EN KVOTE FOR BÆREDYGTIGT DYRKEDE BANANER ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 65",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 65 </P>  \r\n\r\n<P></P>  \r\n\r\n<P>Folketingsbeslutning om en kvote for bæredygtigt dyrkede bananer </P>  \r\n\r\n<P></P>  \r\n\r\n<P>Fremsat af Steen Gade (SF) Villy Søvndal (SF) </P>  \r\n\r\n<P></P>  \r\n\r\n<P>den 9. januar 1996 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 29. maj 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer den danske regering til i EU at arbejde for en </P>  \r\n\r\n<P>særlig EU-kvote for import af bæredygtigt dyrkede bananer produceret </P>  \r\n\r\n<P>under hensyntagen til sociale og økologiske minimumsstandarder. </P>  \r\n\r\n<P>Denne kvote skal etableres i forbindelse med den igangværende revision af  \r\n\r\n EU's bananregime og sikre, at bæredygtigt dyrkede bananer får en realistisk  \r\n\r\n chance for at konkurrere på EU's indre marked. </P>  \r\n\r\n<P>Oprindeligt fremsat forslag </P>  \r\n\r\n<P>Folketinget opfordrer den danske regering til i EU at arbejde for en  \r\n\r\n særlig EU-kvote for import af bæredygtigt dyrkede bananer produceret under  \r\n\r\n hensyntagen til sociale og økologiske minimumsstandarder. </P>  \r\n\r\n<P>Denne kvote skal etableres i forbindelse med den igangværende revision af  \r\n\r\n EU's bananregime og sikre, at bæredygtigt dyrkede bananer får en realistisk  \r\n\r\n chance for at konkurrere på EU's indre marked. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>I praksis har det vist sig at være næsten umuligt for bæredygtigt  \r\n\r\n producerede bananer at få adgang til EU's indre marked. Dette skyldes EU's  \r\n\r\n bananregimes særlige konstruktion, hvor kun 3,5 pct. af EU's samlede  \r\n\r\n toldkontingent for bananer er sat af til såkaldte nye producenter. Resten er  \r\n\r\n sat af til etablerede dollar-bananproducenter eller EU-baserede  \r\n\r\n bananselskaber. </P>  \r\n\r\n<P>Det er via denne kvote på 3,5 pct. for nye producenter, at de formelle  \r\n\r\n muligheder ligger for at få bæredygtigt dyrkede bananer ind på EU's marked,  \r\n\r\n men på grund af det begrænsede toldkontingent er efterspørgslen efter de  \r\n\r\n bananlicenser, som skal til for overhovedet at få lov til at importere  \r\n\r\n bananer, stor. Den er så stor, at der er opstået en lønsom handel med  \r\n\r\n bananlicenser, hvor firmaer, der aldrig kunne drømme om at sælge bananer,  \r\n\r\n søger og får importlicenser, som de sælger videre med gode fortjenester (ca.  \r\n\r\n 25.000 kr. pr. licens). Denne handel med licenser har i praksis medført, at  \r\n\r\n stort set ingen af de 3,5 pct. af importkvoterne, som skulle komme nye  \r\n\r\n producenter til gode, er kommet det. Dermed er de heller ikke kommet de  \r\n\r\n bæredygtige producenter til gode. </P>  \r\n\r\n<P>Etableringen af en særlig kvote for bæredygtigt dyrkede bananer vil løse  \r\n\r\n det problem, og den vil samtidig give producenter af sådanne bananer den  \r\n\r\n nødvendige sikkerhed for afsætning. </P>  \r\n\r\n<P>Bæredygtigt dyrkede bananer er bananer, der produceres under forhold, som  \r\n\r\n sikrer bananarbejderne sociale garantier og beskytter dem mod tvangsarbejde  \r\n\r\n og diskrimination og hindrer børnearbejde. En lang række pesticider, som man  \r\n\r\n enten har dokumenteret skader sundhed eller miljø, eller som er under  \r\n\r\n alvorlig mistanke for at skade sundhed eller miljø, forbydes, mens anvendelse  \r\n\r\n af øvrige reduceres kraftigt. Herbicider totalforbydes. Der indføres skrappe  \r\n\r\n restriktioner på flysprøjtning. Der er restriktioner på anvendte  \r\n\r\n kunstgødningsmængder og krav om erosionsbeskyttelse og særlig restriktiv  \r\n\r\n beskyttelse af skov- og vandressourcer i plantageområderne, og der skal  \r\n\r\n gennemføres affaldsplaner, der garanterer kontrol med og reduktion af  \r\n\r\n affaldsmængderne. Kriterierne skal overvåges af den uafhængige institution  \r\n\r\n The Fair Trade Banana Register Committee. </P>  \r\n\r\n<P>Baggrunden for ønsket blandt producenter og bananarbejdere om adgang for  \r\n\r\n bæredygtigt dyrkede bananer til EU's marked er den ekstremt voldsomme  \r\n\r\n belastning af miljø og arbejdsmiljø, som den konventionelle dyrkning af  \r\n\r\n bananer udgør. En kvote for bæredygtigt dyrkede bananer vil stimulere en mere  \r\n\r\n miljøvenlig og socialt ansvarlig produktion af bananer. </P>  \r\n\r\n<P>Samtidig vil EU's forbrugere som en konsekvens af forslaget selv få  \r\n\r\n mulighed for at vælge, om de ønsker at købe bæredygtigt dyrkede bananer - i  \r\n\r\n modsætning til i dag, hvor denne valgmulighed kun findes i begrænset grad.  \r\n\r\n Der findes på markedet i dag få og meget dyre økologiske bananer, som slipper  \r\n\r\n ind på trods af det nuværende kvotesystem, men med meget store  \r\n\r\n ekstraomkostninger til følge til bl.a. licenshandlere og mellemhandlere. </P>  \r\n\r\n<P>Det er vigtigt, at en sådan ny kvote for bæredygtigt dyrkede bananer  \r\n\r\n afspejler den i bananregimet etablerede geografiske fordeling af bananer  \r\n\r\n mellem Latinamerika og Afrika. Hvis dette ikke sker, vil forslaget drukne i  \r\n\r\n nye stridigheder om fordelingen af import af bananer mellem Latinamerika og  \r\n\r\n Afrika, og det vil derfor være dødsdømt på forhånd. </P>  \r\n\r\n<P>Det hollandske parlament har den 14. november i år næsten enstemmigt  \r\n\r\n vedtaget en resolution, der sigter mod at forpligte den hollandske regering  \r\n\r\n til at arbejde for at sikre, at bæredygtigt dyrkede bananer får en realistisk  \r\n\r\n chance for at komme ind på det indre marked. </P>  \r\n\r\n<P>Tilsvarende har det østrigske parlaments såkaldte Hauptkomite den 5. juli  \r\n\r\n i år enstemmigt vedtaget en resolution, der opfordrer landbrugs- og  \r\n\r\n skovbrugsministeren til at arbejde for etablering af en kvote for bæredygtigt  \r\n\r\n dyrkede bananer inden for det eksisterende bananregime. </P>  \r\n\r\n<P>Ønsket om adgang for bæredygtigt dyrkede bananer støttes i syd blandt  \r\n\r\n andet af: </P>  \r\n\r\n<P>Saint Lucias EU-ambassadør, Edwin Laurent, som samtidig er præsident for  \r\n\r\n AVS-EU-arbejdsgruppen om bananer. Edwin Laurent sagde i en tale til  \r\n\r\n Europa-Parlamentets udviklingsudvalg den 18. juli i år, at AVS-landene  \r\n\r\n &#187;utvetydigt er forpligtet på dyrkning af og handel med bananer efter  \r\n\r\n fair og bæredygtige metoder&#171;. Han begrundede det bl.a. med: </P>  \r\n\r\n<P>- Menneskehedens fælles globale ansvar for miljøet og nødvendigheden af at  \r\n\r\n bevæge sig i retning af en mere bæredygtig forvaltning og udvikling af  \r\n\r\n klodens ressourcer og </P>  \r\n\r\n<P>- at det i længden vil være bedst for både de europæiske forbrugere og  \r\n\r\n producentlandenes bananarbejdere. </P>  \r\n\r\n<P>I maj måned i år i Honduras afholdt 21 bananledere fra 7 latinamerikanske  \r\n\r\n lande den 3. konference for fagforeninger for bananarbejderne med det formål  \r\n\r\n at drøfte deres holdning til miljømæssige og sociale klausuler i forbindelse  \r\n\r\n med bananproduktion. Repræsentanterne fra Guatemala, Nicaragua, Costa Rica,  \r\n\r\n Honduras, Panama, Ecuador og Colombia var alle enige om at støtte  \r\n\r\n etableringen af en særlig EU-kvote for bæredygtigt dyrkede bananer. </P>  \r\n\r\n<P>På den baggrund foreslår SF, at regeringen i EU arbejder for en særlig  \r\n\r\n kvote for bæredygtigt dyrkede bananer. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "29/05/1996"
        },
        {
            "displayName": "Accession",
            "displayValue": "19951BA00065"
        },
        {
            "displayName": "Entydig dokumentidentifikation",
            "displayValue": "CL000065"
        },
        {
            "displayName": "Dato for førstegangsindlæggelse",
            "displayValue": "29/05/1996"
        },
        {
            "displayName": "Dato for indlæggelse",
            "displayValue": "29/05/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "65"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}