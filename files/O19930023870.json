{
    "id": 28437,
    "title": "Spørgsmål om rekursmyndigheders ret til at ændre i hjemmelsgrundlaget for pligt til tilbagebetaling af revalideringshjælp.",
    "documentTypeId": "300",
    "isSagsforlobPeriodValid": true,
    "shortName": "FOU nr 1993.238",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A, der havde været udsat for en alvorlig trafikulykke, hvorved  \r\n\r\n hun havde pådraget sig alvorlige hjerneskader, klagede over en afgørelse fra  \r\n\r\n Den Sociale Ankestyrelse (DSA). Ved afgørelsen havde DSA tiltrådt X Kommunes  \r\n\r\n afgørelse om, at den af kommunen til A bevilgede hjælp efter bistandslovens  \r\n\r\n dagældende § 42, stk. 1, til behandling/genoptræning på Center for  \r\n\r\n Hjerneskade  \r\n\r\n med i alt 172.500 kr. var gjort tilbagebetalingspligtig.  \r\n\r\n</P>  \r\n\r\n<P class=\"Resume\">  \r\n\r\n Forsikringsselskabet Y havde inden kommunens afgørelse anerkendt  \r\n\r\n erstatningspligt over for A, og det sociale udvalg i X Kommune gjorde ved  \r\n\r\n bevillingen af revalideringsydelsen A opmærksom på, at det var en  \r\n\r\n forudsætning  \r\n\r\n for hjælpens udbetaling, at eventuel erhvervsevnetabserstatning i henhold til  \r\n\r\n erstatningssagen medgik til dækning af den ansøgte genoptræning, jf.  \r\n\r\n bestemmelsen i bistandslovens § 26, stk. 1, nr. 4. DSA anførte som  \r\n\r\n begrundelse  \r\n\r\n for sin afgørelse, at X Kommune havde været berettiget til i forbindelse med  \r\n\r\n ydelsen af hjælp efter bistandsloven at træffe beslutning om tilbagebetaling  \r\n\r\n i  \r\n\r\n henhold til bistandslovens § 26, stk. 1, nr. 3.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at det blandt andet på baggrund af tidligere  \r\n\r\n udtalelser fra Folketingets Ombudsmand og retspraksis var hans opfattelse, at  \r\n\r\n DSA ikke havde været berettiget til i forbindelse med behandlingen af klagen  \r\n\r\n over X Kommunes afgørelse om tilbagebetalingspligt efter bistandslovens § 26,  \r\n\r\n stk. 1, nr. 4, at ændre afgørelsen til tilbagebetalingspligt efter  \r\n\r\n bistandslovens § 26, stk. 1, nr. 3. Ombudsmanden henstillede, at DSA tog  \r\n\r\n sagen  \r\n\r\n op til fornyet overvejelse. (J. nr. 1992-56-052).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Spørgsmål om rekursmyndigheders ret til at ændre i  \r\n\r\n hjemmelsgrundlaget for pligt til tilbagebetaling af revalideringshjælp.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n B klagede for A over Den  \r\n\r\n Sociale Ankestyrelses afgørelse af 2. oktober 1991. Ved afgørelsen tiltrådte  \r\n\r\n ankestyrelsen X Kommunes socialdirektorats afgørelse af 26. oktober 1987,  \r\n\r\n hvorefter den af kommunen bevilgede hjælp efter bistandslovens dagældende §  \r\n\r\n 42,  \r\n\r\n stk. 1, til genoptræning med i alt 172.500 kr. blev gjort  \r\n\r\n tilbagebetalingspligtig  \r\n\r\n for A.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Af sagens akter fremgik det,  \r\n\r\n at A var udsat for en alvorlig trafikulykke den 15. august 1986. Ved ulykken  \r\n\r\n pådrog hun sig alvorlige hjerneskader.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til B af 18.  \r\n\r\n november 1986 anerkendte forsikringsselskabet Topsikring A/S  \r\n\r\n erstatningspligten  \r\n\r\n over for A.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 17. marts 1987 anmodede X  \r\n\r\n Hospital X Kommunes socialdirektorat om betaling for A's ophold på Center for  \r\n\r\n Hjerneskade. Hospitalet anslog opholdsudgifterne til ca. 175.000 kr.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til A af 26.  \r\n\r\n oktober 1987 bevilgede X Kommunes sociale udvalg A hjælp med 172.500 kr. til  \r\n\r\n dækning af behandling/genoptræning på Center for Hjerneskade. Hjælpen blev  \r\n\r\n ydet  \r\n\r\n i henhold til bistandslovens § 42, stk. 1, og det sociale udvalg gjorde A  \r\n\r\n opmærksom på, at det var en forudsætning for hjælpens udbetaling, at eventuel  \r\n\r\n erhvervsevnetabserstatning i henhold til erstatningssagen medgik til dækning  \r\n\r\n af  \r\n\r\n den ansøgte genoptræning, jf. bestemmelsen i bistandslovens § 26, stk. 1, nr.  \r\n\r\n 4.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det sociale udvalgs afgørelse  \r\n\r\n blev den 19. februar 1988 indbragt for Den Sociale Ankestyrelse af A's  \r\n\r\n søster,  \r\n\r\n C.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I et brev til advokat D den  \r\n\r\n 20. november 1989 vurderede Arbejdsskadestyrelsen A's méngrad og  \r\n\r\n erhvervsevnetab som følge af ulykken til henholdsvis 50% og 65%. I en  \r\n\r\n skrivelse  \r\n\r\n af 2. januar 1990 til advokat D meddelte styrelsen, at stationærtidspunktet  \r\n\r\n skønsmæssigt måtte anses for at være to år efter ulykkestidspunktet.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A havde i alt fået udbetalt  \r\n\r\n 929.206,56 kr. i erstatning eksklusive renter, hvoraf 709.628,74 kr. udgjorde  \r\n\r\n erstatning for tab af erhvervsevne.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 2. oktober 1991 tiltrådte  \r\n\r\n Den Sociale Ankestyrelse X Kommunes Socialdirektorats afgørelse med følgende  \r\n\r\n begrundelse:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Ankestyrelsen finder,  \r\n\r\n at (X) Kommunes Socialdirektorat har været berettiget til i forbindelse med  \r\n\r\n ydelsen af hjælp efter bistandsloven til Deres behandling/genoptræning på  \r\n\r\n Center for Hjerneskade at træffe beslutning om tilbagebetaling i henhold til  \r\n\r\n bistandslovens § 26, stk. 1, nr. 3.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har lagt vægt  \r\n\r\n på, at De på tidspunktet for hjælpens udbetaling havde udsigt til at få  \r\n\r\n udbetalt et erstatningsbeløb, og at Socialdirektoratet orienterede Dem om  \r\n\r\n tilbagebetalingspligten og om årsagen hertil.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I klagen til mig gjorde B på  \r\n\r\n A's vegne bl.a. gældende, at X Kommune anførte bistandslovens § 26, stk. 1,  \r\n\r\n nr.  \r\n\r\n 4, som hjemmel for tilbagebetalingskravet, mens ankestyrelsen anførte § 26,  \r\n\r\n stk. 1, nr. 3, som hjemmel, i hvilken forbindelse B yderligere henviste til  \r\n\r\n Sociale Meddelelser 0-27-85.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af B's klage  \r\n\r\n fremkom X Kommune i en udateret udtalelse til ankestyrelsen med supplerende  \r\n\r\n bemærkninger til sagen. Kommunen anførte bl.a., at der forelå dokumentation  \r\n\r\n for, at A var blevet underrettet om tilbagebetalingsforpligtelsen, og at det  \r\n\r\n forhold, at kommunen anførte bistandslovens § 26, stk. 1, nr. 4, som hjemmel,  \r\n\r\n mens ankestyrelsen anførte § 26, stk. 1, nr. 3, var uden betydning, da kravet  \r\n\r\n i  \r\n\r\n bestemmelsens stk. 2 om underretning om tilbagebetalingsforpligtelsen var  \r\n\r\n blevet iagttaget.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I anledning af B's klage  \r\n\r\n fremkom ankestyrelsen i en skrivelse af 8. maj 1992 med supplerende  \r\n\r\n bemærkninger til sagen. Ankestyrelsen anførte bl.a., at kommunens citering af  \r\n\r\n bistandslovens § 26, stk. 1, nr. 4, ikke kunne medføre  \r\n\r\n tilbagebetalingskravets  \r\n\r\n bortfald, idet kommunen, som krævet i § 26, stk. 2, havde orienteret A om  \r\n\r\n tilbagebetalingspligten og om årsagen hertil.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De to udtalelser blev  \r\n\r\n forelagt B, hvorefter B i en skrivelse af 2. september 1992 supplerende  \r\n\r\n anførte, at kommunen på intet tidspunkt havde oplyst den korrekte hjemmel for  \r\n\r\n tilbagebetalingspligten.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til B udtalte  \r\n\r\n jeg herefter følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Bistandslovens § 26,  \r\n\r\n stk. 1 og 2 er sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Kommunalbestyrelsen kan  \r\n\r\n træffe beslutning om tilbagebetaling,  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 37.85pt'>  \r\n\r\n Når der må ydes en person hjælp på grund af pågældendes  \r\n\r\n uforsvarlige økonomi, ubegrundede opgivelse af et arbejde eller  \r\n\r\n beskæftigelsesfremmende foranstaltning, nægtelse af at påtage sig et rimeligt  \r\n\r\n tilbud om arbejde eller af at deltage i beskæftigelsesfremmende  \r\n\r\n foranstaltninger,  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 37.85pt'>  \r\n\r\n når der må ydes en person hjælp, fordi den pågældende  \r\n\r\n eller ægtefællen er indblandet i en kollektiv arbejdsstrid,  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 37.85pt'>  \r\n\r\n når der på det tidspunkt, da der søges hjælp på grund  \r\n\r\n af økonomisk trang, foreligger forhold, der viser, at pågældende i løbet af  \r\n\r\n kortere tid vil være i stand til at tilbagebetale hjælpen,  \r\n\r\n</P>  \r\n\r\n<P class=\"Litra\" style='margin-left:37.85pt;text-indent:-18.0pt;mso-list:l0  \r\n\r\n level1 lfo2;tab-stops:19.85pt list 37.85pt'>  \r\n\r\n når en person, der har modtaget hjælp, senere får  \r\n\r\n udbetalt en erstatning, et underholdsbidrag eller lignende, der dækker samme  \r\n\r\n tidsrum og samme formål som den udbetalte hjælp.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Stk. 2. I de tilfælde, der er  \r\n\r\n nævnt i stk. 1, nr. 1-3, kan tilbagebetaling kun kræves, hvis  \r\n\r\n kommunalbestyrelsen ved hjælpens udbetaling har gjort modtageren bekendt med  \r\n\r\n tilbagebetalingspligten.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den foreliggende sag rejser  \r\n\r\n spørgsmålet om, hvorvidt de sociale myndigheder i forbindelse med  \r\n\r\n behandlingen  \r\n\r\n af en klage over en af en kommune truffen beslutning om tilbagebetalingspligt  \r\n\r\n efter en bestemmelse i bistandslovens § 26, stk. 1, kan træffe afgørelse om  \r\n\r\n tilbagebetalingspligt efter en anden af bestemmelserne i § 26, stk. 1, det  \r\n\r\n vil  \r\n\r\n sige på et andet grundlag end det, som kommunen ved hjælpens udbetaling har  \r\n\r\n henvist til over for hjælpsmodtageren.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I fire tidligere sager  \r\n\r\n refereret i Folketingets Ombudsmands beretning for 1981, s. 255ff, og for  \r\n\r\n 1982,  \r\n\r\n s. 302-303, har ombudsmanden taget stilling til dette principielle spørgsmål.  \r\n\r\n Efter gennemgang af lovgrundlaget, Socialministeriets cirkulære af 15. august  \r\n\r\n 1975 om bistandslovens almindelige bestemmelser, pkt. 36, og en meddelelse  \r\n\r\n fra  \r\n\r\n Socialministeriet refereret i Sociale Meddelelser 0-32-1979 udtalte  \r\n\r\n ombudsmanden bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg er opmærksom på, at § 18  \r\n\r\n b, stk. 2, i den sociale styrelseslov og § 9 i loven om den sociale  \r\n\r\n ankestyrelse  \r\n\r\n hjemler amtsankenævnene, henholdsvis den sociale ankestyrelse, en meget  \r\n\r\n vidtgående materiel kompetence som ankeinstans. Jeg finder imidlertid ikke,  \r\n\r\n at  \r\n\r\n disse bestemmelser kan tillægges afgørende betydning i den foreliggende  \r\n\r\n sammenhæng.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen i bistandslovens  \r\n\r\n § 26, stk. 2, må, som nævnt, antages at hvile på en forudsætning om, at det  \r\n\r\n sociale udvalg i forbindelse med udbetaling af hjælp for sit vedkommende  \r\n\r\n endeligt må gøre op med ikke blot, om der til ydelsen af hjælpen skal knyttes  \r\n\r\n tilbagebetalingspligt efter § 26, stk. 1, nr. 1-3, men i givet fald også med  \r\n\r\n grundlaget for en beslutning herom.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må således være enig med  \r\n\r\n Socialministeriet i, at de sociale ankemyndigheder ikke i forbindelse med  \r\n\r\n behandlingen af en klage over en af et socialudvalg truffet beslutning om  \r\n\r\n tilbagebetalingspligt efter bistandslovens § 26, stk. 1, nr. 1-3, kan træffe  \r\n\r\n afgørelse om tilbagebetalingspligt efter en anden af disse bestemmelser, det  \r\n\r\n vil sige på et andet grundlag end det, som det sociale udvalg ved hjælpens  \r\n\r\n udbetaling  \r\n\r\n har henvist til over for klageren.&quot; (Folketingets Ombudsmands beretning  \r\n\r\n for 1981, s. 258).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ombudsmanden anlagde et  \r\n\r\n tilsvarende bedømmelsesgrundlag i to konkrete sager, hvor en  \r\n\r\n tilbagebetalingspligt oprindelig var meddelt i henhold til bistandslovens §  \r\n\r\n 26,  \r\n\r\n stk. 1, nr. 4, og efterfølgende blev ændret til § 26, stk. 1, nr. 1.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Østre Landsret har  \r\n\r\n efterfølgende taget stilling til spørgsmålet i en sag, hvor der var ydet  \r\n\r\n hjælp  \r\n\r\n mod tilbagebetalingspligt i henhold til en bestemmelse svarende til  \r\n\r\n bistandslovens  \r\n\r\n § 26, stk. 1, nr. 4, og hvor tilbagebetalingsgrundlaget senere blev ændret  \r\n\r\n til  \r\n\r\n bistandslovens § 26, stk. 1, nr. 3. I landsrettens dom af 24. august 1983  \r\n\r\n (refereret i Ugeskrift for Retsvæsen 1983, s. 1117 Ø) udtales det:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... Bestemmelsen i  \r\n\r\n bistandslovens § 26, stk. 2, jf. tidligere forsorgslovens § 65, 1. pkt., må  \r\n\r\n naturligt forstås således, at det til dens opfyldelse kræves ikke blot, at  \r\n\r\n modtageren af hjælp i almindelighed er gjort bekendt med  \r\n\r\n tilbagebetalingspligt,  \r\n\r\n men tillige at det er tilkendegivet vedkommende, hvilken af de i loven  \r\n\r\n anførte  \r\n\r\n grunde til tilbagebetaling der er bragt i anvendelse ved beslutningen derom.  \r\n\r\n Da  \r\n\r\n tilkendegivelsen om, at det er bestemmelsen i bistandslovens § 26, stk. 1,  \r\n\r\n nr.  \r\n\r\n 3, jf. forsorgslovens § 62, der udgør grundlaget for tilbagebetalingskravet i  \r\n\r\n denne sag, først er meddelt sagsøgeren lang tid efter ydelsen af hjælp, kan  \r\n\r\n betingelserne for at kræve tilbagebetaling ikke anses for at have været til  \r\n\r\n stede. Allerede som følge heraf vil sagsøgerens påstand være at tage til  \r\n\r\n følge.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg må forstå Den Sociale  \r\n\r\n Ankestyrelses afgørelse i den foreliggende sag således, at ankestyrelsen har  \r\n\r\n fundet, at (X) Kommunes Socialdirektorat har truffet en urigtig afgørelse om  \r\n\r\n tilbagebetaling efter bestemmelsen i bistandslovens § 26, stk. 1, nr. 4.  \r\n\r\n Denne  \r\n\r\n opfattelse giver mig ikke anledning til bemærkninger.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ankestyrelsen har  \r\n\r\n efterfølgende truffet afgørelse om tilbagebetaling efter en anden bestemmelse  \r\n\r\n (bistandslovens § 26, stk. 1, nr. 3) og på et andet grundlag, som klageren  \r\n\r\n derfor ikke var bekendt med ved hjælpens udbetaling. På baggrund af det  \r\n\r\n ovenfor  \r\n\r\n anførte er det min opfattelse, at ankestyrelsen ikke har været berettiget til  \r\n\r\n at træffe en afgørelse af dette indhold.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Under henvisning hertil har  \r\n\r\n jeg samtidig hermed henstillet til Den Sociale Ankestyrelse at tage sagen op  \r\n\r\n til fornyet overvejelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den Sociale Ankestyrelse  \r\n\r\n meddelte senere i en skrivelse til mig, at styrelsen havde truffet afgørelse  \r\n\r\n om  \r\n\r\n at ophæve X Kommunes afgørelse, hvorefter A var blevet pålagt  \r\n\r\n tilbagebetalingspligt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg meddelte Den Sociale  \r\n\r\n Ankestyrelse, at jeg herefter ikke foretog videre i anledning af klagen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n NOTER: (*1) Jf. FOB 1981, s.  \r\n\r\n 255ff, FOB 1982, s. 302-303 og UfR 1983, s. 1117Ø  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19930023870"
        },
        {
            "displayName": "Entydig dokumentidentifikation",
            "displayValue": "AX004871"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "238"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Socialministeriet"
        },
        {
            "displayName": "Underskriftdato",
            "displayValue": "01/01/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Kompetence (herunder delegation)",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Sagens rejsning m.v."
            ]
        },
        {
            "tag": "Rekurs",
            "parents": [
                "Forvaltningsret",
                "Almindelige emner",
                "Administrativ prøvelse mv."
            ]
        },
        {
            "tag": "Pengeydelser",
            "parents": [
                "Forvaltningsret",
                "Enkelte forvaltningsområder",
                "Socialvæsen",
                "Social bistand",
                "Ydelser"
            ]
        }
    ],
    "hasFobTags": true
}