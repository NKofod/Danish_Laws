{
    "id": 211667,
    "title": "Forslag til folketingsbeslutning om øjeblikkeligt ophør med salg af Roundup og andre bekæmpelsesmidler til privat brug i haver og på offentlige fællesarealer (borgerforslag)",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 54",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 4. december 2019 af Peter Skaarup (DF), Sofie Carsten Nielsen (RV), Karsten Hønge (SF), Pernille Skipper (EL), Mai Mercado (KF), Rasmus Nordqvist (ALT), Pernille Vermund (NB), Ole Birk Olesen (LA) og Aaja Chemnitz Larsen (IA)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om øjeblikkeligt ophør med salg af Roundup og andre bekæmpelsesmidler til privat brug i haver og på offentlige fællesarealer (borgerforslag)</p>\r\n<p class=\"NormalInd\">Der ønskes et totalt forbud mod ukrudts- og insektmidler og andre pesticider, der er skadelige eller blot potentielt skadelige for grundvand, biodiversitet og sundhed.</p>\r\n<p class=\"NormalInd\">Det gælder f.eks. ukrudtsmidler med indhold af glyfosat, mest kendt fra Roundup, og insektgifte med indhold af neonikotinoider.</p>\r\n<p class=\"NormalInd\">Landbruget bruger langt det meste af al sprøjtegift i Danmark. Det optimale ville være at kræve et forbud mod det hele, men da et forbud mod brug af gift i private haver og på offentlige arealer må formodes at være nemmere at få vedtaget, koncentrerer borgerforslaget sig i første omgang om dette.</p>\r\n<p class=\"NormalInd\">Forslaget er derfor rettet mod den private brug af alle pesticider og ikke den erhvervsmæssige brug.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Det kalder tydeligvis på handling og lovgivning, når vi ser på sprøjtemidlernes påvirkning af grundvand og insekter. Vi står lige nu i Danmark faretruende tæt på at skulle rense vores hidtil så gode drikkevand, der danser pardans med grænseværdierne for diverse sundhedsfarlige stoffer fra mange årtiers massive udledning af disse stoffer fra landbrug, industri og husholdninger. I dag indeholder 41 pct. af danske vandværksboringer pesticider eller pesticidrester, og i 12 pct. af dem er grænseværdien overskredet. Og der påvises hele tiden nye stoffer ved analyse af grundvandet.</p>\r\n<p class=\"NormalInd\">Danske Regioner har i en ny undersøgelse fundet 129 stoffer i grundvandet, og 75 af dem har man ikke tidligere påvist. Der er bl.a. fundet rester af glyfosat. Samtidig viser tallene fra regionerne, at fem af de ti hyppigst fundne stoffer i undersøgelsen er nye stoffer (»Nye målinger afslører 75 pesticider i det danske grundvand«, Ingeniøren, den 25. april 2019).</p>\r\n<p class=\"NormalInd\">Men selv om WHO's kræftforskningsinstitut, IARC, har advaret imod glyfosat som sandsynligvis kræftfremkaldende, kan man i Danmark stadig finde den slags bekæmpelsesmidler på hylderne. Og de er stadig populære.</p>\r\n<p class=\"NormalInd\">Danmark har i EU stemt for en forlængelse af brugen af glyfosat indtil 2022, men selv om glyfosat er lovligt i EU indtil da, kan Danmark godt forbyde specifikke anvendelsesområder.</p>\r\n<p class=\"NormalInd\">Og nu, i kølvandet på FN´s rapport om den skrantende biodiversitet og de mange truede dyrearter, foreslår vi, at vi i Danmark går den grønne vej og laver et totalt forbud mod sprøjtegifte – midler, som vi ved gør skade på bier og andre insekter, der er afgørende for et balanceret økosystem og dermed vor egen eksistens.</p>\r\n<p class=\"NormalInd\">Med dette borgerforslag foreslås derfor et øjeblikkeligt stop for salg og anvendelse af disse bekæmpelsesmidler til ikkeerhvervsmæssig brug, også de midler, der kun er »under mistanke« for at være skadelige. Dette skal ses som et første skridt i retning mod helt at udfase brugen af  sprøjtemidler i Danmark – også for landbrug og industri. Det private forbrug er kun en beskeden del af det totale forbrug, og om end salget er mere end halveret de seneste år, kan bl.a. Danmarks Naturfredningsforening den 6. maj 2019 fortælle, at der sprøjtes hyppigere på danske marker end nogensinde før. Et faktum er, at der anvendes mere end 2.000 t aktivt stof om året i Danmark.</p>\r\n<p class=\"NormalInd\">Med den viden, vi besidder i dag, kan vi ikke lade det passere længere.</p>\r\n<p class=\"NormalInd\">Lad dette være en start til beskyttelse af drikkevand og biodiversitet.</p>\r\n<p>\r\n</p>\r\n<p class=\"Overskriftstekst2\" style=\"text-align: justify;\">\r\n   <span class=\"Italic\">Om fremsættelsen i Folketinget</span>\r\n</p>\r\n<p class=\"NormalInd\">Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.</p>\r\n<p class=\"NormalInd\">Borgerforslaget er oprindelig indgivet af Christiane Bjørg Nielsen, København, som hovedstiller med Kristian Sloth Kristensen, København, Anne-Sophie Ambo Nielsen, København, Per Mølgaard, Rudersdal, Ole Georg Terney, Frederiksberg, Diana Axelsen Antonakakis, Helsingør, Erik Arvin, Rudersdal, Jens Møller Andersen, Gribskov, Walter Michael Brüsch, København, Karoline Leth, København, Berit Holbech Asmussen, København, som medstillere.</p>\r\n<p class=\"NormalInd\">Forslagsstillernes fremsættelse af forslaget for Folketinget er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag. Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Peter Skaarup</span> (DF), :<span class=\"Bold\">Sofie Carsten Nielsen</span> (RV), :<span class=\"Bold\">Karsten Hønge</span> (SF), :<span class=\"Bold\">Pernille Skipper</span> (EL), :<span class=\"Bold\">Mai Mercado</span> (KF), :<span class=\"Bold\">Rasmus Nordqvist</span> (ALT), :<span class=\"Bold\">Pernille Vermund</span> (NB), :<span class=\"Bold\">Ole Birk Olesen</span> (LA) og :<span class=\"Bold\">Aaja Chemnitz Larsen</span> (IA):</p>\r\n<p class=\"TekstGenerel\">Herved tillader vi os for Folketinget at fremsætte:</p>\r\n<p class=\"ForslagsTitel\">Forslag til folketingsbeslutning om øjeblikkeligt ophør med salg af Roundup og andre bekæmpelsesmidler til privat brug i haver og på offentlige fællesarealer.</p>\r\n<p class=\"ForslagsNummer\">(Beslutningsforslag nr. B 54)</p>\r\n<p class=\"TekstGenerel\">Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget. Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget og bekendtgørelse om en ordning for borgerforslag med henblik på behandling i Folketinget.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Borgerforslaget er oprindelig indgivet af Christiane Bjørg Nielsen, København, som hovedstiller Kristian Sloth Kristensen, København, Anne-Sophie Ambo Nielsen, København, Per Mølgaard, Rudersdal, Ole Georg Terney, Frederiksberg, Diana Axelsen Antonakakis, Helsingør, Erik Arvin, Rudersdal, Jens Møller Andersen, Gribskov, Walter Michael Brüsch, København, Karoline Leth, København, Berit Holbech Asmussen, København, som medstillere.</p>\r\n<p class=\"TekstGenerel\">\r\n</p>\r\n<p class=\"TekstGenerel\">Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.</p>\r\n<p class=\"TekstGenerel\">\r\n</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 54",
            "stateLabel": "Forkastet",
            "references": [
                {
                    "shortName": "2019/1 BSF 54",
                    "title": "Forslag til folketingsbeslutning om øjeblikkeligt ophør med salg af Roundup og andre bekæmpelsesmidler til privat brug i haver og på offentlige fællesarealer (borgerforslag)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 211667,
                    "eliUri": "/eli/ft/20191BB00054",
                    "externalLink": ""
                },
                {
                    "shortName": "2019/1 BTB 54",
                    "title": "Betænkning over Forslag til folketingsbeslutning om øjeblikkeligt ophør med salg af Roundup og andre bekæmpelsesmidler til privat brug i haver og på offentlige fællesarealer\n(borgerforslag)",
                    "presentationName": "Betænkning over beslutningsforslag",
                    "documentTypeId": 500,
                    "documentId": 214553,
                    "eliUri": "/eli/ft/20191DB00783",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b54/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "05/12/2019"
        },
        {
            "displayName": "Accession",
            "displayValue": "20191BB00054"
        },
        {
            "displayName": "Entydig dokumentidentifikation",
            "displayValue": "AX023919"
        },
        {
            "displayName": "Dato for førstegangsindlæggelse",
            "displayValue": "05/12/2019"
        },
        {
            "displayName": "Dato for indlæggelse",
            "displayValue": "05/12/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}