{
    "id": 205782,
    "title": "Forslag til folketingsbeslutning om lange dyretransporter",
    "documentTypeId": "480",
    "isSagsforlobPeriodValid": true,
    "shortName": "2018/1 BSF 66",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 11. december 2018 af Rasmus Vestergaard Madsen (EL), Eva Flyvholm (EL), Henning Hyllested (EL), Søren Egge Rasmussen (EL) og Søren Søndergaard (EL)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om lange dyretransporter</p>\r\n<p class=\"NormalInd\">Folketinget pålægger regeringen at indføre særregler i Danmark, som sikrer, at slagtedyr og dyr til opdræt maksimalt må transporteres i 8 timer. Denne tidsgrænse kan ikke forlænges ved ophold i samlestalde og lign. Myndigheder skal dog kunne give dispensation i særlige tilfælde, når det handler om avlsdyr, forskning og arbejde med bevaring af truede dyrearter.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Millioner af dyr transporteres hvert år fra Danmark til slagtning i udlandet. Det gælder bl.a. grise, kyllinger, køer, kalve og heste, som sendes til slagtning i Polen og andre EU-lande. Transporterne kan vare helt op til 4 døgn og udsætter slagtedyr for stress, sult, tørst og skader. Dyrs lidelser under transport er veldokumenterede.  For hver ekstra time de transporteres, bliver de mere stressede og får flere smerter, og de interne kampe mellem dyrene om plads og adgang til mad og vand tager til. Dødeligheden for både kvæg og grise stiger på transporter på over 8 timer. Undersøgelser har påvist seks gange så høj dødelighed for kødkvæg på transporter på over 300 km og en femdobling i antallet af dødsfald hos slagtesvin (»Stop lange dyretransporter«, Dyrenes Beskyttelse, den 20. juni 2017, https://www.dyrenesbeskyttelse.dk/stop-lange-dyretransporter).</p>\r\n<p class=\"NormalInd\">\r\n</p>\r\n<p class=\"NormalInd\">I dag er der ingen fast grænse for, hvor længe dyr må transporteres. Det skyldes EU-regler, som i dag regulerer dyretransporter ud af Danmark. Allerede tilbage i 2004 stemte den danske regering imod de EU-regler, som tillader de lange dyretransporter. Danmark blev dog stemt ned, da Danmark var det eneste land, som modsatte sig reglerne (»Danmark stemt ned i EU«, ritzau.dk, den 22. november 2004). Siden da har EU’s krav om varernes frie bevægelighed betydet, at medlemslandene ikke må vedtage et maksimum for, hvor længe dyr må transporteres over grænser.</p>\r\n<p class=\"NormalInd\">\r\n</p>\r\n<p class=\"NormalInd\">Der har gennem tiden været en række forsøg på at presse EU til at stramme reglerne, så de lange dyretransporter forbydes. Både i 2012 og 2017 lykkedes det en række dyrevelfærdsorganisationer at indsamle mere end 1 mio. underskrifter fra borgere i Europa, som ønskede at få Europa-Kommissionen til at fremsætte et forslag om forbud imod dyretransporter på over 8 timer (»En million europæere siger fra over for lange dyretransporter«, politiken.dk, den 2. januar 2012). Samtidig har den danske regering i årevis arbejdet i EU for at få strammet reglerne, desværre uden held.</p>\r\n<p class=\"NormalInd\">\r\n</p>\r\n<p class=\"NormalInd\">I maj 2018 kom det frem, at antallet af lange dyretransporter på over 8 timer er eksploderet de seneste år. På 10 år er antallet af transporter med levende svin fra Danmark til udlandet femdoblet fra 1,9 mio. grise i 2007 til 9,4 mio. i 2017. Dyrenes Beskyttelse har som konsekvens heraf endnu en gang opfordret til at stramme reglerne (»Antallet af lange dyretransporter er eksploderet«, ritzau.dk, den 24. maj 2018).</p>\r\n<p class=\"NormalInd\">\r\n</p>\r\n<p class=\"NormalInd\">Forslagsstillerne mener, at tålmodigheden med EU og de skiftende danske regeringer er opbrugt. Efter 14 år er der endnu ikke fundet en løsning på de lange dyretransporter, og dyrene på transporterne lider forsat. Af hensyn til dyrevelfærden ønsker forslagsstillerne derfor med dette forslag at sætte en stopper for de lange dyretransporter fra Danmark. Det skal ske, ved at Danmark indfører danske særregler, som skal sikre, at slagtedyr kun må transporteres i maksimalt 8 timer, og at denne tidsgrænse ikke kan forlænges ved ophold i samlestalde og lign. Hensynet til dyrevelfærden må stå højere end hensynet til det indre marked og EU’s bureaukratiske regler.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Rasmus Vestergaard Madsen</span> (EL):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om lange dyretransporter.</p>\r\n<p class=\"ForslagsNummer\">(Beslutningsforslag nr. B 66)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2018/1 BF 66",
            "stateLabel": "Forkastet",
            "references": [
                {
                    "shortName": "2018/1 BSF 66",
                    "title": "Forslag til folketingsbeslutning om lange dyretransporter",
                    "presentationName": "Beslutningsforslag som fremsat",
                    "documentTypeId": 480,
                    "documentId": 205782,
                    "eliUri": "/eli/ft/20181BB00066",
                    "externalLink": ""
                },
                {
                    "shortName": "2018/1 BTB 66",
                    "title": "Betænkning over Forslag til folketingsbeslutning om lange dyretransporter",
                    "presentationName": "Betænkning over beslutningsforslag",
                    "documentTypeId": 500,
                    "documentId": 208726,
                    "eliUri": "/eli/ft/20181DB00955",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20181/beslutningsforslag/b66/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "12/12/2018"
        },
        {
            "displayName": "Accession",
            "displayValue": "20181BB00066"
        },
        {
            "displayName": "Entydig dokumentidentifikation",
            "displayValue": "AX022269"
        },
        {
            "displayName": "Dato for førstegangsindlæggelse",
            "displayValue": "12/12/2018"
        },
        {
            "displayName": "Dato for indlæggelse",
            "displayValue": "12/12/2018"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}