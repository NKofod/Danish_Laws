{
    "id": 112745,
    "title": "1985 LSF 162   FORSLAG TIL LOV OM TELEFONAPPARATER ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 162",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 162 </P>  \r\n\r\n<P></P>  \r\n\r\n<P>Forslag til Lov om telefonapparater </P>  \r\n\r\n<P></P>  \r\n\r\n<P>Fremsat af ministeren for offentlige arbejder </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Telefonapparater kan indføres, forhandles eller tilsluttes </P>  \r\n\r\n<P>anlæg, der tilhører staten og de koncessionerede telefonselskaber </P>  \r\n\r\n<P>(televirksomhederne) efter reglerne i denne lov og de i medfør </P>  \r\n\r\n<P>heraf fastsatte bestemmelser. Loven gælder dog ikke radioanlæg. </P>  \r\n\r\n<P>Stk. 2. Ministeren for offentlige arbejder kan fastsætte nærmere </P>  \r\n\r\n<P>bestemmelser om, hvilke arter af telekommunikationsudstyr der </P>  \r\n\r\n<P>omfattes af loven. </P>  \r\n\r\n<P>§ 2. Telefonapparater, der kan anvendes i tilslutning til </P>  \r\n\r\n<P>televirksomhedernes anlæg, må med henblik på anvendelse her i </P>  \r\n\r\n<P>landet kun indføres, forhandles, udleveres eller tilsluttes </P>  \r\n\r\n<P>televirksomhedernes anlæg, såfremt apparaterne er godkendt af </P>  \r\n\r\n<P>ministeriet for offentlige arbejder. </P>  \r\n\r\n<P>Stk. 2. Ministeren for offentlige arbejder kan fastsætte bestemmelser </P>  \r\n\r\n<P>om, hvornår telefonapparater, jfr. § 1, stk. 2, anses for </P>  \r\n\r\n<P>tilsluttet televirksomhedernes anlæg. </P>  \r\n\r\n<P>§ 3. Ministeren for offentlige arbejder fastsætter bestemmelser om </P>  \r\n\r\n<P>godkendelse af telefonapparater, jfr. § 2, stk. 1, og fastsætter </P>  \r\n\r\n<P>gebyrer for godkendelse af telefonapparater og andre ydelser i </P>  \r\n\r\n<P>forbindelse med godkendelsesordningens administration. </P>  \r\n\r\n<P>§ 4. Ministeren for offentlige arbejder kan fastsætte bestemmelser </P>  \r\n\r\n<P>om tilsyn med den i § 2, stk. 1, anførte forhandling af </P>  \r\n\r\n<P>telefonapparater. </P>  \r\n\r\n<P>Stk. 2. Med henblik på udøvelsen af det i stk. 1 nævnte tilsyn har </P>  \r\n\r\n<P>repræsentanter for de myndigheder, til hvem tilsynet henlægges, </P>  \r\n\r\n<P>uden retskendelse mod forevisning af behørig legitimation adgang </P>  \r\n\r\n<P>til alle lokaler, hvori der forhandles eller oplagres </P>  \r\n\r\n<P>telefonapparater. </P>  \r\n\r\n<P>§ 5. Overtrædelse af § 2, stk. 1, straffes med bøde. </P>  \r\n\r\n<P>Stk. 2. I forskrifter, som udfærdiges i medfør af loven, kan </P>  \r\n\r\n<P>fastsættes straf af bøde for overtrædelse af bestemmelser i </P>  \r\n\r\n<P>forskrifterne. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab, </P>  \r\n\r\n<P>andelsselskab eller lignende kan bødeansvar pålægges selskabet som </P>  \r\n\r\n<P>sådant. </P>  \r\n\r\n<P>§ 6. Tidspunktet for lovens ikrafttræden fastsættes af ministeren for </P>  \r\n\r\n<P>offentlige arbejder. </P>  \r\n\r\n<P>§ 7. Loven gælder ikke for Færøerne og Grønland. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 462 </P>  \r\n\r\n<P>§ 1. Telefonapparater kan indføres, forhandles eller tilsluttes </P>  \r\n\r\n<P>anlæg, der tilhører staten og de konsessionerede telefonselskaber </P>  \r\n\r\n<P>(televirksomhederne) efter reglerne i denne lov og de i medfør </P>  \r\n\r\n<P>heraf fastsatte bestemmelser. Loven gælder dog ikke radioanlæg. </P>  \r\n\r\n<P>Stk. 2. Ministeren for offentlige arbejder kan fastsætte nærmere </P>  \r\n\r\n<P>bestemmelser om hvilke arter af telekommunikationsudstyr, der </P>  \r\n\r\n<P>omfattes af loven. </P>  \r\n\r\n<P>§ 2. Telefonapparater, der kan anvendes i tilslutning til </P>  \r\n\r\n<P>televirksomhedernes anlæg, må med henblik på anvendelse her i </P>  \r\n\r\n<P>landet kun indføres, forhandles, udleveres eller tilsluttes </P>  \r\n\r\n<P>televirksomhedernes anlæg, såfremt apparaterne er godkendt af </P>  \r\n\r\n<P>ministeriet for offentlige arbejder. </P>  \r\n\r\n<P>Stk. 2. Ministeren for offentlige arbejder kan fastsætte bestemmelser </P>  \r\n\r\n<P>om, hvornår telefonapparater, jfr. § 1, stk. 2, anses for </P>  \r\n\r\n<P>tilsluttet televirksomhedernes anlæg. </P>  \r\n\r\n<P>§ 3. Ministeren for offentlige arbejder fastsætter bestemmelser om </P>  \r\n\r\n<P>godkendelse af telefonapparater, jfr. § 2, stk. 1 og fastsætter </P>  \r\n\r\n<P>gebyrer for godkendelse af telefonapparater og andre ydelser i </P>  \r\n\r\n<P>forbindelse med godkendelsesordningens administration. </P>  \r\n\r\n<P>§ 4. Ministeren for offentlige arbejder kan fastsætte bestemmelser </P>  \r\n\r\n<P>om tilsyn med den i § 2, stk. 1 anførte forhandling af </P>  \r\n\r\n<P>telefonapparater. </P>  \r\n\r\n<P>Stk. 2. Med henblik på udøvelsen af det i stk. 1 nævnte tilsyn har </P>  \r\n\r\n<P>repræsentanter for de myndigheder, til hvem tilsynet henlægges, </P>  \r\n\r\n<P>uden retskendelse mod forevisning af behørig legitimation adgang </P>  \r\n\r\n<P>til alle lokaler, hvori der forhandles eller oplagres </P>  \r\n\r\n<P>telefonapparater. </P>  \r\n\r\n<P>§ 5. Overtrædelse af § 2, stk. 1, straffes med bøde. </P>  \r\n\r\n<P>Stk. 2. I forskrifter, som udfærdiges i medfør af loven, kan </P>  \r\n\r\n<P>fastsættes straf af bøde for overtrædelse af bestemmelser i </P>  \r\n\r\n<P>forskrifterne. </P>  \r\n\r\n<P>Stk. 3. Er overtrædelsen begået af et aktieselskab, anpartsselskab, </P>  \r\n\r\n<P>andelsselskab eller lignende kan bødeansvar pålægges selskabet som </P>  \r\n\r\n<P>sådant. </P>  \r\n\r\n<P>§ 6. Tidspunktet for lovens ikrafttræden fastsættes af ministeren for </P>  \r\n\r\n<P>offentlige arbejder. </P>  \r\n\r\n<P>§ 7. Loven gælder ikke for Færøerne og Grønland. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Medens der efter lov om radiokommunikation (lovbekendtgørelse nr. 210 </P>  \r\n\r\n<P>af 6. april 1976) er adgang til anvendelse af typegodkendt, privat </P>  \r\n\r\n<P>terminaludstyr til brug i forbindelse med de offentlige </P>  \r\n\r\n<P>radiotjenester, har der hidtil som anført nedenfor på grundlag af </P>  \r\n\r\n<P>lov om telegrafer og telefoner (lov nr. 84 af 11. maj 1897 med </P>  \r\n\r\n<P>senere ændringer) i almindelighed været monopol for </P>  \r\n\r\n<P>televirksomhederne, når det gælder tilslutning af telefonapparater </P>  \r\n\r\n<P>til det offentlige telenet. </P>  \r\n\r\n<P>I overensstemmelse med regeringens moderniseringsbestræbelser er det </P>  \r\n\r\n<P>hensigten med dette lovforslag at tilvejebringe grundlag for en </P>  \r\n\r\n<P>liberalisering af markedet for telefonapparater, der er således </P>  \r\n\r\n<P>indrettet, at de kan anvendes i tilslutning til det offentlige </P>  \r\n\r\n<P>telenet. </P>  \r\n\r\n<P>Det foreslås derfor, at der skabes lovmæssigt grundlag for en </P>  \r\n\r\n<P>egentlig statslig godkendelsesordning for telefonapparater, der </P>  \r\n\r\n<P>herefter frit kan tilsluttes telenettet og forhandles, og at der </P>  \r\n\r\n<P>gives hjemmel til at straffe indførsel, forhandling, udlevering og </P>  \r\n\r\n<P>tilslutning af uautoriseret materiel. </P>  \r\n\r\n<P>Loven om telegrafer og telefoner giver i § 1 staten eneret til anlæg </P>  \r\n\r\n<P>og drift af telegrafer og telefoner. I det omfang, hvori staten </P>  \r\n\r\n<P>selv udøver eneretten ved at drive offentlige teletjenester, </P>  \r\n\r\n<P>varetages denne opgave af post- og telegrafvæsenet. Eneretten er i </P>  \r\n\r\n<P>henhold til loven om telegrafer og telefoner og senere love i et </P>  \r\n\r\n<P>nærmere angivet omfang ved koncessioner videregivet til de tre </P>  \r\n\r\n<P>telefonselskaber, Kjøbenhavns Telefon Aktieselskab, Fyns Kommunale </P>  \r\n\r\n<P>Telefonselskab og Jydsk Telefon-Aktieselskab. Staten og de tre </P>  \r\n\r\n<P>telefonselskaber benævnes i dette lovforslag under et </P>  \r\n\r\n<P>televirksomhederne. </P>  \r\n\r\n<P>Televirksomhedernes eneret efter loven om telegrafer og telefoner </P>  \r\n\r\n<P>omfatter også retten til levering og installation af </P>  \r\n\r\n<P>telefonapparater. </P>  \r\n\r\n<P>Juridisk set er der ikke noget i vejen for, at televirksomhederne, </P>  \r\n\r\n<P>uden at der er gennemført en særlig liberaliseringslov, tillader </P>  \r\n\r\n<P>andre at levere telekommunikationsudstyr til abonnenterne og lader </P>  \r\n\r\n<P>disse tilslutte dette udstyr til televirksomhedernes net. Det kan </P>  \r\n\r\n<P>ske på den måde, at televirksomhederne i de almindelige </P>  \r\n\r\n<P>abonnementsvilkår indsætter bestemmelser om, at kun sådant udstyr, </P>  \r\n\r\n<P>som er særligt godkendt til tilslutning til telenettet, må leveres </P>  \r\n\r\n<P>og tilsluttes af andre end televirksomhederne. </P>  \r\n\r\n<P>En sådan fremgangsmåde er allerede i en årrække anvendt for så vidt </P>  \r\n\r\n<P>angår forskellige specialinstallationer som f.eks. automatiske </P>  \r\n\r\n<P>telefonsvarere, telefaxapparater osv. Senest er også markedet for </P>  \r\n\r\n<P>modem'er (op til 1.200 bit/ sek. halv duplex) blevet liberaliseret </P>  \r\n\r\n<P>på tilsvarende måde. </P>  \r\n\r\n<P>Det er i alle tilfælde, som det fremgår af foranstående, en </P>  \r\n\r\n<P>betingelse, at det udstyr, som er liberaliseret, opfylder visse </P>  \r\n\r\n<P>betingelser. </P>  \r\n\r\n<P>Der er i princippet intet til hinder for, at liberaliseringen udvides </P>  \r\n\r\n<P>til også at omfatte andre arter af udstyr, og at dette sker efter </P>  \r\n\r\n<P>samme fremgangsmåde, som hidtil har været benyttet, dvs. uden </P>  \r\n\r\n<P>særlig lovgivning. Andre forhold kan imidlertid gøre det påkrævet </P>  \r\n\r\n<P>for en eller flere arter af udstyr at søge gennemført en særlig </P>  \r\n\r\n<P>lovgivning. </P>  \r\n\r\n<P>Uretmæssig tilslutning kan efter den gældende lovgivning ikke </P>  \r\n\r\n<P>straffes, hvilket der imidlertid heller ikke i en meget lang </P>  \r\n\r\n<P>årrække har været noget nævneværdigt behov for. Et forbud mod </P>  \r\n\r\n<P>sådan tilslutning er indeholdt i de almindelige vilkår for et </P>  \r\n\r\n<P>telefonabonnement. Overtrædelse af forbudet er alene sanktioneret </P>  \r\n\r\n<P>på den måde, at abonnementet kan bringes til ophør uden varsel. </P>  \r\n\r\n<P>Denne ordning vil ikke i en situation, hvor en liberalisering af </P>  \r\n\r\n<P>telefonapparater tænkes gennemført, være tilstrækkelig med henblik </P>  \r\n\r\n<P>på at forhindre udbredelse og tilslutning af ikke-godkendte </P>  \r\n\r\n<P>apparater. Dels er tilslutningen af et sådant apparat hos en </P>  \r\n\r\n<P>bestemt abonnent ikke i alle tilfælde mulig at konstatere gennem </P>  \r\n\r\n<P>f.eks. central overvågning af telenettet, dels rammer sanktionen i </P>  \r\n\r\n<P>givet fald alene den enkelte abonnent og altså ikke forhandleren </P>  \r\n\r\n<P>af det ikke-godkendte apparat. </P>  \r\n\r\n<P>Den hidtidige ordning, hvorefter televirksomhederne har leveret og </P>  \r\n\r\n<P>installeret telefonapparaterne hos den almindelige, private </P>  \r\n\r\n<P>abonnent, har givetvis indebåret betydelige fordele for en sådan </P>  \r\n\r\n<P>abonnent. Televirksomhederne har dermed haft pligt til inden for </P>  \r\n\r\n<P>normale abonnements- og samtaleafgifter at foretage reparation og </P>  \r\n\r\n<P>vedligeholdelse af telefonapparaterne såvel som af telenettet. Set </P>  \r\n\r\n<P>fra den enkelte abonnents synspunkt har ordningen virket </P>  \r\n\r\n<P>ukompliceret. Der har navnlig ikke været tvivl om, hvem der skulle </P>  \r\n\r\n<P>foretage en reparation i fejlsituationer, fordi televirksomhederne </P>  \r\n\r\n<P>har haft pligt til at sørge for alle deles funktionsduelighed, og </P>  \r\n\r\n<P>reparationer har ikke skullet betales særskilt. I tilfælde af at </P>  \r\n\r\n<P>televirksomheden ikke fortsat skal være alene om at levere </P>  \r\n\r\n<P>telefonapparater og dermed ikke længere være ene om at have </P>  \r\n\r\n<P>ansvaret for, at det tilsluttede apparat hele tiden fungerer </P>  \r\n\r\n<P>tilfredsstillende, bliver spørgsmålet om at lokalisere fejlen, før </P>  \r\n\r\n<P>reparatør tilkaldes, af afgørende betydning. Fejlretning må i så </P>  \r\n\r\n<P>fald betales efter regning i de tilfælde, hvor fejlen ikke kan </P>  \r\n\r\n<P>lokaliseres til komponenter, for hvilke televirksomheden bærer </P>  \r\n\r\n<P>ansvaret. </P>  \r\n\r\n<P>På trods af disse fordele ved det eksisterende system må det </P>  \r\n\r\n<P>imidlertid erkendes, at der hos brugerne er et ønske om større </P>  \r\n\r\n<P>valgmuligheder end hidtil, hvilket de seneste års import af </P>  \r\n\r\n<P>uautoriserede telefonapparater har vist. </P>  \r\n\r\n<P>Uanset at der ikke har været knyttet traditionelle </P>  \r\n\r\n<P>serviceforpligtelser til disse apparater, uanset at deres standard </P>  \r\n\r\n<P>for det store antal købere har været ukendt, og uanset at deres </P>  \r\n\r\n<P>standard i hvert fald gennemsnitligt har kunnet påregnes at være </P>  \r\n\r\n<P>under standarden for de af televirksomhederne leverede </P>  \r\n\r\n<P>standardapparater, har der været ønske om at anskaffe disse </P>  \r\n\r\n<P>uautoriserede, men billige apparater. Denne faktiske udvikling har </P>  \r\n\r\n<P>yderligere ført til, at televirksomhederne selv har markedsført </P>  \r\n\r\n<P>billigere apparater. </P>  \r\n\r\n<P>Dette lovforslag tjener til at skabe det nødvendige </P>  \r\n\r\n<P>lovgivningsmæssige grundlag for på forsvarlig og hensigtsmæssig </P>  \r\n\r\n<P>måde at indskrænke televirksomhedernes eneret for så vidt angår </P>  \r\n\r\n<P>telefonapparater og samtidig understøtte mulighederne for et </P>  \r\n\r\n<P>friere forbrugsvalg. </P>  \r\n\r\n<P>Dette vil bl.a. forudsætte, at der indføres en generel </P>  \r\n\r\n<P>godkendelsesordning for telefonapparater. </P>  \r\n\r\n<P>Der er solgt og installeret et meget betydeligt antal uautoriserede </P>  \r\n\r\n<P>telefonapparater i de seneste år. Til illustration kan anføres, at </P>  \r\n\r\n<P>der i 1984 importeredes ca. 100.000 telefonapparater, der for </P>  \r\n\r\n<P>hovedpartens vedkommende må antages at være videresolgt med </P>  \r\n\r\n<P>henblik på tilslutning til televirksomhedernes anlæg i strid med </P>  \r\n\r\n<P>abonnementsvilkårene. Til sammenligning leverer televirksomhederne </P>  \r\n\r\n<P>årligt ca. 4-500.000 telefonapparater til abonnenterne. </P>  \r\n\r\n<P>Med hensyn til indførelsen af en godkendelsesordning vil der blive </P>  \r\n\r\n<P>tale om at tilvejebringe hjemmel for udfærdigelse af bestemmelser </P>  \r\n\r\n<P>om godkendelse af liberaliserede telefonapparater, dvs. de typer </P>  \r\n\r\n<P>af telefonapparater, som besluttes undtaget fra statens eneret. I </P>  \r\n\r\n<P>sådanne bestemmelser vil der bl.a. blive fastsat nærmere normer, </P>  \r\n\r\n<P>som de pågældende telefonapparater skal opfylde for at sikre </P>  \r\n\r\n<P>telenettet mod forstyrrelser og for at sikre en rimelig </P>  \r\n\r\n<P>funktionsduelighed. Det er ikke hensigten med </P>  \r\n\r\n<P>godkendelsesordningen at indføre en mere detaljeret </P>  \r\n\r\n<P>kvalitetsbedømmelse af telefonapparater, men alene at sikre </P>  \r\n\r\n<P>forbrugerne imod, at der på markedet forhandles apparater, hvis </P>  \r\n\r\n<P>funktionsduelighed er af tvivlsom lødighed, således at apparaterne </P>  \r\n\r\n<P>allerede ved markedsføringen er helt eller delvis uanvendelige til </P>  \r\n\r\n<P>at blive anvendt i tilslutning til det offentlige og dermed det </P>  \r\n\r\n<P>internationale telefonnet. </P>  \r\n\r\n<P>For at forbedre forbrugervejledningen vil der kunne tilbydes en </P>  \r\n\r\n<P>yderligere attestation af, at den pågældende telefonapparattype </P>  \r\n\r\n<P>lever op til de internationale anbefalinger m.v. med hensyn til </P>  \r\n\r\n<P>bl.a. overføringskvalitet, som måtte være fastsat for apparatet og </P>  \r\n\r\n<P>for den teletjeneste, hvori det indgår. Der vil i givet fald ikke </P>  \r\n\r\n<P>blive stillet krav om, at en sådan yderligere attestation skal </P>  \r\n\r\n<P>foreligge af hensyn til opfyldelsen af bestemmelserne i dette </P>  \r\n\r\n<P>lovforslag. Ordningen vil alene have karakter af et tilbud. </P>  \r\n\r\n<P>Der pågår i disse år et meget omfattende arbejde med hensyn til </P>  \r\n\r\n<P>standardisering af diverse specifikationskrav og normer for </P>  \r\n\r\n<P>forskellige typer af telekommunikationsudstyr. Dette arbejde </P>  \r\n\r\n<P>foregår i såvel EF som CEPT (Den europæiske post- og </P>  \r\n\r\n<P>telekommunikationskonference) og i tæt samarbejde med øvrige </P>  \r\n\r\n<P>europæiske standardiserings- og industriorganisationer. De normer </P>  \r\n\r\n<P>og specifikationer for telefonapparater, som vil indgå i den foran </P>  \r\n\r\n<P>omtalte godkendelsesordning for telefonapparater, vil i videst </P>  \r\n\r\n<P>muligt omfang blive fastsat med skyldig hensyntagen til </P>  \r\n\r\n<P>resultaterne af det nævnte internationale standardiseringsarbejde. </P>  \r\n\r\n<P>I praksis vil sikringen af disse normers overholdelse ske gennem </P>  \r\n\r\n<P>indførelsen af en typegodkendelsesordning, der vil blive </P>  \r\n\r\n<P>administreret af generaldirektoratet for post- og telegrafvæsenet. </P>  \r\n\r\n<P>I den forbindelse bemærkes, at udstyr, som i udlandet er godkendt </P>  \r\n\r\n<P>efter normer, der opfylder de danske normers krav, ikke her i </P>  \r\n\r\n<P>landet påregnes at skulle gennemgå nogen fornyet prøvning, idet </P>  \r\n\r\n<P>selve typegodkendelsen vil kunne ske umiddelbart på grundlag af </P>  \r\n\r\n<P>den udenlandske typegodkendelse. Normalt vil en sådan ordning </P>  \r\n\r\n<P>hvile på et princip om gensidighed. Et EF-direktiv, som er under </P>  \r\n\r\n<P>udarbejdelse, vil kunne skabe et særligt retsgrundlag på dette </P>  \r\n\r\n<P>punkt for så vidt angår forholdet til de øvrige EF-lande. </P>  \r\n\r\n<P>Tilsvarende vil typegodkendelse kunne foretages på grundlag af </P>  \r\n\r\n<P>målerapporter fra laboratorier uden for post- og telegrafvæsenet, </P>  \r\n\r\n<P>hvorom det dokumenteres, at de anvender de målemetoder m.v., som </P>  \r\n\r\n<P>er fastsat af post- og telegrafvæsenet. Nærmere bestemmelser herom </P>  \r\n\r\n<P>vil blive fastsat på grundlag af forhandlinger med Statens </P>  \r\n\r\n<P>Tekniske Prøvenævn, som udover at stå for autorisation af </P>  \r\n\r\n<P>laboratorier til at udføre tekniske prøvninger bl.a. har til </P>  \r\n\r\n<P>opgave at samordne den tekniske prøvning, som udføres i danske </P>  \r\n\r\n<P>laboratorier og prøvningsinstitutter. </P>  \r\n\r\n<P>Statens teleråd, hvori bl.a. televirksomhederne, disses medarbejdere, </P>  \r\n\r\n<P>abonnenter og industrirådet er repræsenteret, har nærmere </P>  \r\n\r\n<P>overvejet spørgsmålet om liberalisering af markedet for bl.a. </P>  \r\n\r\n<P>telefonapparater. </P>  \r\n\r\n<P>Statens teleråd har som resultat af disse overvejelser indstillet, at </P>  \r\n\r\n<P>der på telefonterminalområdet gennemføres en liberalisering </P>  \r\n\r\n<P>omfattende &#187;ekstraapparater&#171;. </P>  \r\n\r\n<P>På baggrund af telerådets indstilling er det ministeriet for </P>  \r\n\r\n<P>offentlige arbejders hensigt i givet fald at fastsætte de </P>  \r\n\r\n<P>nødvendige administrative bestemmelser med henblik på, at der </P>  \r\n\r\n<P>snarest gennemføres en liberalisering af markedet for </P>  \r\n\r\n<P>telefonapparater. </P>  \r\n\r\n<P>De administrative og økonomiske konsekvenser for staten af </P>  \r\n\r\n<P>lovforslagets gennemførelse vil primært være knyttet til teknisk </P>  \r\n\r\n<P>og administrativ sagsbehandling i tilknytning til </P>  \r\n\r\n<P>typegodkendelsesordningens administration med deraf følgende behov </P>  \r\n\r\n<P>for ansættelse af personale. </P>  \r\n\r\n<P>Den administrative sagsbehandling som primært omfatter opgaver i </P>  \r\n\r\n<P>forbindelse med udfærdigelsen af den formelle typegodkendelse, men </P>  \r\n\r\n<P>også sagsbehandling i forbindelse med det omfattende </P>  \r\n\r\n<P>internationale arbejde på dette område bl.a. i EF vil blive </P>  \r\n\r\n<P>varetaget af generaldirektoratet for post- og telegrafvæsenet. </P>  \r\n\r\n<P>For levering, reparation m.v. af telefonapparater vil overgangen fra </P>  \r\n\r\n<P>en monopolsituation til et frit marked naturligt føre til </P>  \r\n\r\n<P>indskrænkninger med hensyn til det personale, der har den direkte </P>  \r\n\r\n<P>betjening af kunderne, i samme udstrækning som andre leverandører </P>  \r\n\r\n<P>overtager opgaver, som hidtil har været varetaget af post- og </P>  \r\n\r\n<P>telegrafvæsenet og de koncessionerede telefonselskaber. De </P>  \r\n\r\n<P>konkrete personalemæssige konsekvenser af en liberalisering kan </P>  \r\n\r\n<P>vanskeligt angives på nuværende tidspunkt. </P>  \r\n\r\n<P>De med godkendelsesordningen forbundne udgifter forudsættes dækket </P>  \r\n\r\n<P>fuldt ud af gebyrer. Godkendelsesordningen vil således ikke </P>  \r\n\r\n<P>medføre nogen nettobelastning af finansloven. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>I bestemmelsens stk. 1 er det anført, hvad sigtet med loven er. I den </P>  \r\n\r\n<P>forbindelse præciseres, at loven ikke gælder for radioanlæg. </P>  \r\n\r\n<P>Sådanne anlæg (herunder bl.a. trådløse telefoner og </P>  \r\n\r\n<P>mobilradiotelefonterminaler) vil i forvejen være omfattet af loven </P>  \r\n\r\n<P>om radiokommunikation. </P>  \r\n\r\n<P>Herudover defineres hvad der i lovforslaget skal forstås ved </P>  \r\n\r\n<P>udtrykket televirksomhederne. For statens vedkommende vil det </P>  \r\n\r\n<P>normalt være post- og telegrafvæsenet, der optræder som </P>  \r\n\r\n<P>televirksomhed. Men også andre statsinstitutioner f.eks. </P>  \r\n\r\n<P>statsbanerne og forsvaret vil på de områder, som dette lovforslag </P>  \r\n\r\n<P>vedrører, være at betragte som televirksomheder. De </P>  \r\n\r\n<P>koncessionerede telefonselskaber er Kjøbenhavns Telefon </P>  \r\n\r\n<P>Aktieselskab, Fyns Kommunale Telefonselskab og Jydsk </P>  \r\n\r\n<P>Telefon-Aktieselskab. </P>  \r\n\r\n<P>I stk. 2 gives der ministeren for offentlige arbejder bemyndigelse </P>  \r\n\r\n<P>til at fastsætte bestemmelser om, hvad der forstås ved </P>  \r\n\r\n<P>telefonapparater. Herved gives der mulighed for løbende og i takt </P>  \r\n\r\n<P>med den teknologiske udvikling at tilpasse lovforslaget til de </P>  \r\n\r\n<P>typer udstyr, der til enhver tid findes på markedet. Den nærmere </P>  \r\n\r\n<P>fastsættelse af indholdet af dette tekniske begreb, der </P>  \r\n\r\n<P>naturligvis i første række omfatter de helt almindelige typer, som </P>  \r\n\r\n<P>anvendes af private abonnenter, vil derfor mest hensigtsmæssigt </P>  \r\n\r\n<P>kunne ske administrativt. </P>  \r\n\r\n<P>Til § 2 </P>  \r\n\r\n<P>I stk. 1 slås det fast, at telefonapparater, der er således </P>  \r\n\r\n<P>indrettet, at de kan anvendes i tilslutning til </P>  \r\n\r\n<P>televirksomhedernes anlæg, ikke må indføres, forhandles, udleveres </P>  \r\n\r\n<P>eller tilsluttes televirksomhedernes anlæg, medmindre apparaterne </P>  \r\n\r\n<P>er godkendt af ministeriet for offentlige arbejder. </P>  \r\n\r\n<P>I ministeriet for offentlige arbejder vil typegodkendelsen blive </P>  \r\n\r\n<P>foretaget af post- og telegrafvæsenet. I den udstrækning et </P>  \r\n\r\n<P>telefonapparat omfattes af en typegodkendelsesordning, vil denne </P>  \r\n\r\n<P>være altomfattende. Den vil derfor bl.a. også omfatte </P>  \r\n\r\n<P>telefonapparater af den pågældende type, der forhandles af </P>  \r\n\r\n<P>televirksomhederne i konkurrence med andre leverandører. </P>  \r\n\r\n<P>Bestemmelsen omfatter ikke den indførsel, der finder sted med henblik </P>  \r\n\r\n<P>på typegodkendelse her i landet. Endvidere følger det af </P>  \r\n\r\n<P>bestemmelsen, at forbudet ikke omfatter forhandling eller </P>  \r\n\r\n<P>udlevering med henblik på eksport af telekommunikationsudstyr. </P>  \r\n\r\n<P>Det er i øvrigt en betingelse for, at det pågældende udstyr omfattes </P>  \r\n\r\n<P>af bestemmelsen, at det er således indrettet, at det - direkte </P>  \r\n\r\n<P>eller gennem en simpel ændring af tilslutningsstik - kan anvendes </P>  \r\n\r\n<P>i tilslutning til televirksomhedernes anlæg. Herved understreges </P>  \r\n\r\n<P>det, at sigtet med lovforslaget ikke er helt primitivt udstyr, </P>  \r\n\r\n<P>eksempelvis visse samtaleanlæg til legetøjsbrug, som ikke kan </P>  \r\n\r\n<P>bringes til at fungere i forbindelse med televirksomhedernes </P>  \r\n\r\n<P>anlæg, men kun de udstyrstyper, der er sådan indrettet, at det </P>  \r\n\r\n<P>ikke kan udelukkes, at de vil kunne blive tilsluttet telenettet og </P>  \r\n\r\n<P>dermed i givet fald vil kunne forstyrre telenettets funktion. </P>  \r\n\r\n<P>I stk. 2 gives der ministeren for offentlige arbejder bemyndigelse </P>  \r\n\r\n<P>til at fastsætte nærmere bestemmelser om, hvad der forstås ved, at </P>  \r\n\r\n<P>et telefonapparat tilsluttes televirksomhedernes anlæg. Herved </P>  \r\n\r\n<P>gives der mulighed for at give en relativt detaljeret og entydig </P>  \r\n\r\n<P>beskrivelse af det tekniske grænsesnit mellem televirksomhedernes </P>  \r\n\r\n<P>anlæg og det liberaliserede telefonapparat. Dette grænsesnit kan </P>  \r\n\r\n<P>meget vel variere både for så vidt angår de forskellige </P>  \r\n\r\n<P>apparattyper og over tiden i takt med den teknologiske udvikling. </P>  \r\n\r\n<P>Den nærmere fastsættelse af indholdet af dette tekniske begreb vil </P>  \r\n\r\n<P>derfor mest hensigtsmæssigt kunne ske administrativt. </P>  \r\n\r\n<P>Til § 3 </P>  \r\n\r\n<P>Stk. 1 indeholder hjemmelen for ministeren for offentlige arbejder </P>  \r\n\r\n<P>til at fastsætte nærmere administrative forskrifter om godkendelse </P>  \r\n\r\n<P>efter § 2. Der vil nærmere blive tale om opstilling af tekniske </P>  \r\n\r\n<P>specifikationer, som de enkelte apparattyper skal opfylde, for at </P>  \r\n\r\n<P>typegodkendelse skal kunne gives. Om godkendelsesniveauet henvises </P>  \r\n\r\n<P>til det foran under almindelige bemærkninger anførte. </P>  \r\n\r\n<P>Endvidere vil der i de pågældende forskrifter blive fastsat den </P>  \r\n\r\n<P>nærmere procedure for gennemførelsen af typegodkendelser, herunder </P>  \r\n\r\n<P>i hvilken udstrækning og på hvilke betingelser disse kan gives på </P>  \r\n\r\n<P>grundlag af udenlandske typegodkendelser og målerapporter fra </P>  \r\n\r\n<P>laboratorier uden for post- og telegrafvæsenet. </P>  \r\n\r\n<P>Herudover gives der med stk. 1 ministeren for offentlige arbejder </P>  \r\n\r\n<P>bemyndigelse til at fastsætte gebyrer for godkendelser samt for </P>  \r\n\r\n<P>øvrige administrative ydelser i forbindelse med </P>  \r\n\r\n<P>godkendelsesordningens administration, der vil blive varetaget af </P>  \r\n\r\n<P>post- og telegrafvæsenet. </P>  \r\n\r\n<P>Til § 4 </P>  \r\n\r\n<P>I bestemmelsens stk. 1 åbnes der adgang for ministeren for offentlige </P>  \r\n\r\n<P>arbejder til at fastsætte nærmere bestemmelser om tilsyn med </P>  \r\n\r\n<P>lovens efterlevelse i forhandlerledet. Det er formentlig alene på </P>  \r\n\r\n<P>dette punkt, at der i givet fald kan tænkes at være behov for </P>  \r\n\r\n<P>særligt tilsyn. Erfaringerne m.h.t. overholdelsen af loven i </P>  \r\n\r\n<P>praksis vil være afgørende for i hvilken udstrækning og under </P>  \r\n\r\n<P>hvilken form denne bemyndigelse vil blive udnyttet. </P>  \r\n\r\n<P>Stk. 2. Indeholder den fornødne hjemmel for tilsynsmyndigheden til </P>  \r\n\r\n<P>uden retskendelse at få adgang til de af forhandlernes lokaler, </P>  \r\n\r\n<P>hvori der oplagres eller forhandles telefonapparater. </P>  \r\n\r\n<P>Til § 5 </P>  \r\n\r\n<P>Bestemmelsen indeholder den til sikring af lovens overholdelse </P>  \r\n\r\n<P>nødvendige straffebestemmelse og giver desuden hjemmel til </P>  \r\n\r\n<P>fastsættelse af straffebestemmelser i forskrifter udfærdiget i </P>  \r\n\r\n<P>medfør af loven. </P>  \r\n\r\n<P>Det forudsættes, at størrelsen af de bødestraffe, som idømmes for </P>  \r\n\r\n<P>overtrædelse af loven og forskrifter udfærdiget i medfør heraf, </P>  \r\n\r\n<P>fastsættes bl.a. under hensyntagen til den økonomiske vinding, som </P>  \r\n\r\n<P>er opnået i forbindelse med overtrædelsen. </P>  \r\n\r\n<P>Til § 6 </P>  \r\n\r\n<P>Tidspunktet for lovens ikrafttræden fastsættes af ministeren for </P>  \r\n\r\n<P>offentlige arbejder. </P>  \r\n\r\n<P>Baggrunden herfor er bl.a., at det vil være nødvendigt forud for </P>  \r\n\r\n<P>ikrafttrædelsen at gennemføre en notifikationsprocedure for så </P>  \r\n\r\n<P>vidt angår lovforslag og tilhørende administrative forskrifter </P>  \r\n\r\n<P>overfor EF-Kommissionen i henhold til direktiv 83/ 189/ EØF om en </P>  \r\n\r\n<P>informationsprocedure med hensyn til tekniske standarder og </P>  \r\n\r\n<P>forskrifter, jfr. industriministeriets cirkulære af 28. juni 1984, </P>  \r\n\r\n<P>samt at notificere lovforslaget m.v. overfor GATT's sekretariat i </P>  \r\n\r\n<P>henhold til den internationale aftale om tekniske </P>  \r\n\r\n<P>handelshindringer, jfr. industriministeriets cirkulære af 27. juni </P>  \r\n\r\n<P>1980. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00162"
        },
        {
            "displayName": "Entydig dokumentidentifikation",
            "displayValue": "CL006147"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "162"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}