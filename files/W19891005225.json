{
    "id": 38151,
    "title": "Registrering af navn i foreningsregistret. ",
    "documentTypeId": "240",
    "isSagsforlobPeriodValid": false,
    "shortName": "KEN nr 10052 af 12/10/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Registrering af navn i foreningsregistret. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Registrering af navn i foreningsregistret. </H1>  \r\n\r\n<P></P>  \r\n\r\n<BR>  \r\n\r\n<P>Den 23/1 1989 havde Erhvervs- og Selskabsstyrelsen afslået at registrere  \r\n\r\n navnet &#187;DANSK HANDICAP FORBUND&#171; i foreningsregistret, fordi navnet  \r\n\r\n ikke tilstrækkeligt adskilte sig fra det i registret optagne  \r\n\r\n &#187;HANDICAPFORBUNDET&#171;, der havde rettet indsigelse mod anvendelse af  \r\n\r\n det registreringsansøgte navn. </P>  \r\n\r\n<P>Landsforeningen af Vanføre, der var ansøger, klagede over afgørelsen og  \r\n\r\n gjorde bl.a. gældende, at &#187;HANDICAPFORBUNDET&#171; alene indeholdt en  \r\n\r\n sådan almindelig holdt betegnelse, at det ville hindre registrering af enhver  \r\n\r\n anden betegnelse indeholdende &#187;handicap&#171; eller  \r\n\r\n &#187;handicappet&#171;. Med samme ret kunne man registrere foreningsnavne  \r\n\r\n som &#187;Ungdomsforbundet&#171;, &#187;Kvindeforbundet&#171;,  \r\n\r\n &#187;Idrætsforbundet&#171; etc. Iøvrigt måtte registrering af navnet  \r\n\r\n &#187;HANDICAPFORBUNDET&#171; også være stridende mod den indarbejdede brug  \r\n\r\n af navnet &#187;Dansk Handicap IdrætsForbund&#171;, der i 1971 blev oprettet  \r\n\r\n på initiativ af &#187;Dansk Idrætsforbund&#171; og &#187;Landsforeningen af  \r\n\r\n Vanføre&#171;, jf. tillige &#187;Nordisk Handicap Forbund&#171;, der er et  \r\n\r\n samarbejdsorgan for &#187;Norges Handicap Forbund&#171;, De Handicappedes  \r\n\r\n Riksforbund' (Sverige) og &#187;Dansk Handicap Forbund&#171; samt den finske  \r\n\r\n invalideorganisation. Betegnelser som &#187;HANDICAPFORBUNDET&#171;,  \r\n\r\n &#187;Husmoderforeningen, &#187;Ungdomsforeningen&#171; og tilsvarende bredt  \r\n\r\n formulerede navne burde i hvert fald ikke kunne registreres med den  \r\n\r\n konsekvens, at alle andre udelukkes fra at registrere foreningsnavne, hvori  \r\n\r\n betegnelser som kvinder, ungdom, arbejdere, idræt og i det konkrete tilfælde  \r\n\r\n handicap indgår. </P>  \r\n\r\n<P>I den af ankenævnet indhentede redegørelse udtalte Erhvervs- og  \r\n\r\n Selskabsstyrelsen bl.a., at styrelsen ved bedømmelsen af det anmeldte navn  \r\n\r\n fandt, at ordet &#187;dansk&#171; ikke indebar en sådan betydningsmæssig  \r\n\r\n forskel, at der består nogen tydelige forskel mellem de to navne  \r\n\r\n &#187;HANDICAPFORBUNDET&#171; og &#187;DANSK HANDICAP FORBUND&#171;, der  \r\n\r\n begge indeholder ordene &#187;handicap&#171; og &#187;forbund&#171;, men  \r\n\r\n herudover ikke har nogen karakteristisk forskel. </P>  \r\n\r\n<P>Ankenævnet udtalte: </P>  \r\n\r\n<P>Efter § 1, stk. 2 i Industriministeriets lovbekendtgørelse nr. 147 af 17.  \r\n\r\n marts 1988 har registreringen den 14. juni 1988 givet denne forening eneret  \r\n\r\n til benyttelse af navnet &#187;HANDICAPFORBUNDET&#171;. Da dette navn alene  \r\n\r\n består af en sammensætning af de to i sproget gældende almindelige  \r\n\r\n betegnelser for handicappede og for foreninger og da sammensætningen af disse  \r\n\r\n sproglige udtryk ikke i sig selv indeholder noget særligt særpræg, må det  \r\n\r\n antages at beskyttelse kun i yderst begrænset omfang rækker udover selve  \r\n\r\n navnet. Eneretten ville i modsat fald i det alt væsentlige eller fuldstændigt  \r\n\r\n afskære andre fra at benytte almindelig gældende sproglige udsagn som del i  \r\n\r\n et navn. Herefter findes &#187;DANSK HANDICAP FORBUND&#171; tilstrækkeligt  \r\n\r\n tydeligt at adskille sig fra &#187;HANDICAPFORBUNDET&#171;, jf. § 8 i  \r\n\r\n Industriministeriets bekendtgørelse nr. 813 af 14. december 1987, hvorfor  \r\n\r\n navnet vil være at registrere. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19891005225"
        },
        {
            "displayName": "Entydig dokumentidentifikation",
            "displayValue": "CA006086"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10052"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "12/10/1989"
        },
        {
            "displayName": "Administrerende myndighed",
            "displayValue": "Industriministeriets Erhvervsankenævn"
        },
        {
            "displayName": "Ressortministeriets journalnummer",
            "displayValue": "89-9.519"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}