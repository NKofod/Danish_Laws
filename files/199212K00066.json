{
    "id": 111284,
    "title": "1992 LSF 66   FORSLAG TIL LOV OM ÆNDRING AF EN RÆKKE MILJØLOVE (GRØNLANDS HJEMMESTYRES   KOMPETENCE VEDRØRENDE HAVMILJØ M.V.) ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 66 </P>  \r\n\r\n<P></P>  \r\n\r\n<P>Forslag til Lov om ændring af en række miljølove (Grønlands hjemmestyres  \r\n\r\n kompetence vedrørende havmiljø m.v.) </P>  \r\n\r\n<P></P>  \r\n\r\n<P>Fremsat af miljøministeren (Per Stig Møller) </P>  \r\n\r\n<P></P>  \r\n\r\n<P>den 28. oktober 1992 </P>  \r\n\r\n<P></P>  \r\n\r\n<P>Vedtaget ved tredjebehandling den 19. november 1992 </P>  \r\n\r\n<P></P>  \r\n\r\n<P><a href=\"document.aspx?accn=A19920092130\"> Lov nr. 921 af 25/11/1992</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 850 af 21. december 1988 for Grønland om miljøforhold m.v.  \r\n\r\n foretages følgende ændring: </P>  \r\n\r\n<P>I <I>§ 1, stk. 1,</I> indsættes efter &#187;om beskyttelse af  \r\n\r\n miljøet&#171;: &#187;, herunder havmiljøet ud til 3-sømile-grænsen,&#187;.  \r\n\r\n</P>  \r\n\r\n<P> <B>§ 2</B>  </P>  \r\n\r\n<P>I lov nr. 356 af 6. juni 1991 om miljø og genteknologi foretages følgende  \r\n\r\n ændring: </P>  \r\n\r\n<P>I <I>§ 39</I> udgår <I>2. pkt.</I>  </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. januar 1993. </P>  \r\n\r\n<P> <I>Stk. 2.</I> Ved lovens ikrafttræden ophæves for Grønland følgende  \r\n\r\n love: </P>  \r\n\r\n<P>Lov nr. 135 af 26. april 1972 om begrænsning af svovlindholdet i brændsel.  \r\n\r\n</P>  \r\n\r\n<P>Lov nr. 178 af 24. maj 1972 om bortskaffelse af olie- og kemikalieaffald.  \r\n\r\n</P>  \r\n\r\n<P>Lov nr. 293 af 9. juni 1971 om beholdere til øl og læskedrikke, idet dog  \r\n\r\n regler udstedt af hjemmestyret i henhold til denne lov opretholdes, indtil de  \r\n\r\n ophæves eller afløses af nye regler udstedt af hjemmestyret. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov nr. 850 af 21. december 1988 for Grønland om miljøforhold m.v.  \r\n\r\n foretages følgende ændring: </P>  \r\n\r\n<P> <B>1.</B> I <I>§ 1, stk. 1,</I> indsættes efter &#187;om beskyttelse af  \r\n\r\n miljøet&#171;: &#187;, herunder havmiljøet ud til 3-sømilegrænsen,&#187;.  \r\n\r\n</P>  \r\n\r\n<P> <B>§ 2</B>  </P>  \r\n\r\n<P>I lov nr. 356 af 6. juni 1991 om miljø og genteknologi foretages følgende  \r\n\r\n ændring: </P>  \r\n\r\n<P> <B>1.</B> I <I>§ 39</I> udgår: &#187;Loven kan dog ved kongelig anordning  \r\n\r\n sættes i kraft for Grønland med de afvigelser, som de særlige grønlandske  \r\n\r\n forhold tilsiger.&#171; </P>  \r\n\r\n<P> <B>§ 3</B>  </P>  \r\n\r\n<P>Loven træder i kraft den 1. januar 1993. </P>  \r\n\r\n<P> <I>Stk. 2.</I> Ved lovens ikrafttræden ophæves for Grønland følgende  \r\n\r\n love: </P>  \r\n\r\n<P>Lov nr. 135 af 26. april 1972 om begrænsning af svovlindholdet i brændsel.  \r\n\r\n</P>  \r\n\r\n<P>Lov nr. 178 af 24. maj 1972 om bortskaffelse af olie- og kemikalieaffald.  \r\n\r\n</P>  \r\n\r\n<P>Lov nr. 293 af 9. juni 1971 om beholdere til øl og læskedrikke, idet dog  \r\n\r\n regler udstedt af hjemmestyret i henhold til denne lov opretholdes, indtil de  \r\n\r\n ophæves eller afløses af nye regler udstedt af hjemmestyret. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Indledning </P>  \r\n\r\n<P>Lovforslaget er en opfølgning af en række forslag fra et af  \r\n\r\n Statsministeriet nedsat udvalg vedrørende kompetencefordeling på miljøområdet  \r\n\r\n i Grønland. </P>  \r\n\r\n<P>Udvalget blev nedsat efter ønske fra Grønlands Hjemmestyre. Baggrunden for  \r\n\r\n udvalgets nedsættelse var, at der hos de danske og grønlandske myndigheder,  \r\n\r\n der beskæftiger sig med miljøspørgsmål i Grønland, havde vist sig at være  \r\n\r\n forskellig opfattelse af kompetencefordelingen i henhold til den gældende  \r\n\r\n lovgivning, ligesom hjemmestyret ønskede kompetencefordelingen nærmere  \r\n\r\n overvejet. </P>  \r\n\r\n<P>Udvalget fik til opgave at redegøre for den gældende kompetencefordeling  \r\n\r\n på miljøområdet (landterritoriet, havet, luften, råstofområdet) og at stille  \r\n\r\n eventuelle ændringsforslag til den gældende kompetencefordeling. </P>  \r\n\r\n<P>Udvalget var sammensat af repræsentanter for Statsministeriet,  \r\n\r\n Miljøministeriet, Energiministeriet, Justitsministeriet og Grønlands  \r\n\r\n Hjemmestyre. </P>  \r\n\r\n<P>Lovforslaget, som i det hele bygger på udvalgets anbefalinger, har som  \r\n\r\n hovedsigte at overføre den regelfastsættende og administrative  \r\n\r\n miljøkompetence vedr. havet ud til 3-sømilegrænsen til Grønlands Hjemmestyre.  \r\n\r\n Samtidig foretages en række mere formelle, lovtekniske ændringer (ophævelser)  \r\n\r\n i nogle miljølove for så vidt angår bemyndigelser vedrørende regulering af  \r\n\r\n miljøforhold i Grønland. </P>  \r\n\r\n<P>Udvalgets overvejelser - i hovedtræk - og forslag vedr. kompetenceforhold  \r\n\r\n og - fordeling på miljøområdet - gennemgås i det følgende. </P>  \r\n\r\n<P> <I>Landterritoriet</I>  </P>  \r\n\r\n<P>Der var i udvalget enighed om, at der ikke er behov for ændringer i den  \r\n\r\n nuværende kompetencefordeling på landterritoriet. </P>  \r\n\r\n<P>Fredningsområdet er med virkning fra 1. januar 1981 overtaget af  \r\n\r\n hjemmestyret i henhold til hjemmestyrelovens § 4, hvorefter den lovgivende og  \r\n\r\n administrative myndighed på fredningsområdet tilkommer hjemmestyret. </P>  \r\n\r\n<P>Ved lov nr. 850 af 21. december 1988 for Grønland om miljøforhold m.v.  \r\n\r\n (bemyndigelsesloven) blev endvidere ansvaret for de miljøanliggender, der  \r\n\r\n hidtil havde været varetaget af Statsministeriet, overført til hjemmestyret.  \r\n\r\n</P>  \r\n\r\n<P>Dette gjaldt også en bemyndigelse til at udstede forskrifter til  \r\n\r\n forebyggelse af forurening i henhold til følgende love: lov nr. 135 af 26.  \r\n\r\n april 1971 om begrænsning af svovlindholdet i brændsel, lov nr. 178 af 24.  \r\n\r\n maj 1972 om bortskaffelse af olie- og kemikalieaffald samt lov nr. 293 af 9.  \r\n\r\n juni 1971 om beholdere til øl og læskedrikke. Disse bemyndigelser er  \r\n\r\n imidlertid ikke formelt ophævet. </P>  \r\n\r\n<P>På de områder, der er overtaget af hjemmestyret, foretages den interne  \r\n\r\n gennemførelse i Grønland af internationale aftaler, som er indgået af  \r\n\r\n rigsmyndighederne, af hjemmestyret. </P>  \r\n\r\n<P>Udvalget har herefter foreslået, at man af lovtekniske grunde i  \r\n\r\n forbindelse med en ændring af bemyndigelsesloven vedrørende miljø for  \r\n\r\n Grønlands vedkommende formelt ophæver ovennævnte tre love, ligesom udvalget  \r\n\r\n finder det naturligt, at man samtidig ophæver anordningsklausulen for  \r\n\r\n Grønland i lov om kemiske stoffer og produkter, jf. lovbekendtgørelse nr. 566  \r\n\r\n af 15. august 1989 om kemiske stoffer og produkter samt i lov nr. 356 af 6.  \r\n\r\n juni 1991 om miljø og genteknologi. </P>  \r\n\r\n<P>Lovforslaget indeholder bestemmelser herom, idet dog ophævelsen af  \r\n\r\n anordningsklausulen i loven om kemiske stoffer og produkter indgår i et  \r\n\r\n forslag til ændring af denne lov, der fremsættes i indeværende  \r\n\r\n Folketingssamling. </P>  \r\n\r\n<P> <I>Havet</I>  </P>  \r\n\r\n<P>Bortset fra kompetencen vedrørende fredning og regulering af fiskeri- og  \r\n\r\n fangst inden for det grønlandske fiskeriterritorium ligger  \r\n\r\n lovgivningskompetencen for såvel de kystnære områder som havet hos  \r\n\r\n rigsmyndighederne (Miljøministeriet). </P>  \r\n\r\n<P>På området gælder for Grønland lovbekendtgørelse nr. 134 af 28. marts 1978  \r\n\r\n om foranstaltninger mod forurening af havet med olie samt lov nr. 290 af 7.  \r\n\r\n juni 1972 om foranstaltninger mod forurening af havet med andet end olie. Lov  \r\n\r\n nr. 130 af 9. april 1980 om beskyttelse af havmiljøet (havmiljøloven)  \r\n\r\n indeholder en anordningsklausul for Grønland, men denne er ikke udnyttet.  \r\n\r\n</P>  \r\n\r\n<P>Udvalget foreslår i overensstemmelse med hjemmestyrets ønske, at den  \r\n\r\n regelfastsættende og administrative miljøkompetence vedrørende havet fuldt ud  \r\n\r\n tillægges hjemmestyret ud til 3-sømilegrænsen, og at dette sker ved en  \r\n\r\n ændring af bemyndigelsesloven vedrørende miljø. </P>  \r\n\r\n<P>Det er hjemmestyrets ønske, at de to gældende love om foranstaltninger mod  \r\n\r\n forurening af havet med olie og foranstaltninger mod forurening af havet med  \r\n\r\n andet end olie forbliver i kraft inden for 3-milesøgrænsen med de ændringer,  \r\n\r\n der følger af, at området er overtaget af hjemmestyret, indtil de ophæves af  \r\n\r\n hjemmestyret. </P>  \r\n\r\n<P>Udvalget forudsætter i denne forbindelse, at havmiljøloven samtidig sættes  \r\n\r\n i kraft for den øvrige del af havet, hvorved de to nævnte love bortfalder  \r\n\r\n uden for 3-sømilegrænsen. </P>  \r\n\r\n<P>Det bemærkes i denne forbindelse, at et forslag til en revideret  \r\n\r\n havmiljølov forventes behandlet og vedtaget af Folketinget i indeværende  \r\n\r\n folketingssamling, hvorefter den nye lov ved kongelig anordning vil blive sat  \r\n\r\n i kraft for Grønland. </P>  \r\n\r\n<P>Det er fortsat rigsmyndighederne (Miljøministeriet), der udøver  \r\n\r\n kompetencen til at indgå internationale aftaler på havmiljøområdet. Udvalget  \r\n\r\n har samtidig foreslået, at Grønlands Hjemmestyre fremover indgår i den danske  \r\n\r\n forhandlingsdelegation i relevante sammenhænge. </P>  \r\n\r\n<P> <I>Luften</I>  </P>  \r\n\r\n<P>Der var i udvalget enighed om, at der ikke er behov for ændringer i den  \r\n\r\n nuværende kompetencefordeling vedrørende luftforurening. </P>  \r\n\r\n<P>Ved bemyndigelsesloven vedrørende miljø blev ansvaret for luftforurening  \r\n\r\n fra landbaserede anlæg i Grønland overført til hjemmestyret. </P>  \r\n\r\n<P>Spørgsmål i forbindelse med grænseoverskridende luftforurening ligger  \r\n\r\n derimod fortsat hos rigsmyndighederne. </P>  \r\n\r\n<P> <I>Råstofområdet</I>  </P>  \r\n\r\n<P>Den regelfastsættende og administrative kompetence på råstofområdet ligger  \r\n\r\n hos Energiministeriet. Dette følger af bemyndigelseslovens § 1, stk. 2, og af  \r\n\r\n bestemmelser i lov nr. 335 af 6. juni 1991 om mineralske råstoffer m.v. i  \r\n\r\n Grønland og lovbekendtgørelse nr. 182 af 1. maj 1979 om kontinentalsoklen.  \r\n\r\n</P>  \r\n\r\n<P>Energiministeriets kompetence på havet, herunder fjordene, er dog  \r\n\r\n begrænset af de ovenfor nævnte love om foranstaltninger mod forurening af  \r\n\r\n havet med olie og om foranstaltninger mod forurening af havet med andet end  \r\n\r\n olie, der som nævnt henhører under Miljøministeriet. </P>  \r\n\r\n<P>Udvalget foreslår, at den regelfastsættende og administrative  \r\n\r\n miljøkompetence vedrørende ikke-levende ressourcer (råstoffer) i Grønland  \r\n\r\n fuldt ud tillægges Energiministeriet, således at råstofaktiviteter på havet  \r\n\r\n og på landterritoriet undergives en samlet myndighedsbehandling i  \r\n\r\n Energiministeriet. </P>  \r\n\r\n<P>For så vidt angår havområdet inden for 3-sømilegrænsen, hvor  \r\n\r\n miljøkompetencen som nævnt foreslås tillagt hjemmestyret ved en ændring af  \r\n\r\n bemyndigelsesloven vedrørende miljø, vil Energiministeriets kompetence på  \r\n\r\n råstofområdet følge umiddelbart af bestemmelsen i bemyndigelseslovens § 1,  \r\n\r\n stk. 2, uden yderligere ændringer. </P>  \r\n\r\n<P>Med hensyn til havet uden for 3-sømilegrænsen vil Energiministeriets  \r\n\r\n kompetence på råstofområdet blive afklaret i forbindelse med revisionen af  \r\n\r\n havmiljøloven og den efterfølgende ikraftsættelse for Grønland, jf. ovenfor.  \r\n\r\n</P>  \r\n\r\n<P> <I>Økonomisk-administrative bemærkninger</I>  </P>  \r\n\r\n<P>Overførslen af kompetence vedrørende havmiljøet ud til 3-sømilegrænsen til  \r\n\r\n Grønlands Hjemmestyre medfører ingen væsentlige administrative eller  \r\n\r\n økonomiske konsekvenser. Det statslige tilskud til hjemmestyret forudsættes  \r\n\r\n således ikke forhøjet i anledning af kompetenceoverførslen. </P>  \r\n\r\n<P>Det forudsættes, at den af Miljøministeriet, Miljøstyrelsen, udarbejdede  \r\n\r\n beredskabsplan vedrørende bekæmpelse af olie- og kemikalieforurening -  \r\n\r\n &#187;Beredskabsplan for bekæmpelse af visse større forureningsulykker i  \r\n\r\n grønlandske farvande uden for det kystnære grønlandske område&#171;, senest  \r\n\r\n revideret maj 1990 - revideres som følge af kompetenceoverførslen. </P>  \r\n\r\n<P>Den i finansloven indeholdte bemyndigelse til miljøministeren til i  \r\n\r\n tilfælde af omfattende forurening med olie og kemikalier at afholde alle  \r\n\r\n fornødne udgifter til bekæmpelse heraf på havet og tilgrænsende strande og  \r\n\r\n kyster, som også gælder farvande ved Grønland, berøres ikke af  \r\n\r\n kompetenceoverførslen. </P>  \r\n\r\n<P> <I>Bemærkninger til de enkelte bestemmelser </I></P>  \r\n\r\n<P>Til § 1 </P>  \r\n\r\n<P>Med denne bestemmelse overføres den regelfastsættende og administrative  \r\n\r\n kompetence for så vidt angår havmiljøet ud til 3-sømilegrænsen fuldt ud til  \r\n\r\n hjemmestyret. Kompetencen omfatter også den interne gennemførelse af  \r\n\r\n internationale aftaler, der er indgået af rigsmyndighederne. </P>  \r\n\r\n<P>På havområdet gælder for Grønland lov nr. 134 af 28. marts 1978 om  \r\n\r\n foranstaltninger mod forurening af havet med olie samt lov nr. 290 af 7. juni  \r\n\r\n 1972 om foranstaltninger mod forurening af havet med andet end olie. </P>  \r\n\r\n<P>Hjemmestyret har tilkendegivet, at disse love forbliver i kraft inden for  \r\n\r\n 3-sømilegrænsen med de ændringer, der følger af, at området er overtaget af  \r\n\r\n hjemmestyret, indtil de ophæves af hjemmestyret, som har nye regler under  \r\n\r\n forberedelse. Den kompetence, der i disse love er tillagt &#187;ministeren  \r\n\r\n for forureningsbekæmpelse&#171;/&#187;miljøministeren&#171;, overgår herefter  \r\n\r\n til Grønlands Hjemmestyre. </P>  \r\n\r\n<P>Det er samtidig planen, at havmiljøloven skal sættes i kraft for Grønland  \r\n\r\n for havet uden for 3-sømilegrænsen, hvilket vil ske hurtigst muligt efter den  \r\n\r\n igangværende revision af denne lov. Herefter bortfalder lovene om  \r\n\r\n foranstaltninger mod forurening af havet med olie og om foranstaltninger mod  \r\n\r\n forurening af havet med andet end olie for havet uden for 3-sømilegrænsen.  \r\n\r\n</P>  \r\n\r\n<P>Hjemmestyret planlægger at sætte egne regler i kraft for havet inden for  \r\n\r\n 3-sømilegrænsen samtidig med ikraftsættelsen af den kommende nye havmiljølov  \r\n\r\n uden for 3-sømilegrænsen. </P>  \r\n\r\n<P>Det er fortsat Miljøministeriet, der på rigsmyndighedernes vegne udøver  \r\n\r\n kompetencen til at indgå internationale aftaler på havmiljøområdet, og  \r\n\r\n hjemmestyret vil i den forbindelse indgå i den danske forhandlingsdelegation  \r\n\r\n i relevante sammenhænge. </P>  \r\n\r\n<P> <I>Til § 2</I>  </P>  \r\n\r\n<P>Som følge af den med bemyndigelsesloven foretagne overførsel af  \r\n\r\n miljøanliggender til hjemmestyret findes det naturligt at ophæve  \r\n\r\n anordningsklausulen i lov om miljø og genteknologi. Anordningsklausulen i  \r\n\r\n loven om kemiske stoffer og produkter, som udvalget ligeledes har anbefalet  \r\n\r\n ophævet, foreslås ophævet i et ændringsforslag til denne lov, der som nævnt  \r\n\r\n også vil blive fremsat i indeværende Folketingssamling. </P>  \r\n\r\n<P> <I>Til § 3</I>  </P>  \r\n\r\n<P>Hjemmestyret har fremsat ønske om en meget snarlig overtagelse af den  \r\n\r\n kompetence, der følger af lovforslagets § 1. </P>  \r\n\r\n<P>De i stk. 2 nævnte love indeholder en bemyndigelse for ministeren for  \r\n\r\n Grønland til at udstede forskrifter til forebyggelse af forurening.  \r\n\r\n Bemyndigelsen er imidlertid overført til hjemmestyret med lov for Grønland om  \r\n\r\n miljøforhold m.v., uden at lovene er ophævet. Af lovtekniske grunde foreslås  \r\n\r\n lovene derfor ophævet for Grønland, idet dog regler udstedt af hjemmestyret i  \r\n\r\n henhold til lov nr. 293 af 9. juli 1971 om beholdere til øl og læskedrikke  \r\n\r\n opretholdes, indtil de ophæves eller afløses af nye regler udstedt af  \r\n\r\n hjemmestyret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/11/1992"
        },
        {
            "displayName": "Accession",
            "displayValue": "199212K00066"
        },
        {
            "displayName": "Entydig dokumentidentifikation",
            "displayValue": "CL006854"
        },
        {
            "displayName": "Dato for førstegangsindlæggelse",
            "displayValue": "26/11/1992"
        },
        {
            "displayName": "Dato for indlæggelse",
            "displayValue": "26/11/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}