{
    "id": 35006,
    "title": "Merudgifter - handicappet barn - tabt arbejdsfortjeneste - udmåling - pensionsbidrag (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19468 af 10/12/1986",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ved beregningen af tabt arbejdsfortjeneste efter bistandslovens § 48,  \r\n\r\n stk. 1, kunne der ikke udmåles hjælp til fuldt pensionsbidrag, men alene  \r\n\r\n tages hensyn til de aktuelle merudgifter ved forsørgelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Merudgifter - handicappet barn - tabt  \r\n\r\n arbejdsfortjeneste - udmåling - pensionsbidrag (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSE FOR SAGEN: </P>  \r\n\r\n<P>En ansøger fik bevilget kompensation for tabt arbejdsfortjeneste efter  \r\n\r\n bistandslovens § 48, stk. 1, i forbindelse med pasningen af sit handicappede  \r\n\r\n barn. Ansøgeren havde på grund af pasningen af barnet fået nedsat sin  \r\n\r\n arbejdstid til 2/3 tid. Ved udmålingen af erstatningen for tabt  \r\n\r\n arbejdsfortjeneste kunne socialudvalget kun godkende en pensionsopsparing  \r\n\r\n svarende til ansøgerens timetal på 2/3 tid, uanset at ansøgeren indbetalte et  \r\n\r\n forhøjet bidrag til sin pensionskasse svarende til forskellen mellem et  \r\n\r\n pensionsbidrag (eget + arbejdsgiverens) på 2/3 tid og 1/1 tid. </P>  \r\n\r\n<P>Det sociale udvalg begrundede sin afgørelse med, at der ikke som led i en  \r\n\r\n lønkompensation i medfør af bistandslovens § 48 eller i øvrigt som  \r\n\r\n kontanthjælp efter bistandsloven kunne ydes bistand til manglende bidrag  \r\n\r\n eller del deraf til en pensionsforsikringspræmie, idet der alene ydes bistand  \r\n\r\n i den aktuelle situation, og ikke kan tages højde for et fremtidigt  \r\n\r\n forsørgelsesbehov som pensionist. </P>  \r\n\r\n<P>Overfor amtsankenævnet anførte ansøgeren, at det forhøjede pensionsbidrag  \r\n\r\n burde indgå i beregningen, idet ansøgeren opfattede udgiften som en merudgift  \r\n\r\n på grund af sit handicappede barn. ANsøgeren mente ikke, at den ligestilling,  \r\n\r\n der var hensigten med at yde erstatning for tabt arbejdsfortjeneste, var  \r\n\r\n reel, hvis den ikke også gjaldt, når ansøgeren skulle pensioneres. Når der  \r\n\r\n ikke ydes kompensation for arbejdsgiverens manglende bidrag, fandt ansøgeren  \r\n\r\n ikke, at hun lønmæssigt var ligestillet med sine kolleger. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet indhentede en vejledende udtalelse fra Socialministeriet og  \r\n\r\n Socialstyrelsen. Socialstyrelsen udtalte, at sturelsen i sin hidtidige  \r\n\r\n praksis i vejledningen af kommuner er gået ud fra, at der ved udmålingen af  \r\n\r\n kompensation for tabt arbejdsfortjeneste ikke kan medtages fremtidige  \r\n\r\n ydelser, og da pensionen betragtes som en fremtidig ydelse, medtages  \r\n\r\n pensionsbidraget ikke. Socialministeriet har henholdt sig til  \r\n\r\n Socialstyrelsens udtalelse. </P>  \r\n\r\n<P>Amtsankenævnet har tiltrådt socialudvalgets afgørelse, idet nævnet efter  \r\n\r\n de indhentede udtalelser intet fandt at indvende imod, at socialudvalget ikke  \r\n\r\n havde medtaget det fulde pensionsbidrag i beregningen af lønkompensation.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af ansøgeren. </P>  \r\n\r\n<P>LOVGRUNDLAG: </P>  \r\n\r\n<P>Lov om social bistand, § 48, stk. 1. </P>  \r\n\r\n<P>Socialministeriets cirkulære af 20. december 1982 om kontanthjælp efter  \r\n\r\n bistandsloven, pkt. 54 j. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen tiltræder amtsankenævnets afgørelse. Ankestyrelsen har  \r\n\r\n herved lagt vægt på, at der efter formuleringen af bistandslovens § 48, stk.  \r\n\r\n 1, ikke er tilstrækkeligt grundlag for at udmåle hjælp til pensionsbidrag,  \r\n\r\n men kun til aktuelle merudgifter ved forsørgelsen. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Socialstyrelsen i SM O-015-87 16/02/1987."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19861946825"
        },
        {
            "displayName": "Entydig dokumentidentifikation",
            "displayValue": "CA002937"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19468"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "10/12/1986"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20500-86"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}