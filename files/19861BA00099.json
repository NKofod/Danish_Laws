{
    "id": 106212,
    "title": "1986 BSF 99   FORSLAG TIL FOLKETINGSBESLUTNING OM PRODUKTION OG EKSPORT AF KRIGSMATERIEL  ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 99 </P>  \r\n\r\n<P></P>  \r\n\r\n<P>Forslag til folketingsbeslutning om produktion og eksport af krigsmateriel  \r\n\r\n</P>  \r\n\r\n<P></P>  \r\n\r\n<P>Fremsat af Stinus (RV) Bilgrav-Nielsen (RV) Aase Olesen (RV) Niels Helveg  \r\n\r\n Petersen (RV) </P>  \r\n\r\n<P></P>  \r\n\r\n<P>den 22. januar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte forslag til </P>  \r\n\r\n<P>revision af lov om kontrol med tilvirkning af krigsmateriel m.m., </P>  \r\n\r\n<P>jf. lovbekendtgørelse nr. 626 af 15. september 1986. Revisionen </P>  \r\n\r\n<P>skal ske efter følgende retningslinjer: </P>  \r\n\r\n<P>1. Definitionen af, hvad der forstås ved krigsmateriel, gøres </P>  \r\n\r\n<P>tidssvarende, således at krigsmateriel bringes til at omfatte ikke </P>  \r\n\r\n<P>blot våben i egentlig forstand, men også komponenter og knowhow </P>  \r\n\r\n<P>m.v. </P>  \r\n\r\n<P>2. Der gennemføres forbud imod eksport af krigsmateriel til andre </P>  \r\n\r\n<P>end de nordiske lande og NATO-lande. </P>  \r\n\r\n<P>3. Der udpeges et tilsynsråd, der fører tilsynet med det </P>  \r\n\r\n<P>eksisterende Statens Våbenkontrol. Hvert af de i Folketingets </P>  \r\n\r\n<P>finansudvalg repræsenterede partier udpeger et medlem til </P>  \r\n\r\n<P>tilsynsrådet. </P>  \r\n\r\n<P>4. Tilsynsrådet afgiver hvert år til Folketinget en offentlig </P>  \r\n\r\n<P>beretning om sin virksomhed, herunder omfanget og arten af </P>  \r\n\r\n<P>tilladelser til tilvirkning af krigsmateriel. </P>  \r\n\r\n<P>5. Der indføres ret til at nægte at medvirke til udvikling og </P>  \r\n\r\n<P>produktion af krigsmateriel m.v. uden fortabelse af retten til </P>  \r\n\r\n<P>arbejdsløshedsdagpenge eller sociale ydelser. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Den 24. januar 1978 fremsatte Det Radikale Venstres folketingsgruppe </P>  \r\n\r\n<P>et forslag til folketingsbeslutning vedrørende produktion og </P>  \r\n\r\n<P>eksport af krigsmateriel. Forslaget kom til behandling i </P>  \r\n\r\n<P>Folketinget den 3. marts 1978. Der henvises til Folketingstidende </P>  \r\n\r\n<P>1977-78, forhandlingerne sp. 7129 ff og tillæg A sp. 3631. </P>  \r\n\r\n<P>Nærværende forslag er en genfremsættelse af et i folketingsåret </P>  \r\n\r\n<P>1982-83 og folketingsåret 1983-84, (2. samling) fremsat forslag, </P>  \r\n\r\n<P>se Folketingstidende 1982-83, forhandlingerne sp. 6619 og 8794 </P>  \r\n\r\n<P>samt tillæg A sp. 3517, og Folketingstidende 1983-84 (2. samling), </P>  \r\n\r\n<P>forhandlingerne sp. 2901 og 5531 samt tillæg A sp. 3313. </P>  \r\n\r\n<P>Den gældende lov om tilvirkning af krigsmateriel går tilbage til maj </P>  \r\n\r\n<P>1937 og må i dag anses for at være både forældet og </P>  \r\n\r\n<P>utilstrækkelig. Der er på det tekniske og især det militærtekniske </P>  \r\n\r\n<P>område foregået en rivende udvikling, der gør det nødvendigt at </P>  \r\n\r\n<P>udvide opfattelsen af, hvad der skal forstås ved krigsmateriel. </P>  \r\n\r\n<P>Krigsmateriel er ikke kun våben i egentlig forstand, men i lige så </P>  \r\n\r\n<P>høj grad know-how og komponenter, der indgår i våben eller </P>  \r\n\r\n<P>våbensystemer. </P>  \r\n\r\n<P>I gældende lov er der ikke forsøgt nogen indkredsning af, hvad der </P>  \r\n\r\n<P>nærmere skal forstås ved krigsmateriel. Det er overladt til </P>  \r\n\r\n<P>regeringen ved kgl. anordning at fastlægge begrebets nærmere </P>  \r\n\r\n<P>indhold. Det må ligeledes anses for at være en mangel i gældende </P>  \r\n\r\n<P>lovgivning, at offentligheden og lovgivningsmagten er uden </P>  \r\n\r\n<P>mulighed for at skaffe sig indblik i omfanget og arten af den </P>  \r\n\r\n<P>tilvirkning af krigsmateriel, der finder sted i Danmark. </P>  \r\n\r\n<P>I 1978 foreslog forslagsstillerne et forbud imod al dansk eksport af </P>  \r\n\r\n<P>krigsmateriel. Det er fortsat forslagsstillernes opfattelse, at et </P>  \r\n\r\n<P>egentligt forbud imod enhver form for våbeneksport til alle lande </P>  \r\n\r\n<P>ville være at foretrække. </P>  \r\n\r\n<P>Under Folketingets behandling af forslaget af 24. januar 1978 blev </P>  \r\n\r\n<P>der indvendt fra flere sider, at det var urealistisk at forbyde </P>  \r\n\r\n<P>våbeneksport til nordiske lande og til øvrige NATO-lande. </P>  \r\n\r\n<P>Forslagsstillerne har draget konsekvensen heraf. I håb om at lette </P>  \r\n\r\n<P>forslagets vedtagelse indskrænker forslagsstillerne i nærværende </P>  \r\n\r\n<P>forslag forbudet til kun at angå eksport til lande uden for Norden </P>  \r\n\r\n<P>og NATO. </P>  \r\n\r\n<P>Det vil være et klart fremskridt at få vedtaget forbud imod sådan </P>  \r\n\r\n<P>eksport. Den nuværende våbenlovs administration rejser især </P>  \r\n\r\n<P>vanskeligheder i forhold til udviklingslandene. Retningslinjen er, </P>  \r\n\r\n<P>at der tillades våbeneksport til lande, hvor det skønnes at </P>  \r\n\r\n<P>krigsmateriellet ikke vil blive anvendt. Afgørelsen heraf er </P>  \r\n\r\n<P>selvsagt meget vanskelig for ikke at sige umulig, og ved flere </P>  \r\n\r\n<P>lejligheder kan det da også konstateres at man har skønnet </P>  \r\n\r\n<P>forkert. Eksempelvis eksporteredes fra Danmark våben til Iran lige </P>  \r\n\r\n<P>op til de voldsomme omvæltninger, der førte til shahens fald, og </P>  \r\n\r\n<P>hvorefter bl.a. danske våben er blevet anvendt til formål, der </P>  \r\n\r\n<P>ikke i dag ville kunne anerkendes. Den svenske fredsforsker Henrik </P>  \r\n\r\n<P>Westander har påpeget, at svenske våben i strid med ånden i </P>  \r\n\r\n<P>gældende regler for svensk våbeneksport har deltaget i 63 krige </P>  \r\n\r\n<P>siden 2. verdenskrig. </P>  \r\n\r\n<P>Om motiverne for forslaget kan i øvrigt anføres følgende: </P>  \r\n\r\n<P>Den globale produktion af ødelæggelsesmidler har et katastrofalt </P>  \r\n\r\n<P>omfang. Våbenkapløbet lægger beslag på økonomiske og materielle </P>  \r\n\r\n<P>ressourcer, der er hårdt brug for i anstrengelserne for at skabe </P>  \r\n\r\n<P>økonomisk udvikling i den store del af verden, hvor befolkningerne </P>  \r\n\r\n<P>lever under vilkår præget af underernæring, sygdom og uvidenhed. </P>  \r\n\r\n<P>Den danske produktion af krigsmateriel er i verdensmålestok </P>  \r\n\r\n<P>ubetydelig, men det fritager os ikke for medansvar for </P>  \r\n\r\n<P>udviklingen. Danmark bør spille en mere aktiv rolle i </P>  \r\n\r\n<P>bestræbelserne for at sikre en begyndende nedrustning. Det kræver </P>  \r\n\r\n<P>en indsats over et bredt felt. Det er bl.a. af største betydning, </P>  \r\n\r\n<P>at der i Danmark skabes en bred folkelig opinion bag </P>  \r\n\r\n<P>nedrustningsbestræbelserne. </P>  \r\n\r\n<P>Det er af helt afgørende betydning for vore muligheder for at øve en </P>  \r\n\r\n<P>indsats på dette vitale område, at vi ikke nøjes med i ord at </P>  \r\n\r\n<P>bekæmpe våbenkapløbet. Hvis vi virkelig ønsker med effekt at </P>  \r\n\r\n<P>bidrage til en mere menneskelig udvikling, må vi være rede til at </P>  \r\n\r\n<P>lade handling følge ord. Et sådant initiativ fra dansk side vil </P>  \r\n\r\n<P>være med til at sikre, at Danmark kan udnytte alle sine muligheder </P>  \r\n\r\n<P>for at påvirke udviklingen på nedrustningens område. </P>  \r\n\r\n<P>Også industripolitiske synspunkter taler imod opbygning af dansk </P>  \r\n\r\n<P>våbenindustri. Et land som Danmark vil aldrig kunne gøre sig </P>  \r\n\r\n<P>gældende på dette område. Vi står os industrielt bedre ved at </P>  \r\n\r\n<P>koncentrere kræfterne om udviklingen af industri til fredelige </P>  \r\n\r\n<P>formål, også fordi våbenhandel aldrig er fri handel, men </P>  \r\n\r\n<P>underkastet uberegnelige politiske omvæltninger i meget højere </P>  \r\n\r\n<P>grad end eksport af varer til fredelige, civile formål. </P>  \r\n\r\n<P>Når nr. 5 er lettere omformuleret i forhold til tidligere forslag, </P>  \r\n\r\n<P>skyldes det et ønske fra forslagsstillernes side om at slå fast, </P>  \r\n\r\n<P>at ingen, som nægter at deltage i udvikling eller produktion af </P>  \r\n\r\n<P>krigsmateriel, af den grund skal miste status som værende til </P>  \r\n\r\n<P>rådighed for arbejdsmarkedet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00099"
        },
        {
            "displayName": "Entydig dokumentidentifikation",
            "displayValue": "CL005036"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}