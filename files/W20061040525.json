{
    "id": 114877,
    "title": "Klage over, at der ikke blev foretaget tilstrækkelige undersøgelser og derved fjernet en ellers rask nyre",
    "documentTypeId": "240",
    "isSagsforlobPeriodValid": true,
    "shortName": "KEN nr 10405 af 20/03/2006",
    "documentHtml": "<div class=\"bjelke\">Den fulde tekst</div><p class=\"Titel2\">Klage over, at der ikke blev foretaget tilstrækkelige undersøgelser og derved fjernet en ellers rask nyre</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>En 50-årig mand blev efter henvisning fra sin praktiserende læge ultralydsundersøgt den 16. juli 2004 på grund af mistanke om galdesten. Ultralydsundersøgelsen viste, efter den undersøgende læges opfattelse, en ondartet svulst i højre nyre, og den 26. juli 2004 blev der ordineret operativ fjernelse af højre nyre.</div>\r\n        </p>\r\n        <p class=\"Tekst2\">\r\n          <div>Den 6. august 2004 blev patienten indlagt på kirurgisk afdeling med henblik på fjernelse af højre nyre. Den overlæge, der skulle foretage operationen, havde ikke deltaget i de forudgående undersøgelser, hvorfor han konfererede med afdelingens ledende overlæge om, hvorvidt der var foretaget tilstrækkelige undersøgelser forud for ordination af operationen. På denne baggrund blev det besluttet at gennemføre operationen.</div>\r\n        </p>\r\n        <p class=\"Tekst2\">\r\n          <div>Efterfølgende blev det konstateret, at højre nyre ikke indeholdt en tumor, men kun en cyste, hvorfor der opstod tvivl om, hvorvidt der var opstået en forveksling mellem højre og venstre nyre forud for operationen. Dette blev imidlertid efterfølgende afkræftet.</div>\r\n        </p>\r\n        <p class=\"Tekst2\">\r\n          <div>Der blev klaget over, at man ikke forud for indgrebet foretog tilstrækkelige undersøgelser, men at man på baggrund af en ultralydsscanning besluttede at fjerne en rask nyre.</div>\r\n        </p>\r\n      </div>\r\n      <p class=\"Tekst\">Nævnet fandt grundlag for at kritisere overlæge A, idet han ikke iværksatte yderligere undersøgelser forud for sin ordination af fjernelse af højre nyre. Nævnet lagde vægt på, at der i en situation som denne skal være to betingelser opfyldt før operation med fjernelse af en nyre kan anses for at være i overensstemmelse med normen for almindelig anerkendt faglig standard. For det første kan en ultralydsscanning ikke stå alene, men skal suppleres af en CT-scanning, og for det andet skal der foretages undersøgelser, der sandsynliggør, at den tilbageværende nyre er normal.</p>\r\n      <p class=\"Tekst\">Nævnet fandt ligeledes grundlag for at kritisere overlæge B, der foretog operationen, idet nævnet fandt, at han ikke forud for operationen havde foretaget tilstrækkelige undersøgelser til at ordinere den planlagte operation.</p>\r\n      <p class=\"Tekst\">Nævnet oplyste i den forbindelse, at det er den opererendes læges ansvar at vurdere, hvorvidt der er foretaget tilstrækkelige undersøgelse til at ordinere den planlagte operation.</p>\r\n      <p class=\"Tekst\">Nævnet fandt endelig grundlag for at kritisere overlæge C, idet han, efter at være blevet forespurgt herom, besluttede at nyren skulle fjernes. Nævnet lagde i den forbindelse vægt på, at han som afdelingsleder havde ansvaret for at vurdere grundlaget for en planlagt operation og eventuelt stoppe den, såfremt han blev opmærksom på, at der herskede tvivl om, hvorvidt der var foretaget tilstrækkelige undersøgelser forud for operationen.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/03/2008"
        },
        {
            "displayName": "Accession",
            "displayValue": "W20061040525"
        },
        {
            "displayName": "Entydig dokumentidentifikation",
            "displayValue": "BK000035"
        },
        {
            "displayName": "Dato for indlæggelse",
            "displayValue": "12/03/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10405"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "20/03/2006"
        },
        {
            "displayName": "Administrerende myndighed",
            "displayValue": "Sundhedsvæsenets Patientklagenævn"
        },
        {
            "displayName": "Ressortministeriets journalnummer",
            "displayValue": "J. nr. 0552926"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}