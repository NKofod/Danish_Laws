{
    "id": 192233,
    "title": "Pressenævnets kendelse i sag nr. 17-70-01111",
    "documentTypeId": "240",
    "isSagsforlobPeriodValid": true,
    "shortName": "KEN nr 9588 af 20/06/2017",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 17-70-01111</p>\r\n<div class=\"Resume\">\r\n   <p class=\"TekstGenerel\">Ekstra Bladet kritiseres for ikke at bringe klagers svar på forsiden</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person blev udpeget som manden bag misbrug af kendte personer på internettet. Ekstra Bladet bragte blandt andet forsideoverskriften ”HER ER MANDEN: MISBRUGTE BLOMSTERBERG” til et billede af manden. Avisen udpegede manden på baggrund af en undersøgelse fra et it-firma. Nævnet kritiserer Ekstra Bladet for ikke samme sted (på forsiden) at oplyse, at manden afviste at stå bag. Den øvrige omtale kritiserede nævnet ikke, da mandens forklaring fremgik af omtalen inde i avisen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse</span>:</p>\r\n   <p class=\"TekstGenerel\">\r\n      <span class=\"Italic\">God presseskik</span>\r\n   </p>\r\n   <p class=\"TekstGenerel\">[Klager] har klaget over Ekstra Bladets valg af kilder, og at Ekstra Bladet omtaler ham som ”bagmand” på baggrund af svage indicier. Ifølge [Klager] bør Ekstra Bladet pålægges at bringe et ”dementi” og slette oplysningerne fra avisens digitale platforme.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Kildekritik</span>\r\n   </p>\r\n   <p class=\"TekstGenerel\">[Klager] har klaget over Ekstra Bladets valg af kilder. Ifølge klager er CSIS ikke en uafhængig kilde, da der mellem Ekstra Bladet og CSIS består et kunde-leverandør-forhold. [Klager] har anført, at han har en mistanke om, at det var de samme personer, der stod bag eb-dk.com, som stod bag den falske nyhed om Johanne Schmidt Nielsen fra Enhedslistens død. Klager har dog ikke nærmere ønsket at konkretisere, hvem personerne er.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det følger af de vejledende regler for god presseskik, at kritik bør udvises over for nyhedskilderne, i særdeleshed når disses udsagn kan være farvet af personlig interesse eller skadevoldende hensigt, jf. punkt A. 2.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgår af faktaboksen ”SÅDAN GJORDE VI”, at Ekstra Bladet anmodede CSIS om at udarbejde en rapport. Det må derfor være klart for læseren, at CSIS modtog betaling fra Ekstra Bladet for udarbejdelsen af rapporten. Pressenævnet finder herefter ikke grundlag for at fastslå, at god presseskik er tilsidesat ved at anvende CSIS som kilde.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">I de påklagede artikler omtales [Klager]s tidligere forretningspartnere. De afviser dog at have kendskab til den falske hjemmeside, ligesom det fremgår af artiklerne, at de ikke har lavet forretninger med [Klager] siden 2015. Da [Klager] ikke har ønsket at oplyse navnene på andre mulige bagmænd, finder nævnet ikke grundlag for at kritisere Ekstra Bladet for ikke at kontrollere denne oplysning yderligere.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Korrekt information</span>\r\n   </p>\r\n   <p class=\"TekstGenerel\">[Klager] har afvist, at han står bag hjemmesiden eb-dk.com, og har klaget over, at Ekstra Bladets omtaler ham som bagmanden og overskriften <span class=\"Italic\">”HER ER MANDEN: MISBRUGTE BLOMSTERBERG”.</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Angreb og svar bør, hvor det er rimeligt, bringes i sammenhæng og på samme måde. Dette gælder i særlig grad krænkende eller skadelige udsagn. Overskrifter og mellemrubrikker skal i form og indhold have dækning i den pågældende artikel eller udsendelse, jf. A. 1, A. 4 og A. 6.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er ubestridt, at [Klager] er indehaver af virksomheden imADgine ApS, som blandt andet har hjemmesiderne buzzter.dk og imadgine.net, ligesom hjemmesiden daytraderen.com drives af klager. [Klager] anvender brugernavnet ”imadgineadmin” på de tre hjemmesider. Det samme brugernavn blev anvendt på eb-dk.com, ligesom hjemmesiderne er oprettet med skabelonen (templaten) Wordpress. Imadgine.net og eb-dk.com er begge registrerede i Panama og hostet af Cloudflare.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ifølge klager er brugernavnet ”imadgineadmin” dog almindeligt anvendt. Hans brugernavn er med stort ”a” i imadgineAdmin og adskiller sig derved fra andre. Navnesammenfaldet er ifølge klager ikke bevis for, at han står bag hjemmesiden eb-dk.com.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ifølge CSIS’ rapport, som Ekstra Bladet blandt andet baserer sin omtale på, har en søgning via Google vist, at en person har skrevet indlæg på hjemmesiden buzzter.dk og anvendt initialerne ”[Klagers initialer]” og navnet ”imadgineadmin”. Det fremgår herudover af rapporten, at [Klager]s domæner dietadvisor.co og slimbynature.co ifølge rapporten indikerer markedsføring af slankeprodukter. Ifølge CSIS havde eb-dk.com samme formål. Endelig oplyser Ekstra Bladet, at [Klager]s tidligere forretningsforbindelser stod bag en falsk nyhed om, at Johanne Schmidt-Nielsen fra Enhedslisten var død.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet bemærker, at det i rapporten oplyses, at hjemmesiden eb-dk.com anvender skabelonen (templaten) WordPress. I Ekstra Bladets omtale kan avisens udsagn <span class=\"Italic\">”CSIS fortæller, at de her falske nyhedssites er oprettet med en skabelon, der er lavet af dig” </span>fejlagtigt give det indtryk, at [Klager] har udarbejdet skabelonen (templaten WordPress), og at [Klager]s tilknytning til hjemmesiderne derved er større. WordPress anvendes som skabelon til at opbygge hjemmesider og er ikke udarbejdet af [Klager]. Det fremgår heller ikke af CSIS’ rapport, at det skulle være tilfældet. Da [Klager] i flere tilfælde har anvendt skabelonen til at oprette hjemmesider, finder nævnet ikke tilstrækkeligt grundlag for at kritisere Ekstra Bladet for den forkerte oplysning.</p>\r\n   <p class=\"TekstGenerel\">[Klager] og Ekstra Bladet har afgivet modstridende forklaringer om, hvorvidt [Klager] står bag hjemmesiden eb-dk.com. Pressenævnet har ikke mulighed for at vurdere, hvorvidt oplysningerne i CSIS’ rapport <span class=\"Italic\">”Ekstra Bladet – På sporet af eb-dk.com” </span>dokumenterer et elektronisk spor mellem [Klager] og hjemmesiden eb-dk.com.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På baggrund af oplysningerne refereret ovenfor finder Pressenævnet dog, at Ekstra Bladets overskrift <span class=\"Italic\">”HER ER MANDEN: MISBRUGTE BLOMSTERBERG”</span> ikke er uden faktisk grundlag, og nævnet udtaler på denne baggrund ikke kritik af overskriften.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">[Klager] afviser i artiklen <span class=\"Italic\">”[Klager]: Det kender jeg ikke noget til” </span>at have kendskab til hjemmesiden eb-dk.com. Han oplyser videre at have købt skabelonerne til sine hjemmesider, daytraderen.com og buzzter.dk, hos en ekstern leverandør. Det fremgår også af omtalen i <span class=\"Italic\">”Fakta: Sådan er [Klager] forbundet med de falske hjemmesider” </span>og <span class=\"Italic\">”Sådan gjorde vi”</span>, at [Klager] afviser at stå bag hjemmesiden. Pressenævnet finder herefter, at klagers svar inde i artiklerne fremgår i sammenhæng med Ekstra Bladets angreb. Nævnet udtaler ikke kritik.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet finder imidlertid, at [Klager]s afvisning af at stå bag hjemmesiden også burde have fremgået af forsiden, så hans svar på Ekstra Bladets angreb ”HER ER MANDEN” havde fremgået i sammenhængen. Nævnet udtaler kritik af Ekstra Bladet for ikke at indsætte klagers svar i sammenhængen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">[Klager] har videre klaget over overskriften ”<span class=\"Italic\">AFSLØRET: HEMMELIG ADRESSE I PROVINSBY”</span>. Ifølge klager er overskriften ikke korrekt, da hans virksomhed ikke har hemmelig adresse. Privat har han navne- og adressebeskyttelse (hemmelig adresse).</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Da klagers private bolig har samme adresse som selskabet imaADgine ApS og andre af [Klager]s virksomheder, finder nævnet ikke grundlag for at kritisere denne overskrift.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Privatlivets fred</span>\r\n   </p>\r\n   <p class=\"TekstGenerel\">[Klager] har videre klaget over, at Ekstra Bladets tekster er ledsaget af billeder af hans hus og bil, når han som privatperson har nummer- og adressebeskyttelse (hemmelig adresse).</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På baggrund af parternes oplysninger lægger Pressenævnet til grund, at profilbilledet af [Klager] er hentet fra en Facebook-side, og at billedet af bilen parkeret foran et hus er taget fra en offentlig vej. Ejendommen beliggende [Vejnavn og husnummer] i [Bynavn] fungerede både som klagers private bolig og som firmaadresse for flere af hans virksomheder. Da omtale af misbrug af et medies internetadresse samtidig har offentlig interesse, og da der er en række oplysninger i sagen, der peger på, at klager kan have forbindelse hertil, finder nævnet ikke tilstrækkeligt grundlag for at fastslå, at klagers privatliv skulle være krænket ved, at Ekstra Bladet bragte billederne. Nævnet udtaler ikke kritik.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Genmæle</span>\r\n   </p>\r\n   <p class=\"TekstGenerel\">[Klager] har klaget over, at Ekstra Bladet ikke vil bringe et ”dementi” af oplysningerne. Pressenævnet har opfattet dette som en anmodning om genmæle efter medieansvarslovens § 36.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Ekstra Bladet har anført, at klager ikke er berettiget til et genmæle allerede fordi, han ikke har udformet en genmæletekst i overensstemmelse med medieansvarslovens § 38.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom. Af lovens § 38, stk. 2, følger det, at vedkommende medie kan kræve genmælet udformet af den, der anmoder om genmæle.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Som anført ovenfor under afsnittet om god presseskik, kan nævnet ikke tage stilling til, hvorvidt beskyldningerne om, at [Klager] skulle stå bag hjemmesiden eb-dk.com, er utvivlsomt rigtige. [Klager] er derfor som udgangspunkt berettiget til at få bragt et genmæle. Pressenævnet finder imidlertid, at et genmæle blot vil være en gentagelse af de synspunkter, som han er citeret for i artiklerne. Han er således citeret for ikke at stå bag eb-dk.com, og at han har købt retten til at anvende templaten Wordpress. Pressenævnet finder derfor, at [Klager] ikke er berettiget til at få bragt et genmæle, jf. medieansvarslovens § 39, jf. lovens § 49.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Sletning efter punkt B.</span> <span class=\"Italic\">8</span></p>\r\n   <p class=\"TekstGenerel\">[Klager] har klaget over, at Ekstra Bladet har afvist at slette omtale på avisens digitale platforme.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Generelt</span>\r\n   </p>\r\n   <p class=\"TekstGenerel\">Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private op-lysninger hindres, i det omfang det er muligt og skønnes rimeligt, jf. punkt B. 8.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Medier kan <span class=\"Italic\">afindeksere</span>, dvs. ændre instruksen til søgemaskiner, så søgemaskiner ophører med at henvise til artiklen, <span class=\"Italic\">anonymisere</span>, dvs. ændre i artikelteksten så eksempelvis et per-sonnavn anonymiseres, eller helt <span class=\"Italic\">afpublicere </span>en artikel, dvs. fjerne artiklen fra hjemmesiden.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymi-sering eller afpublicering som udgangspunkt kun bør anvendes, når der er tale om oplysnin-ger, som er særligt belastende for den person, der er omtalt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Den konkrete sag</span>\r\n   </p>\r\n   <p class=\"TekstGenerel\">Af den påklagede artikel fremgår blandt andet følgende:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">”[…]</p>\r\n   <p class=\"TekstGenerel\">Hos CSIS er man da heller ikke i tvivl om, at [Klager] spiller en central rolle i forbindelse med svindelnumrene.</p>\r\n   <p class=\"TekstGenerel\">- Brugernavnet, der bliver anvendt på de her falske sider, peger tilbage på hans firmanavn. Det er indiskutabelt, at han har en finger med i spillet og har designet den template, hjemmesiden benytter sig af, forklarer Jan Kaastrup.</p>\r\n   <p class=\"TekstGenerel\">[…]”</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det er Pressenævnets opfattelse, at oplysningen om, at [Klager] skulle være involveret i hjemmesiden eb-dk.com må anses for særligt belastende. Det fremgår af Ekstra Bladets omtale på hvilket grundlag, avisen har forbundet [Klager] til eb-dk.com. [Klager]s svar til beskyldningerne fremgår af omtalen. Under hensyn til, at nævnet ikke udtaler kritik af indholdet i artiklerne, finder nævnet heller ikke, at Ekstra Bladet skulle have imødekommet anmodningen om at slette artiklen. Nævnet udtaler derfor heller ikke kritik på dette punkt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Offentliggørelse af Pressenævnets kendelse</span>\r\n   </p>\r\n   <p class=\"TekstGenerel\">I medfør af medieansvarslovens § 49 pålægger Pressenævnet herefter den ansvarshavende redaktør af papirudgaven Ekstra Bladet at offentliggøre følgende med Pressenævnets logo som illustration:</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">”[rubrik]</p>\r\n   <p class=\"TekstGenerel\">Pressenævnet kritiserer Ekstra Bladets forside</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">[underrubrik]</p>\r\n   <p class=\"TekstGenerel\">Ekstra Bladet kritiseres for at udpege en mand som den, der stod bag misbrug af kendte personer, uden samme sted at oplyse, at manden afviste at stå bag.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">[tekst]</p>\r\n   <p class=\"TekstGenerel\">På en avisforside i marts måned skrev Ekstra Bladet <span class=\"Italic\">”HER ER MANDEN: MISBRUGTE BLOMSTERBERG”</span>.</p>\r\n   <p class=\"TekstGenerel\">Overskriften var ledsaget af et billede af den omtalte mand.</p>\r\n   <p class=\"TekstGenerel\">På baggrund af en undersøgelse fra et it-firma havde Ekstra Bladet udpeget den omtalte mand som personen bag misbrug af kendte personer på internettet.</p>\r\n   <p class=\"TekstGenerel\">Inde i avisen var manden citeret for at afvise at stå bag misbruget.</p>\r\n   <p class=\"TekstGenerel\">Pressenævnet har udtalt kritik af Ekstra Bladet for ikke også på forsiden at gøre opmærksom på, at manden afviste at stå bag misbruget.</p>\r\n   <p class=\"TekstGenerel\">Da mandens svar derved ikke fremgik i sammenhængen med Ekstra Bladets beskyldning på forsiden, har nævnet udtalt kritik af forsiden, men ikke af den øvrige omtale i avisen.</p>\r\n   <p class=\"TekstGenerel\">Pressenævnet har pålagt at os at bringe ovennævnte meddelelse. Hele kendelsen fra nævnet kan læses på: pressenaevnet.dk”</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Offentliggørelse af nævnets kendelse skal ske snarest i den første eller en af de første udgaver, der offentliggøres efter nævnets kendelse.</span> <span class=\"Italic\">Offentliggørelse skal ske på det sted i mediet, hvor mediet har oplyst at ville offentliggøre kritik fra Pressenævnet (i mediets rettelsesspalte.</span> <span class=\"Italic\">Se under siderne Dagblade: http://www.pressenaevnet.dk/dagblade/).</span> <span class=\"Italic\">Har mediet ikke en fast rettelsesspalte, skal offentliggørelse ske på det sted i mediet, der svarer til placeringen af den kritiserede artikel.</span> <span class=\"Italic\">Skrifttype og layout bør svare til den opsætning, der i øvrigt anvendes i mediet.</span></p>\r\n   <p class=\"TekstGenerel\">\r\n   </p>\r\n</div>\r\n<p>[Klager] har klaget til Pressenævnet over Ekstra Bladets forside og artiklen <span class=\"Italic\">”Kendte misbrugt i stor svindelsag: Her er manden bag” </span>bragt den 7. marts 2017 i papirudgaven og på ekstrabladet.dk, idet han mener, at god presseskik er tilsidesat. Klagen vedrører endvidere klagers anmodning om et ”dementi”.</p>\r\n<p>\r\n</p>\r\n<p>[Klager] har klaget over Ekstra Bladets forside ”Her er manden” og avisens omtale af ham som ”bagmanden” bag hjemmesiden eb-dk.com.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">1 Sagsfremstilling</span>\r\n</p>\r\n<p>Hjemmesiden eb-dk.com bragte den 7. januar 2017 artiklen <span class=\"Italic\">”Ole Henriksen Anbefaler Nyt Vidundermiddel Mod Rynker”</span>, og den 17. februar 2017 <span class=\"Italic\">”Blomsterberg: Den Virkelige Grund Til Det Pludselige Bagedyst Exit!</span> <span class=\"Italic\">” </span>Ole Henriksen og Mette Blomsterberg har efterfølgende i forskellige medier afvist at have noget med omtalen at gøre. Til artiklerne (på eb-dk.com) var Ekstra Bladets logo indsat. Ekstra Bladets egen netavis har adressen eb.dk.</p>\r\n<p>\r\n</p>\r\n<p>\r\n   <span class=\"Italic\">Den påklagede omtale</span>\r\n</p>\r\n<p>Ekstra Bladet bragte den 7. marts 2017 forsiden:</p>\r\n<p>\r\n</p>\r\n<p>\r\n   <span class=\"Italic\">”AFSLØRET: HEMMELIG ADRESSE I PROVINSBY</span>\r\n</p>\r\n<p>\r\n   <span class=\"Italic\">[Overskriften var indsat i en pil, der pegede på et billede af et parcelhus med en bil parkeret ude foran.</span> <span class=\"Italic\">Det var en hvid bil af mærket Tesla.</span> <span class=\"Italic\">Til et billede af [Klager] var indsat teksten:]</span></p>\r\n<p>HER ER MANDEN: MISBRUGTE BLOMSTERBERG</p>\r\n<p>\r\n</p>\r\n<p>\r\n   <span class=\"Italic\">[Til følgende tekst var indsat et billede af konditor Mette Blomsterberg:]</span>\r\n</p>\r\n<p>KAGEDRONNINGEN: Jeg er magtesløs og vred”</p>\r\n<p>\r\n</p>\r\n<p>Inde i avisen på side 4 og 5 omtalte Ekstra Bladet sagen. Artiklen <span class=\"Italic\">”KENDTE MISBRUGT I UDSPEKULERET SVINDEL” </span>havde følgende underrubrik:</p>\r\n<p>\r\n</p>\r\n<p>”SNYDT AF FALSK HJEMMESIDE: En bagmand har udnyttet Ole Henriksen, Mette Blomsterberg og Dennis Knudsen til at tjene lette penge. Ofrene er almindelige danskere. ”</p>\r\n<p>\r\n</p>\r\n<p>Af artiklen fremgik følgende:</p>\r\n<p>\r\n</p>\r\n<p>”<span class=\"Italic\">[JOURNALISTEN]</span></p>\r\n<p>Danskere i tusindvis er de seneste måneder blevet lokket med gode tilbud på produkter af velkendte navne som Ole Henriksen, Dennis Knudsen og Mette Blomsterberg.</p>\r\n<p>Under overskrifter som 'Ole Henriksen lancerer nyt vidundermiddel mod rynker' og 'Dennis Knudsen: Her er den billigste vej til fejlfri hud' er der blevet annonceret kraftigt på Facebook for nyheder fra en hjemmeside, der til forveksling ligner Ekstra Bladets.</p>\r\n<p>Fra hjemmesiden med det mundrette domæne eb-dk.com er godtroende danskere på jagt efter gode tilbud blevet snydt til at købe alt fra slankepiller til antirynke-cremer.</p>\r\n<p>Problemet er bare, at Ole Henriksen, Dennis Knudsen og Mette Blomsterberg intet har at gøre med siderne eller de produkter, der er blevet solgt, og at hjemmesiden er falsk.</p>\r\n<p>Ekstra Bladet har allieret sig med det danske internetsikkerhedsfirma CSIS og har fulgt datasporet fra svindel-hjemmesiden til en adresse i Jylland.</p>\r\n<p>\r\n</p>\r\n<p>\r\n   <span class=\"Italic\">Skjult i Panama</span>\r\n</p>\r\n<p>Domænet brugt til det udspekulerede svindelnummer hedder eb-dk.com.</p>\r\n<p>Hjemmesiden er ikke længere aktiv, men efterforskningen viser, at den er registreret i Panama.</p>\r\n<p>Samtidig er hjemmesiden oprettet via tjenesten Cloudflare, hvilket effektivt er med til at skjule ophavsmandens identitet.</p>\r\n<p>- På samme måde, som man ikke kan få udleveret bankoplysninger fra Panama, er det meget svært at få udleveret oplysninger om domæner registreret i landet. Her er man i ly for polititjenester, forklarer Jan Kaastrup fra CSIS.</p>\r\n<p>\r\n</p>\r\n<p>\r\n   <span class=\"Italic\">Jysk forretningsmand</span>\r\n</p>\r\n<p>Alligevel har CSIS fundet en række spor, der sender Ekstra Bladet til den lille jyske provinsby [Bynavn] uden for Horsens. Svindlen kan forbindes til flere firmaer beliggende på samme adresse i byen, og her peger CSIS' efterforskning på, at bagmændene bag svindel-hjemmesiden bruger et meget specifikt login, når de skal tilgå og redigere siden.</p>\r\n<p>Bruger-loginet hedder 'imadgineadmin' og bruges til en række lignende hjemmesider. Brugernavnet er identisk med navnet på et af den jyske forretningsmand [Klager]s mange firmaer kaldet imADgine.</p>\r\n<p>Foruden det karakteristiske brugernavn peger en række mistænkelige hjemmesiders server-placeringer og måden, de er oprettet på, alle i retning af den jyske forretningsmand.</p>\r\n<p>Hos CSIS er man da heller ikke i tvivl om, at [Klager] spiller en central rolle i forbindelse med svindelnumrene.</p>\r\n<p>- Brugernavnet, der bliver anvendt på de her falske sider, peger tilbage på hans firmanavn. Det er indiskutabelt, at han har en finger med i spillet og har designet den template, hjemmesiden benytter sig af, forklarer Jan Kaastrup. ”</p>\r\n<p>\r\n</p>\r\n<p>Af artiklen <span class=\"Italic\">”[Klager]: Det kender jeg ikke noget til”</span> fremgik følgende:</p>\r\n<p>\r\n</p>\r\n<p>”KONFRONTATION. Den jyske forretningsmand skjuler sig på en hemmelig adresse i den jyske provinsby [Bynavn].</p>\r\n<p>Da Ekstra Bladet opsøger [Klager], benægter han al kendskab til misbrugen af Mette Blomsterberg og de andres kendissers navne samt forbindelsen til de falske nyhedssider.</p>\r\n<p>- Det kender jeg ikke noget til. Jeg har aldrig haft noget med de sider at gøre, siger [Klager].</p>\r\n<p>- CSIS fortæller, at de her falske nyhedssites er oprettet med en skabelon, der er lavet af dig. Samtidig fortæller de, at skabelonerne er identiske med dem, du har brugt på dine sider buzzter.dk og daytraderen.dk. Har du solgt eller videregivet din skabelon til nogen udenforstående?</p>\r\n<p>- Nej, jeg har købt de her skabeloner, der ligger på mine sider daytraderen.com og buzzter.dk hos en ekstern leverandør.</p>\r\n<p>- CSIS fortæller, at det er indiskutabelt, at [Klager] har lavet den skabelon, der er blevet benyttet på siderne.</p>\r\n<p>- Det er jeg meget overrasket over, jeg har intet med det at gøre, siger han.</p>\r\n<p>\r\n</p>\r\n<p>\r\n   <span class=\"Italic\">Tesla trods underskud</span>\r\n</p>\r\n<p>Fra adressen i [Bynavn] driver [Klager] foruden ImADgine ApS også en række andre virksomheder. Der er tale om Hyperaktiv ApS og Rocketads ApS. Virksomheder, der tilsammen havde et underskud på mere end 800.000 kroner sidste år.</p>\r\n<p>Alligevel kan Ekstra Bladet konstatere, at der uden for [Klager]s hjem er parkeret en stor, hvid Tesla. En Tesla, der tilhører ham, fortæller [Klager].</p>\r\n<p>Det er uklart, hvordan [Klager] tjener sine penge eller mangel på samme, men noget tyder på, at han tidligere har forsøgt sig med dealsite-lignende formater.</p>\r\n<p>I hvert fald søgte han tilbage i oktober 2015 store partier af 'spændende produkter' til at sælge via grupper på Facebook. Samtidig kan Ekstra Bladet forbinde [Klager] med en række hjemmesider, der skriver virale kioskbaskere, der skal generere trafik på hjemmesiderne og derved tjene penge via reklamer.</p>\r\n<p>Det gælder blandt andet siden buzzter.dk. ¬</p>\r\n<p>\r\n   <span class=\"Italic\">Politiker løjet død</span>\r\n</p>\r\n<p>Ekstra Bladets research viser også, at [Klager] kan forbindes til danske forretningsdrivende bosat i Tyskland, der tidligere på året blev koblet sammen med en falsk nyhed, der vakte opsigt og forargelse.</p>\r\n<p>I nyheden blev Johanne Schmidt-Nielsen erklæret død, og artiklen beskrev, hvordan politiet betegnede dødsfaldet som mistænkeligt.</p>\r\n<p>I Jyllands-Posten blev det efterfølgende udførligt beskrevet, hvordan [Klager]s tidligere forretningspartnere havde tjent op mod 50.000 kroner ved generere trafik på den falske nyhed for derved at tjene tusindvis af kroner på banner-annoncerne.</p>\r\n<p>Ekstra Bladet har i forbindelse med den nye sag været i kontakt med de i Jyllands-Posten omtalte danskere.</p>\r\n<p>De nægter ethvert kendskab til sagen.</p>\r\n<p>- Vi har ikke lavet forretninger med [Klager] siden 2015, lyder svaret. Oplysninger, der stemmer overens med Ekstra Bladets research. ”</p>\r\n<p>\r\n</p>\r\n<p>Til artiklen var indsat følgende faktaboks:</p>\r\n<p>\r\n</p>\r\n<p>\r\n   <span class=\"Italic\">”SÅDAN GJORDE VI</span>\r\n</p>\r\n<p>\r\n   <span class=\"Italic\">Ekstra Bladet</span> har allieret sig med den uafhængige cybersikkerhedsvirksomhed CSIS Security Group.</p>\r\n<p>\r\n   <span class=\"Italic\">CSIS Security Group</span> har udarbejdet en 15 sider lang rapport, hvor datasporet fra de falske hjemmesider til [Klager] beskrives.</p>\r\n<p>CSIS har<span class=\"Italic\"> sporet IP-</span>adresser, brugernavne og salgshjemmesider, der alle peger på [Klager].</p>\r\n<p>\r\n   <span class=\"Italic\">Efterfølgende har</span> Ekstra Bladet kontaktet de involverede parter.</p>\r\n<p>\r\n   <span class=\"Italic\">Vi har forgæves</span> forsøgt at kontakte de udenlandske hjemmesideudbydere i Panama og USA, der er benyttet til at oprette eb-dk.com og vgno.co, for at få oplysninger om ophavsmanden.</p>\r\n<p>\r\n   <span class=\"Italic\">Ekstra Bladet</span> har flere gange været i kontakt med [Klager], der nægter at stå bag. Samtidig har vi været i forbindelse med [Klager]s forhenværende forretningsforbindelser, der tidligere har været forbundet med en sag om fake news. ”</p>\r\n<p>\r\n</p>\r\n<p>Til artiklen var herudover billede af hans bil og hus med teksten:</p>\r\n<p>\r\n</p>\r\n<p>”Fra adressen i [Bynavn] driver [Klager] flere virksomheder, blandt andet ImADgine ApS, der spiller en central rolle i svindlen. ”</p>\r\n<p>\r\n</p>\r\n<p>På dobbeltsiden ses endelig grafikken <span class=\"Italic\">”Fakta: Sådan er [Klager] forbundet med de falske hjemmesider”</span>. Grafikken illustrerede med pile [Klager]s tilknytning til forskellige hjemmesider. Af teksten fremgår følgende:</p>\r\n<p>\r\n</p>\r\n<p>”<span class=\"Italic\">[Klager]</span></p>\r\n<p>Sporet peger på [Klager]. Han nægter at stå bag, men alle spor peger på, at østjyden er bagmanden.</p>\r\n<p>\r\n</p>\r\n<p>\r\n   <span class=\"Italic\">ImADgine ApS</span>\r\n</p>\r\n<p>Firma ejet af [Klager]. CSIS' efterforskning viser, at admin-loginet på reklamebureuets hjemmeside er 'imadgineadmin'. Altså reklamebureauets navn tilføjet 'admin'. Hjemmesiden er registreret i Panama og er yderligere skjult bag servicen Cloudflare.</p>\r\n<p>\r\n</p>\r\n<p>\r\n   <span class=\"Italic\">daytraderen.com</span>\r\n</p>\r\n<p>\r\n   <span class=\"Italic\">buzzter.dk</span>\r\n</p>\r\n<p>[Klager] indrømmer, at han ejer og driver hjemmesiderne daytraderen.com og buzzter.dk. De bruger ligeledes loginet imadgineadmin.</p>\r\n<p>\r\n</p>\r\n<p>\r\n   <span class=\"Italic\">eb-dk.com</span>\r\n</p>\r\n<p>\r\n   <span class=\"Italic\">vgno.co</span>\r\n</p>\r\n<p>De falske hjemmesider eb-dk.com og vgno. co deler alle loginet imadgineadmin. [Klager] nægter at stå bag. Hjemmesiderne er registreret i Panama og er yderligere skjult bag servicen Cloudflare.</p>\r\n<p>\r\n</p>\r\n<p>\r\n   <span class=\"Italic\">adpulze.com</span>\r\n</p>\r\n<p>\r\n   <span class=\"Italic\">inspirary.com</span>\r\n</p>\r\n<p>Når man forsøger at købe produkter på eb-dk.com, sendes man videre til hjemmesiden adpulze.com. Adpulze.com deler server med hjemmesiden inspirary.com. På et internetforum for udviklere spørger brugeren '[Klagers fornavn]N-2' om hjælp til et teknisk spørgsmål vedrørende inspirary.com, som han kalder 'sin hjemmeside'. Både inspirary.com og adpulze.com benytter imadgineadmin som login.</p>\r\n<p>\r\n</p>\r\n<p>\r\n   <span class=\"Italic\">imadgineadmin</span>\r\n</p>\r\n<p>Det unikke brugernavn imadgineadmin bruges på en lang række hjemmesider, der kan forbindes til [Klager]. ”</p>\r\n<p>\r\n</p>\r\n<p>Artiklen <span class=\"Italic\">”Kendte misbrugt i stor svindelsag: Her er manden bag”</span> blev bragt på ekstrabladet.dk den 7. marts 2017 kl. 12.06. Artiklen var i det væsentlige en sammenskrivning af artiklerne i avisens papirudgave. Af netartiklen fremgik bl.a. følgende:</p>\r\n<p>\r\n</p>\r\n<p>”[…]</p>\r\n<p>\r\n   <span class=\"Italic\">Driftig jysk forretningsmand</span>¬Alligevel har CSIS fundet en række spor, der sender Ekstra Bladet til den lille jyske provinsby [Bynavn] uden for Horsens.</p>\r\n<p>Svindlen kan forbindes til flere firmaer beliggende på samme adresse i byen og her peger CSIS’ efterforskning på, at bagmændene bag svindelhjemmesiden bruger et meget specifikt login, når de skal tilgå og redigere siden.</p>\r\n<p>Brugerloginet hedder 'imadgineadmin' og bruges til en række lignende hjemmesider. Brugernavnet er identisk med navnet på et af den jyske forretningsmand [Klager]s mange firmaer kaldet 'imADgine'.</p>\r\n<p>Foruden det karakteristiske brugernavn, peger en række mistænkelige hjemmesiders serverplaceringer og måder de er oprettet på alle i retning af den jyske forretningsmand.</p>\r\n<p>Hos CSIS er man da heller ikke i tvivl om, at [Klager] spiller en central rolle i forbindelse med svindelnumrene.</p>\r\n<p>- Brugernavnet, der bliver anvendt på de her falske sider, peger tilbage på hans firmanavn. Det er indiskutabelt, at han har en finger med i spillet, forklarer Jan Kaastrup.</p>\r\n<p>\r\n</p>\r\n<p>\r\n   <span class=\"Italic\">Benægter alt</span>¬Den jyske forretningsmand skjuler sig på en hemmelig adresse i den jyske provinsby [Bynavn].</p>\r\n<p>Da Ekstra Bladet opsøger [Klager], benægter han al kendskab til misbrugen af Mette Blomsterberg og de andre kendissers navne, samt forbindelsen til de falske nyhedssider.</p>\r\n<p>- Det kender jeg ikke noget til. Jeg har aldrig haft noget med de sider at gøre, siger [Klager] til Ekstra Bladets udsendte reporter og fotograf.</p>\r\n<p>\r\n   <span class=\"Italic\">- CSIS fortæller, at de her falske nyhedssites er oprettet med en skabelon, der er lavet af dig.</span> <span class=\"Italic\">Samtidig fortæller de, at skabelonerne er identiske med dem, du har brugt på dine sider Buzzter.dk og daytraderen.dk.</span> <span class=\"Italic\">Har du solgt eller videregivet din skabelon til nogen udenforstående?</span></p>\r\n<p>- Nej, jeg har købt de her skabeloner, der ligger på mine sider daytraderen.com og Buzzter.dk hos en eksternleverandør.</p>\r\n<p>\r\n   <span class=\"Italic\">- CSIS fortæller, at det er indiskutabelt, at [Klager] har lavet den skabelon, der er blevet benyttet på siderne.</span>\r\n</p>\r\n<p>- Det er jeg meget overrasket over, jeg har intet med det at gøre, siger han.</p>\r\n<p>[…]”</p>\r\n<p>\r\n</p>\r\n<p>Til artiklen var indsat faktaboksen ”<span class=\"Italic\">Sådan gjorde vi” </span>og den illustrerede grafik <span class=\"Italic\">”Fakta: Sådan er [Klager] forbundet med de falske hjemmesider”.</span></p>\r\n<p>\r\n</p>\r\n<p>Af CSIS Security Group A/S’ (herefter CSIS) udaterede rapport <span class=\"Italic\">”Ekstra Bladet – på sporet af eb-dk.com” </span>fremgik blandt andet følgende:</p>\r\n<p>\r\n</p>\r\n<p>”[…]</p>\r\n<p>\r\n   <span class=\"Italic\">3 Setup’et</span>\r\n</p>\r\n<p>Alle links på siderne bliver sendt igennem et tracking system, så det kan holdes styr på hvem der klikker på hvad og hvornår. I skrivende stund er alle links blevet deaktiverede og peger på hxxp://click.adpulze.com/click.</p>\r\n<p>[…]</p>\r\n<p>\r\n   <span class=\"Italic\">4 Indikationerne</span>\r\n</p>\r\n<p>Eb-dk.com og vgno.co er baserede på samme Wordpress skabelon, men hvad der er langt mere interessant er, at administrator-brugeren er den samme.</p>\r\n<p>\r\n   <span class=\"Italic\">[Der ses skærmprints af to identiske skemaer, som angives at være scanninger af henholdsvis eb-dk.com og vgno.co.</span> <span class=\"Italic\">Af skemaerne fremgår følgende oplysninger:</span></p>\r\n<p>\r\n   <span class=\"Italic\">”Identified the following 1 user/s:</span>\r\n</p>\r\n<p>\r\n   <span class=\"Italic\">Id: 1</span>\r\n</p>\r\n<p>\r\n   <span class=\"Italic\">Login: imadgineadmin</span>\r\n</p>\r\n<p>\r\n   <span class=\"Italic\">Name: Laura B –”.</span> <span class=\"Italic\">Rapporten fortsætter:]</span></p>\r\n<p>Dette betyder, at begge sider har en administrator bruger med LOGIN-NAVNET imagineadmin og BRUGER-ALIASSET Laura B.</p>\r\n<p>Det er et bemærkelsesværdigt login navn og pudsigt nok findes det også på adpulze.com:</p>\r\n<p>\r\n   <span class=\"Italic\">[Der ses et lignende scanningsbillede, hvoraf det fremgår, at login-navnet er ”imadineadmin” og bruger-aliasset er ”imadgineAdmin – AdPulze”, Pressenævnet.</span> <span class=\"Italic\">]</span></p>\r\n<p>Faktisk kan vi lave en googlesøgning for den streng og får rigtigt mange hits, men hvad der pirrer nysgerrigheden er at der findes et dansk click jacking site med det navn også: buzzter.dk. Det kan samtidig linkes til initialerne ”[Klagers initialer]” hvilket falder godt i tråd med registrant info:</p>\r\n<p>Handle: IA10851 – DK</p>\r\n<p>Name: imADgine ApS</p>\r\n<p>Address: c/o [Klager]</p>\r\n<p>Address: [Vejnavn og husnummer]</p>\r\n<p>Postalcode 8740</p>\r\n<p>City: [Bynavn]</p>\r\n<p>Country: DK</p>\r\n<p>Samtidig kan vi linke buzzter.dk til daytraderen.com, der er oprettet med kamuflerende registrant info på nøjagtigt samme måde som eb-dk.com og vgno.co. (info findes i sidste kapitel)</p>\r\n<p>\r\n   <span class=\"Italic\">[Der ses herefter resultatet af en søgning på Google.</span> <span class=\"Italic\">Det er ikke oplyst hvilke søgeord, der er anvendt, Pressenævnet.</span> <span class=\"Italic\">]:</span></p>\r\n<p>\r\n   <span class=\"Underline\">[Klagers initialer] – Buzzter.dk</span>\r\n</p>\r\n<p>Buzzter.dk/author/<span class=\"Italic\">imadgineadmin/</span></p>\r\n<p>Buzzter.dk - Daytraderen</p>\r\n<p>Daytraderen.com/author/<span class=\"Italic\">imadgineadmin/</span></p>\r\n<p>Chrstina L. – GOZZIFY. COM</p>\r\n<p>gozzify.com/da/author/<span class=\"Italic\">imadgineadmin</span><span class=\"Bold\">/</span></p>\r\n<p>Christina L. – Side 2 – INSPIRARY. COM</p>\r\n<p>inspirary.com/da/author/<span class=\"Italic\">imadgineadmin</span>/page/2/</p>\r\n<p>[Klagers initialer] – imADgine EU</p>\r\n<p>Nativeeu.imadgine.net/author/<span class=\"Italic\">imadgineadmin</span><span class=\"Bold\">/</span></p>\r\n<p>\r\n</p>\r\n<p>5 <span class=\"Italic\">Idémanden</span></p>\r\n<p>Flaskehalsen peger altså på [Klager], indehaver af reklamebureauet imADgine ApS (imadgine.net) beliggende i [Bynavn] ved Horsens.</p>\r\n<p>[…]</p>\r\n<p>[Klager]/HyperActive har i øvrigt i en periode ejet domænet XSMOKE. COM (01.03.2012 – 31.03.2015) inden han overdrog det til [Person A], kendt fra den falske nyhed om Johanne Schmidt Nielsens død.</p>\r\n<p>Ud over det kan [Klager]/[Klager] og HyperActive linkes til tidligere domæner der indikerer markedsføring af uautoriserede slankeprodukter (DIETADVISOR. CO, SLIMBYNATURE. CO).</p>\r\n<p>\r\n</p>\r\n<p>\r\n   <span class=\"Italic\">6 Appendix</span>\r\n</p>\r\n<p>\r\n   <span class=\"Italic\">[I appendix’et angives informationer på hjemmesider, som [Klager] efter det oplyste er involveret i.</span> <span class=\"Italic\">Af bilaget fremgår for hjemmesiderne imadgine.net, eb-dk.com og vgno.co, at alle ligger på Cloudflares servere samt bl.a. følgende identiske oplysninger:</span></p>\r\n<p>\r\n</p>\r\n<p>\r\n   <span class=\"Italic\">Registrant Name: WHOISGUARD PROTECTED</span>\r\n</p>\r\n<p>\r\n   <span class=\"Italic\">Registrant City: PANAMA</span>\r\n</p>\r\n<p>\r\n</p>\r\n<p>\r\n   <span class=\"Italic\">Herudover var imadgine.net og eb-dk.com anført med namecheap.com som ”reseller”, mens vgno.co ikke havde angivet en ”reseller”, men havde namecheap.com anført på andre punkter, herunder som ”Sponsoring Registar”.</span> ]</p>\r\n<p>\r\n</p>\r\n<p>Den 7. marts 2017 kl. 13.37 sendte [Klager] følgende e-mail til Ekstra Bladets chefredaktør:</p>\r\n<p>\r\n</p>\r\n<p>”Jeg stod op til en Ekstra Bladet forside med et billede af mig selv, mit hus og min bil, samt en påstand om at jeg skulle have svindlet ved at benytte mig af diverse kendisser til at markedsføre et eller flere produkter. Jeg har læst artiklen og må på det kraftigste tage afstand fra både indholdet og de metoder, der omtales. Det er simpelthen så tynd en påstand, at jeg skulle have noget med dette at gøre – selv [Journalisten], som har skrevet artiklen sagde ordret til mig onsdag i sidste uge: ”Jeg tror faktisk ikke, du står bag – men jeg skal jo have en historie” – Jeg følte at han pressede mig til at udlevere/udstille nogle mennesker – det gør jeg ikke, medmindre jeg er 100 % sikker i min sag – men jeg kan sige, at jeg tilsyneladende er blevet misbrugt præcis ligesom de kendisser artiklen omtaler.</p>\r\n<p>Jeg kan se, at der er brugt et brugernavn kaldet imadgineadmin – som jeg også har benyttet på mine sites, herunder buzzter.dk og daytraderen.com. Det kan jeg hverken be- eller afkræfte, men det er et brugernavn, jeg har benyttet i flere år – jeg har ikke gjort noget for at holde det hemmeligt (hvilket jeg nok ville have gjort, hvis jeg skulle foretage noget suspekt).</p>\r\n<p>Om andre, der har haft et incitament til at skade mig har brugt det – det ved jeg ikke – men noget tyder på det. Jeg har et par fuskere på min vej og er flere gange blevet snydt – så det er ikke usandsynligt – men jeg nægter at hænge nogen specifikke personer ud – det lader det til at [Journalisten] er blevet fornærmet over – og så valgte han mig som syndebukken.</p>\r\n<p>Der beskrives at jeg skulle have lavet en template – jeg har aldrig i mit liv lavet en site template – ganske enkelt fordi jeg ikke aner, hvordan man gør (selvom jeg godt ville vide det) – og ikke har haft tiden til at sætte mig ind i det.</p>\r\n<p>Jeg kan forstå, at I påstår at jeg ”skjuler” mine sider i Panama – jeg gjorde klart for [Journalisten], at jeg køber mine domæner hos et firma, der hedder Namecheap – om de ligger i Panama ved jeg ikke – men det er det billigste sted, jeg har kunnet finde, som dækker mine behov.</p>\r\n<p>Der påstås, at det er indiskutabelt, at jeg har en finger med i spillet – det er i den grad en injurierende påstand.</p>\r\n<p>Det, der er korrekt er at jeg ejer 40 % af det selskab, der i sidste måned brugte Johanne Schmidt Nielsen som angiveligt skulle være død i deres markedsføring. Jeg har dog intet haft med dette selskab at gøre i de sidste 2-3 år ud over at jeg har brugt oceaner af tid og penge på advokater for at komme ud af det med skindet på næsen. Desværre uden held.</p>\r\n<p>Så vidt, jeg kan forstå, er EB.dk også blevet misbrugt. Hvis det er tilfældet, og i mener det er mig, så vil jeg da opfordre jer til at føre en sag mod mig – så må domstolene tage stilling til hvorvidt jeg er skyldig i jeres påstande eller ej. I hvert fald finder jeg det dybt usmageligt, at I dømmer mig på forsiden af avisen.</p>\r\n<p>Med venlig hilsen</p>\r\n<p>[Klager]”</p>\r\n<p>\r\n</p>\r\n<p>Den 7. marts 2017 kl. 16.03 skrev Ekstra Bladet følgende til [Klager]:</p>\r\n<p style=\"text-align: justify;\">\r\n</p>\r\n<p>”Tak for mail.</p>\r\n<p>Som det fremgår af artiklen, har vi benyttet det uafhængige it-sikkerhedsfirma CSIS til at følge det digitale spor fra den falske EB-side til dig. Vi har desuden efterprøvet det digitale spor ved at tale med en række kilder med kendskab til både de websites og selskaber, der omtales. Det er summen af oplysninger, der lægges til grund for artiklen. Derudover har vi naturligvis givet dig muligheden for at komme til orde, sådan som det fremgår af vores dækning. ”</p>\r\n<p style=\"text-align: justify;\">\r\n</p>\r\n<p>[Klager] svarede samme dag Ekstra Bladet. Han klagede den 9. marts 2017 til Pressenævnet og anmode nævnet om at:</p>\r\n<p>\r\n</p>\r\n<p>”[…] kritisere Ekstra Bladet for at have krænket mit navn og hængt mig ud for at stå bag disse handlinger og anmoder om at Ekstra Bladet pålægges at dementere de udokumenterede påstande. ”</p>\r\n<p>\r\n</p>\r\n<p>Under Pressenævnets sag anmodede han ved mail af 22. marts 2017 om, at Ekstra Bladet blev pålagt at <span class=\"Italic\">”trykke et dementi samt at fjerne digitalt indhold”</span>. Ekstra Bladet svarede 30. marts 2017 bl.a. følgende:</p>\r\n<p>\r\n</p>\r\n<p>”[…]</p>\r\n<p>Klager har anmodet om et ”dementi”, hvilket efter min opfattelse ikke er et genmæle.</p>\r\n<p>Uanset hvorledes klagers henvendelse skal forstås, bemærker jeg, at en anmodning om et ”genmæle” ifølge medieansvarslovens § 36 skriftligt skal fremsendes til den ansvarshavende chefredaktør.</p>\r\n<p>Endvidere fremgår det af medieansvarslovens § 38, stk. 2, at <span class=\"Italic\">”Genmæler kan af vedkommende massemedie kræves udformet af den, der anmoder om genmæle”.</span></p>\r\n<p>Jeg har ikke modtaget nogen anmodning om et ”genmæle” fra klager endsige et genmæle, som klager har udformet.</p>\r\n<p>Hvis jeg havde modtaget en anmodning om genmæle, ville jeg have afvist at bringe et sådant:</p>\r\n<p>For det første […]”</p>\r\n<p>\r\n</p>\r\n<p>Af en udskrift af 1. juni 2017 fra Det Centrale Virksomhedsregister (CVR) fremgår det, at imADgine ApS har adresse ”c/o [Klager]”, [Vejnavn og husnummer] i [Bynavn], og at selskaberne Hyperactive ApS og ShopSafe ApS (navnet er ændret 1. april 2017 fra Rocketads ApS) også har adresse på [Vejnavn] i [Bynavn].</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2 Parternes synspunkter</span>\r\n</p>\r\n<p>\r\n   <span class=\"Bold\">2.1 [Klager]s synspunkter</span>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har anført, at Ekstra Bladets omtale af ham indeholder ukorrekte og krænkende oplysninger, og at Ekstra Bladet ikke har udvist tilstrækkelig kildekritik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Kildekritik</span>\r\n</p>\r\n<p>[Klager] har anført, at CSIS Security Group A/S ikke kan betegnes som en uafhængig kilde, idet det må formodes at eksistere et kunde-leverandørlignende forhold mellem Ekstra Bladet og CSIS. Det bærer sprogvalget i rapporten tydeligt præg af. De kilder, som ifølge Ekstra Bladet har kendskab til de websites og selskaber, som omtales i de påklagede artikler, og som over for Ekstra Bladet har bekræftet, at han er involveret i den falske hjemmeside, kan heller ikke betragtes som troværdige.</p>\r\n<p>\r\n</p>\r\n<p>[Klager] ønskede ikke at udlevere navnene, da han ikke var sikker, men har anført, at Ekstra Bladets journalist, [Journalisten], i den forbindelse udtalte: ”Jeg tror faktisk ikke, det er dig, der står bag, men jeg skal jo have en historie. ”</p>\r\n<p>\r\n</p>\r\n<p>Ifølge klager er det mærkeligt, at Ekstra Bladet henviser til en \"<span class=\"Italic\">række kilder som har kendskab til de websites og selskaber, som omtales i Ekstra Bladets artikler og som oplyser, at klager er involveret i de pågældende websites og en lang række andre lignende aktiviteter</span>”<span class=\"Italic\">.</span> [Klager] oplyste allerede ved første møde til Ekstra Bladets journalist, at han havde en mistanke om, hvem der står bag - nemlig de selvsamme mennesker, som stod bag den omtalte Johanne Schmidt Nielsen sag. På grund af trusler og uafklarede retssager med disse personer ønskede klager ikke at udtale sig om de personers rolle i sagen. De personer kan efter klagers overbevisning ikke betragtes som troværdige kilder, eftersom de har en personlig interesse i at dreje fokus væk fra deres egen rolle i sagen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>[Klager] har anført, at forsiden ”Hemmelig adresse i provinsby” ikke er korrekt. Hans virksomhed har ikke hemmelig adresse. Privat har han navne- og adressebeskyttelse af personlige årsager. For så vidt angår overskriften ”Her er manden: Misbrugte Blomsterberg”, har han anført, at påstanden om, at han står bag hjemmesiderne eb-dk.com og vgno.co alene bygger på, at bagmændene tilsyneladende har brugt brugernavnet ”imadgineadmin”, som klager også har anvendt på sine legitime sider. Der er dog den forskel, at klagers brugernavn er ”imadgineAdmin” med stort ”a”.</p>\r\n<p>\r\n</p>\r\n<p>Enhver, der ønsker at kompromittere ham og hans virksomhed, kan have anvendt brugernavnet ”imadgineadmin” ved oprettelsen af de falske hjemmesider. Brugernavnet kan vælges frit i ethvert CMS system. Herudover viser en googlesøgning, at der findes flere virksomheder og personer, der bruger navnet ”imadgine”.</p>\r\n<p>\r\n</p>\r\n<p>Ekstra Bladets rapport konkluderer, at to af klagers domæner, dietadvisor.co og slimbynature.co, skulle indikere, at han beskæftiger sig med ”markedsføring af uautoriserede slankeprodukter”. [Klager] har anført, at han driver et stort antal blogs og sites på internettet med forskellige temaer og emner. Det er dog ikke ensbetydende med, at han beskæftiger sig med svindelsider eller ”uautoriserede slankemidler”.</p>\r\n<p>\r\n</p>\r\n<p>[Klager] har anført, at Ekstra Bladet i artiklerne påstår, at han har designet skabelonen (templaten), der er brugt på de falske hjemmesider. Det er ikke korrekt. Klager har henvist til følgende udsagn, som fremgår af artiklen <span class=\"Italic\">”Kendte misbrugt i udspekuleret svindel”</span>:</p>\r\n<p>\r\n</p>\r\n<p>”[…] Det er indiskutabelt, at han har en finger med i spillet og har designet den template, hjemmesiden benytter sig af […]”</p>\r\n<p>\r\n</p>\r\n<p>Klager har oplyst, at han bruger CMS-systemet Wordpress, og at han køber sine Wordpress-templates. Klager har aldrig selv designet en template, og har anført at artiklen i øvrigt heller ikke indeholder dokumentation for denne påstand.</p>\r\n<p>\r\n</p>\r\n<p>Det fremgår af artiklen <span class=\"Italic\">”[Klager]: Det kender jeg ikke noget til”, </span>at [Klager] blev stillet følgende spørgsmål af Ekstra Bladet:</p>\r\n<p>\r\n</p>\r\n<p>\r\n   <span class=\"Italic\">”- CSIS fortæller, at de her falske nyhedssites er oprettet med en skabelon, der er lavet af dig.</span> <span class=\"Italic\">Samtidig fortæller de, at skabelonerne er identiske med dem, du har brugt på dine sider buzzter.dk og daytraderen.dk.</span> <span class=\"Italic\">Har du solgt eller videregivet din skabelon til nogen udenforstående?</span> <span class=\"Italic\">”</span></p>\r\n<p>\r\n</p>\r\n<p>[Klager] har anført, det ikke fremgår af CSIS’ rapport, at skabelonen på de falske nyhedssider skulle være lavet af ham, eller at skabelonerne er identiske med dem, der er brugt på hans sider buzzter.dk og daytraderen.com. Tilsyneladende er dette spørgsmål grebet ud af den ”blå luft”. Under alle omstændigheder stammer disse oplysninger ikke fra CSIS’ rapport. Ekstra Bladet har derfor ikke dokumentation for denne beskyldning. Buzzter.dk anvender følgende template: https://themeforest.net/item/boombox-viral-buzz-wordpress-theme/16596434, mens templaten til daytraderen.com er denne: https://themeforest.net/item/publisher-magazine-blog-newspaper-and-review-wordpress-theme/15801051.  Der er altså tale om to forskellige templates, som er købt på en hjemmeside, hvor alle andre også kan købe de samme templates. </p>\r\n<p>\r\n</p>\r\n<p>[Klager] har anført, at det fremgår af Ekstra Bladets omtale, at hans servere er oprettet på ”mistænkelige placeringer”. Han køber sine domæner hos udbyderen namecheap.com. Ifølge klager er namecheap.com en af de førende domæneudbydere på markedet. Klager har hertil oplyst, at han benytter et CDN-systemet (Content Delivery Network) ved navn Cloudflare for at optimere hastigheden på sine websider.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har herudover anført, at Ekstra Bladet har krænket hans navn. Forsideteksten er ledsaget af et billede af ham taget fra Facebook samt et billede af hans hus og bil. </p>\r\n<p>Til spørgsmålet om <span class=\"Italic\">genmæle</span> og <span class=\"Italic\">sletning efter punkt B.</span> <span class=\"Italic\">8</span> i de vejledende regler for god presseskik henvises til gengivelse af klagers e-mail af 22. marts 2017 (se punkt 1. Sagsfremstilling ovenfor).</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">2.2 Ekstra Bladets synspunkter</span>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>Ekstra Bladet har afvist, at den påklagede omtale er i strid med god presseskik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Kildekritik</span>\r\n</p>\r\n<p>Ekstra Bladet har afvist, at journalisten forsøgte at presse klager til at udlevere navne på mennesker, som ”kunne tænkes at have lavet dette”. Det er heller ikke korrekt, at Ekstra Bladets journalist skulle have udtalt ”Jeg tror faktisk ikke, det er dig, der står bag. Men jeg skal jo have en historie”.</p>\r\n<p>\r\n</p>\r\n<p>Ekstra har talt med en række kilder, som har kendskab til de websites og selskaber, som omtales i de påklagede artikler. Kilderne har oplyst, at klager er involveret i de pågældende websites og en lang række andre lignende aktiviteter. Ekstra Bladet har i den forbindelse henvist til mailkorrespondancen den 7. marts 2017 mellem [Klager] og Poul Madsen, hvor [Klager] blandt andet skrev:</p>\r\n<p>\r\n</p>\r\n<p>”Nogle af de kilder, du beskriver, tror jeg udmærket, jeg ved hvem er, og de har bestemt en grund til at pege på mig for at undgå for meget opmærksomhed mod sig selv. ”</p>\r\n<p>\r\n</p>\r\n<p>Det kan således konstateres, at det ikke er korrekt, at [Klager] er uden kendskab til sagen og til, hvad der foregår på de pågældende hjemmesider mv.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>Ekstra Bladet har oplyst, at baggrunden for de påklagede artikler var, at Ekstra Bladet havde konstateret, at der var offentliggjort falske artikler på internettet, hvor Ekstra Bladets navn og logo uberettiget var blevet anvendt og misbrugt. Artiklernes indhold var opdigtet og artiklerne, der var udbredt via hjemmesiden www.eb-dk.com, misbrugte samtidig kendte personers navne.</p>\r\n<p>\r\n</p>\r\n<p>Ekstra Bladet har oplyst, at de anmodede firmaet CSIS om at undersøge, hvem der stod bag udgivelsen af de falske artikler og misbruget af Ekstra Bladets logo og navn. Ifølge avisen er CSIS et velrenommeret og internationalt anerkendt firma, som rådgiver virksomheder, herunder blandt andet banker og finansielle institutioner, om datasikkerhed på internettet og beskyttelse af it-systemer mv.</p>\r\n<p>\r\n</p>\r\n<p>Ekstra Bladet har anført, at CSIS’ rapport dokumenterer, at det er [Klager], der står bag eb-dk.com og de falske artikler på internettet. Ekstra Bladet har henvist til rapportens side 3, hvor CSIS konkluderer følgende:</p>\r\n<p>\r\n</p>\r\n<p>”CSIS har fundet tunge beviser, og flaskehalsen peger i retningen af en driftig ung reklamemand i det midtjyske. Og for at give det ekstra tvist: Johanne-sagen”.</p>\r\n<p>\r\n</p>\r\n<p>Det egentlige formål med de falske artikler er at sælge og reklamere for forskellige produkter, for eksempel slankemidler. [Klager] driver blandt andet reklamebureauet imADgine ApS, som ligger i [Bynavn] ved Horsens, og virksomheden HyperActive ApS. Som det fremgår af rapporten fra CSIS, kan klager forbindes med domænenavne, som anvendes ved markedsføringen af uautoriserede slankeprodukter.</p>\r\n<p>\r\n</p>\r\n<p>Ifølge Ekstra Bladet er [Klager]s fulde navn [Klager]. HyperActive ApS har registreret og ejer domænenavnet dietadvisor.co, og en ”[Klager]” og HyperActive ApS er registreret som ejer af domænenavnet slimbynature.co, jf. rapporten fra CSIS, side 11-12.</p>\r\n<p>\r\n</p>\r\n<p>Det fremgår endvidere af CSIS’ rapport, side 8, at eb-dk.com og vgno.co har samme brugerlogin som [Klager]s virksomhed, imADgine, nemlig ”imagineadmin”:</p>\r\n<p>\r\n</p>\r\n<p>”Eb-dk.com og vgno.co er baserede på samme Wordpress skabelon, men hvad der er langt mere interessant er, at administrator-brugeren er den samme.</p>\r\n<p>Dette betyder, at begge sider har en administrator bruger med LOGIN-NAVNET imagineadmin og BRUGER-ALIASSET Laura B […]”</p>\r\n<p>\r\n</p>\r\n<p>Ekstra Bladet har henvist til, at klager udover domænenavnene dietadvisor.co og slimbynature.co også er anført som indehaver af andre domænenavne, hvorimod registranten af imADgine.net, eb-dk.com og vgno.co er skjult. Siderne eb-dk.com og vgno.co er registreret i Panama, og de er ifølge CSIS’ rapport hostet i Cloudflares ”sky”, hvor det er muligt at skjule bagmændene bag hjemmesiderne.</p>\r\n<p>\r\n</p>\r\n<p>Ekstra Bladet har herudover henvist til udskrifter af 16. marts 2017 fra Det Centrale Virksomhedsregister, der viser [Klager]s tilknytning til forskellige selskaber.</p>\r\n<p>\r\n</p>\r\n<p>De påklagede artikler har korrekt og nuanceret gennemgået de foreliggende faktuelle oplysninger om sagen. Det fremgår således blandt andet af artiklen, <span class=\"Italic\">”Kendte misbrugt i udspekuleret svindel”</span>, at:</p>\r\n<p>\r\n</p>\r\n<p>”Svindlen kan forbindes til flere firmaer beliggende på samme adresse i byen, og her peger CSIS' efterforskning på, at bagmændene bag svindel-hjemmesiden bruger et meget specifikt login, når de skal tilgå og redigere siden. Bruger-loginet hedder 'imadgineadmin' og bruges til en række lignende hjemmesider. Brugernavnet er identisk med navnet på et af den jyske forretningsmand [Klager]s mange firmaer kaldet imADgine. Foruden det karakteristiske brugernavn peger en række mistænkelige hjemmesiders server-placeringer og måden, de er oprettet på, alle i retning af den jyske forretningsmand.</p>\r\n<p>Hos CSIS er man da heller ikke i tvivl om, at [Klager] spiller en central rolle i forbindelse med svindelnumrene. ”</p>\r\n<p>\r\n</p>\r\n<p>Ekstra Bladet har anført, at vurderingerne, der fremgår af ovenstående afsnit, er korrekte, og at de har tilstrækkeligt grundlag i de oplysninger, der fremgår af CSIS’ rapport.</p>\r\n<p>\r\n</p>\r\n<p>Ekstra Bladet har forelagt beskyldningerne for [Klager], hvis stillingtagen til anklagerne fremgår af artiklerne <span class=\"Italic\">”[Klager]: Det kender jeg ikke noget til” </span>og <span class=\"Italic\">”Sådan er [Klager] forbundet med de falske hjemmesider”</span> samt i faktaboksen <span class=\"Italic\">”Sådan gjorde vi”</span>, som indeholder en redegørelse af, hvordan Ekstra Bladet har researchet sagen. Det fremgår således klart og tydeligt af den påklagede omtale, at [Klager] afviser at have forbindelse til de falske hjemmesider.</p>\r\n<p>\r\n</p>\r\n<p>Ekstra Bladet har anført, at overskriften <span class=\"Italic\">”Her er manden: Misbrugte Blomsterberg” </span>er korrekt. Overskriften skal læses i sammenhæng med oplysningerne i artiklerne.</p>\r\n<p>\r\n</p>\r\n<p>I relation til overskriften <span class=\"Italic\">”Hemmelig adresse i provinsby” </span>har Ekstra Bladet anført, at teksten refererer til, at de falske artikler på hjemmesiden eb-dk.com, og at domæneregistreringer ikke angiver navne eller adresser og forsøger at skjule, hvem der står bag de pågældende hjemmesider, blandt andet ved at registrere dem i Panama.</p>\r\n<p>\r\n</p>\r\n<p>Ekstra Bladet har anført, at udsagnet <span class=\"Italic\">”Det er indiskutabelt, at han har en finger med i spillet og har designet den template, hjemmesiden benytter sig af” </span>ikke er et udsagn fra Ekstra Bladet, men fra kilden CSIS, som i artiklen <span class=\"Italic\">”Kendte misbrugt i udspekuleret svindel”</span> er gengivet i følgende sammenhæng:</p>\r\n<p>\r\n</p>\r\n<p>”Hos CSIS er man da heller ikke i tvivl om, at [Klager] spiller en central rolle i forbindelse med svindelnumrene.</p>\r\n<p>- Brugernavnet, der bliver anvendt på de her falske sider, peger tilbage på hans firmanavn. Det er indiskutabelt, at han har en finger med i spillet og har designet den template, hjemmesiden benytter sig af, forklarer Jan Kaastrup. ”</p>\r\n<p>\r\n</p>\r\n<p>I artiklen <span class=\"Italic\">”[Klager]: Det kender jeg ikke noget til”</span> forelagde Ekstra Bladet [Klager] ovenstående oplysninger fra CSIS. Ekstra Bladet har henvist til følgende afsnit i artiklen, hvoraf det fremgår, at klager afviste de fremsatte beskyldninger:</p>\r\n<p>\r\n</p>\r\n<p>”- CSIS fortæller, at de her falske nyhedssites er oprettet med en skabelon, der er lavet af dig. Samtidig fortæller de, at skabelonerne er identiske med dem, du har brugt på dine sider buzzter.dk og daytraderen.dk. Har du solgt eller videregivet din skabelon til nogen udenforstående?</p>\r\n<p>- Nej, jeg har købt de her skabeloner, der ligger på mine sider daytraderen.com og buzzter.dk hos en ekstern leverandør.</p>\r\n<p>- CSIS fortæller, at det er indiskutabelt, at [Klager] har lavet den skabelon, der er blevet benyttet på siderne.</p>\r\n<p>- Det er jeg meget overrasket over, jeg har intet med det at gøre, siger han. ”</p>\r\n<p>\r\n</p>\r\n<p>Ekstra Bladet har anført, at udsagnet:</p>\r\n<p>\r\n</p>\r\n<p>”Foruden det karakteristiske brugernavn peger en række mistænkelige hjemmesiders server-placeringer og måden, de er oprettet på, alle i retning af den jyske forretningsmand. ”</p>\r\n<p>\r\n</p>\r\n<p>er korrekt og Ekstra Bladets vurdering af de foreliggende oplysninger.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>Ekstra Bladet har anført, at billedet af klager er hentet fra Facebook. Der fremgår adskillige andre billeder på internettet, når man søger på klagers navn.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Genmæle</span>\r\n</p>\r\n<p>Ekstra Bladet har anført, at oplysningerne, som fremgår af artiklerne, er korrekte. Endvidere er [Klager]s synspunkter udførligt gengivet i artiklerne <span class=\"Italic\">”[Klager]: Det kender jeg ikke noget til” </span>og <span class=\"Italic\">”Sådan er [Klager] forbundet med de falske hjemmesider”</span> samt i faktaboksen <span class=\"Italic\">”Sådan gjorde vi”</span>.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Sletning – punkt B.</span> <span class=\"Italic\">8</span></p>\r\n<p>Ekstra Bladet har anført, at punkt B. 8 i de presseetiske regler er møntet på den situation, at personer lang tid efter, at en artikel har været offentliggjort, ønsker en artikel fjernet eller afindekseret. I forhold til nyere artikler varetages klagernes interesser ifølge loven ved, at Pressenævnet kan udtale kritik og pålægge offentliggørelse af nævnets kendelse. Artiklerne kan derimod som sådan ikke kræves fjernet, hvorfor Ekstra Bladet har afvist at slette den påklagede artikel fra ekstrabladet.dk.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">3 Pressenævnets begrundelse og afgørelse</span>:</p>\r\n<p>I sagens behandling har følgende nævnsmedlemmer deltaget:</p>\r\n<p>Hanne Schmidt, Turid Fennefoss Nielsen, Ulrik Holmstrup og John Meinert Jacobsen.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">God presseskik</span>\r\n</p>\r\n<p>[Klager] har klaget over Ekstra Bladets valg af kilder, og at Ekstra Bladet omtaler ham som ”bagmand” på baggrund af svage indicier. Ifølge [Klager] bør Ekstra Bladet pålægges at bringe et ”dementi” og slette oplysningerne fra avisens digitale platforme.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Kildekritik</span>\r\n</p>\r\n<p>[Klager] har klaget over Ekstra Bladets valg af kilder. Ifølge klager er CSIS ikke en uafhængig kilde, da der mellem Ekstra Bladet og CSIS består et kunde-leverandør-forhold. [Klager] har anført, at han har en mistanke om, at det var de samme personer, der stod bag eb-dk.com, som stod bag den falske nyhed om Johanne Schmidt Nielsen fra Enhedslistens død. Klager har dog ikke nærmere ønsket at konkretisere, hvem personerne er.</p>\r\n<p>\r\n</p>\r\n<p>Det følger af de vejledende regler for god presseskik, at kritik bør udvises over for nyhedskilderne, i særdeleshed når disses udsagn kan være farvet af personlig interesse eller skadevoldende hensigt, jf. punkt A. 2.</p>\r\n<p>\r\n</p>\r\n<p>Det fremgår af faktaboksen ”SÅDAN GJORDE VI”, at Ekstra Bladet anmodede CSIS om at udarbejde en rapport. Det må derfor være klart for læseren, at CSIS modtog betaling fra Ekstra Bladet for udarbejdelsen af rapporten. Pressenævnet finder herefter ikke grundlag for at fastslå, at god presseskik er tilsidesat ved at anvende CSIS som kilde.</p>\r\n<p>\r\n</p>\r\n<p>I de påklagede artikler omtales [Klager]s tidligere forretningspartnere. De afviser dog at have kendskab til den falske hjemmeside, ligesom det fremgår af artiklerne, at de ikke har lavet forretninger med [Klager] siden 2015. Da [Klager] ikke har ønsket at oplyse navnene på andre mulige bagmænd, finder nævnet ikke grundlag for at kritisere Ekstra Bladet for ikke at kontrollere denne oplysning yderligere.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Korrekt information</span>\r\n</p>\r\n<p>[Klager] har afvist, at han står bag hjemmesiden eb-dk.com, og har klaget over, at Ekstra Bladets omtaler ham som bagmanden og overskriften <span class=\"Italic\">”HER ER MANDEN: MISBRUGTE BLOMSTERBERG”.</span></p>\r\n<p>\r\n</p>\r\n<p>Det følger af de vejledende regler for god presseskik, at det er mediernes opgave at bringe korrekt og hurtig information. Så langt det er muligt, bør det kontrolleres, om de oplysninger, der gives eller gengives, er korrekte. Angreb og svar bør, hvor det er rimeligt, bringes i sammenhæng og på samme måde. Dette gælder i særlig grad krænkende eller skadelige udsagn. Overskrifter og mellemrubrikker skal i form og indhold have dækning i den pågældende artikel eller udsendelse, jf. A. 1, A. 4 og A. 6.</p>\r\n<p>\r\n</p>\r\n<p>Det er ubestridt, at [Klager] er indehaver af virksomheden imADgine ApS, som blandt andet har hjemmesiderne buzzter.dk og imadgine.net, ligesom hjemmesiden daytraderen.com drives af klager. [Klager] anvender brugernavnet ”imadgineadmin” på de tre hjemmesider. Det samme brugernavn blev anvendt på eb-dk.com, ligesom hjemmesiderne er oprettet med skabelonen (templaten) Wordpress. Imadgine.net og eb-dk.com er begge registrerede i Panama og hostet af Cloudflare.</p>\r\n<p>\r\n</p>\r\n<p>Ifølge klager er brugernavnet ”imadgineadmin” dog almindeligt anvendt. Hans brugernavn er med stort ”a” i imadgineAdmin og adskiller sig derved fra andre. Navnesammenfaldet er ifølge klager ikke bevis for, at han står bag hjemmesiden eb-dk.com.</p>\r\n<p>\r\n</p>\r\n<p>Ifølge CSIS’ rapport, som Ekstra Bladet blandt andet baserer sin omtale på, har en søgning via Google vist, at en person har skrevet indlæg på hjemmesiden buzzter.dk og anvendt initialerne ”[Klagers initialer]” og navnet ”imadgineadmin”. Det fremgår herudover af rapporten, at [Klager]s domæner dietadvisor.co og slimbynature.co ifølge rapporten indikerer markedsføring af slankeprodukter. Ifølge CSIS havde eb-dk.com samme formål. Endelig oplyser Ekstra Bladet, at [Klager]s tidligere forretningsforbindelser stod bag en falsk nyhed om, at Johanne Schmidt-Nielsen fra Enhedslisten var død.</p>\r\n<p>\r\n</p>\r\n<p>Nævnet bemærker, at det i rapporten oplyses, at hjemmesiden eb-dk.com anvender skabelonen (templaten) WordPress. I Ekstra Bladets omtale kan avisens udsagn <span class=\"Italic\">”CSIS fortæller, at de her falske nyhedssites er oprettet med en skabelon, der er lavet af dig” </span>fejlagtigt give det indtryk, at [Klager] har udarbejdet skabelonen (templaten WordPress), og at [Klager]s tilknytning til hjemmesiderne derved er større. WordPress anvendes som skabelon til at opbygge hjemmesider og er ikke udarbejdet af [Klager]. Det fremgår heller ikke af CSIS’ rapport, at det skulle være tilfældet. Da [Klager] i flere tilfælde har anvendt skabelonen til at oprette hjemmesider, finder nævnet ikke tilstrækkeligt grundlag for at kritisere Ekstra Bladet for den forkerte oplysning.</p>\r\n<p>[Klager] og Ekstra Bladet har afgivet modstridende forklaringer om, hvorvidt [Klager] står bag hjemmesiden eb-dk.com. Pressenævnet har ikke mulighed for at vurdere, hvorvidt oplysningerne i CSIS’ rapport <span class=\"Italic\">”Ekstra Bladet – På sporet af eb-dk.com” </span>dokumenterer et elektronisk spor mellem [Klager] og hjemmesiden eb-dk.com.</p>\r\n<p>\r\n</p>\r\n<p>På baggrund af oplysningerne refereret ovenfor finder Pressenævnet dog, at Ekstra Bladets overskrift <span class=\"Italic\">”HER ER MANDEN: MISBRUGTE BLOMSTERBERG”</span> ikke er uden faktisk grundlag, og nævnet udtaler på denne baggrund ikke kritik af overskriften.</p>\r\n<p>\r\n</p>\r\n<p>[Klager] afviser i artiklen <span class=\"Italic\">”[Klager]: Det kender jeg ikke noget til” </span>at have kendskab til hjemmesiden eb-dk.com. Han oplyser videre at have købt skabelonerne til sine hjemmesider, daytraderen.com og buzzter.dk, hos en ekstern leverandør. Det fremgår også af omtalen i <span class=\"Italic\">”Fakta: Sådan er [Klager] forbundet med de falske hjemmesider” </span>og <span class=\"Italic\">”Sådan gjorde vi”</span>, at [Klager] afviser at stå bag hjemmesiden. Pressenævnet finder herefter, at klagers svar inde i artiklerne fremgår i sammenhæng med Ekstra Bladets angreb. Nævnet udtaler ikke kritik.</p>\r\n<p>\r\n</p>\r\n<p>Nævnet finder imidlertid, at [Klager]s afvisning af at stå bag hjemmesiden også burde have fremgået af forsiden, så hans svar på Ekstra Bladets angreb ”HER ER MANDEN” havde fremgået i sammenhængen. Nævnet udtaler kritik af Ekstra Bladet for ikke at indsætte klagers svar i sammenhængen.</p>\r\n<p>\r\n</p>\r\n<p>[Klager] har videre klaget over overskriften ”<span class=\"Italic\">AFSLØRET: HEMMELIG ADRESSE I PROVINSBY”</span>. Ifølge klager er overskriften ikke korrekt, da hans virksomhed ikke har hemmelig adresse. Privat har han navne- og adressebeskyttelse (hemmelig adresse).</p>\r\n<p>\r\n</p>\r\n<p>Da klagers private bolig har samme adresse som selskabet imaADgine ApS og andre af [Klager]s virksomheder, finder nævnet ikke grundlag for at kritisere denne overskrift.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Privatlivets fred</span>\r\n</p>\r\n<p>[Klager] har videre klaget over, at Ekstra Bladets tekster er ledsaget af billeder af hans hus og bil, når han som privatperson har nummer- og adressebeskyttelse (hemmelig adresse).</p>\r\n<p>\r\n</p>\r\n<p>Det følger af de vejledende regler for god presseskik, at meddelelser, der kan krænke privatlivets fred, skal undgås, medmindre klar almen interesse kræver offentlig omtale. Det enkelte menneske har krav på beskyttelse af sin personlige anseelse, jf. punkt B. 1.</p>\r\n<p>\r\n</p>\r\n<p>På baggrund af parternes oplysninger lægger Pressenævnet til grund, at profilbilledet af [Klager] er hentet fra en Facebook-side, og at billedet af bilen parkeret foran et hus er taget fra en offentlig vej. Ejendommen beliggende [Vejnavn og husnummer] i [Bynavn] fungerede både som klagers private bolig og som firmaadresse for flere af hans virksomheder. Da omtale af misbrug af et medies internetadresse samtidig har offentlig interesse, og da der er en række oplysninger i sagen, der peger på, at klager kan have forbindelse hertil, finder nævnet ikke tilstrækkeligt grundlag for at fastslå, at klagers privatliv skulle være krænket ved, at Ekstra Bladet bragte billederne. Nævnet udtaler ikke kritik.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Genmæle</span>\r\n</p>\r\n<p>[Klager] har klaget over, at Ekstra Bladet ikke vil bringe et ”dementi” af oplysningerne. Pressenævnet har opfattet dette som en anmodning om genmæle efter medieansvarslovens § 36.</p>\r\n<p>\r\n</p>\r\n<p>Ekstra Bladet har anført, at klager ikke er berettiget til et genmæle allerede fordi, han ikke har udformet en genmæletekst i overensstemmelse med medieansvarslovens § 38.</p>\r\n<p>\r\n</p>\r\n<p>Det fremgår af medieansvarslovens § 36, stk. 1, at en anmodning om genmæle i massemedierne over for oplysninger af faktisk karakter, som er egnet til at påføre nogen økonomisk eller anden skade af betydning, og som er bragt i et massemedie, skal tages til følge, medmindre oplysningernes rigtighed er utvivlsom. Af lovens § 38, stk. 2, følger det, at vedkommende medie kan kræve genmælet udformet af den, der anmoder om genmæle.</p>\r\n<p>\r\n</p>\r\n<p>Som anført ovenfor under afsnittet om god presseskik, kan nævnet ikke tage stilling til, hvorvidt beskyldningerne om, at [Klager] skulle stå bag hjemmesiden eb-dk.com, er utvivlsomt rigtige. [Klager] er derfor som udgangspunkt berettiget til at få bragt et genmæle. Pressenævnet finder imidlertid, at et genmæle blot vil være en gentagelse af de synspunkter, som han er citeret for i artiklerne. Han er således citeret for ikke at stå bag eb-dk.com, og at han har købt retten til at anvende templaten Wordpress. Pressenævnet finder derfor, at [Klager] ikke er berettiget til at få bragt et genmæle, jf. medieansvarslovens § 39, jf. lovens § 49.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Sletning efter punkt B.</span> <span class=\"Italic\">8</span></p>\r\n<p>[Klager] har klaget over, at Ekstra Bladet har afvist at slette omtale på avisens digitale platforme.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Generelt</span>\r\n</p>\r\n<p>Det følger af de vejledende regler for god presseskik, at meddelelser, som er offentliggjort i digitale medier, ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private op-lysninger hindres, i det omfang det er muligt og skønnes rimeligt, jf. punkt B. 8.</p>\r\n<p>\r\n</p>\r\n<p>Medier kan <span class=\"Italic\">afindeksere</span>, dvs. ændre instruksen til søgemaskiner, så søgemaskiner ophører med at henvise til artiklen, <span class=\"Italic\">anonymisere</span>, dvs. ændre i artikelteksten så eksempelvis et per-sonnavn anonymiseres, eller helt <span class=\"Italic\">afpublicere </span>en artikel, dvs. fjerne artiklen fra hjemmesiden.</p>\r\n<p>\r\n</p>\r\n<p>Det er nævnets opfattelse, at anvendelse af B. 8 i de vejledende regler og muligheden for at meddele et medie kritik for ikke at imødekomme en anmodning om afindeksering, anonymi-sering eller afpublicering som udgangspunkt kun bør anvendes, når der er tale om oplysnin-ger, som er særligt belastende for den person, der er omtalt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Den konkrete sag</span>\r\n</p>\r\n<p>Af den påklagede artikel fremgår blandt andet følgende:</p>\r\n<p>\r\n</p>\r\n<p>”[…]</p>\r\n<p>Hos CSIS er man da heller ikke i tvivl om, at [Klager] spiller en central rolle i forbindelse med svindelnumrene.</p>\r\n<p>- Brugernavnet, der bliver anvendt på de her falske sider, peger tilbage på hans firmanavn. Det er indiskutabelt, at han har en finger med i spillet og har designet den template, hjemmesiden benytter sig af, forklarer Jan Kaastrup.</p>\r\n<p>[…]”</p>\r\n<p>\r\n</p>\r\n<p>Det er Pressenævnets opfattelse, at oplysningen om, at [Klager] skulle være involveret i hjemmesiden eb-dk.com må anses for særligt belastende. Det fremgår af Ekstra Bladets omtale på hvilket grundlag, avisen har forbundet [Klager] til eb-dk.com. [Klager]s svar til beskyldningerne fremgår af omtalen. Under hensyn til, at nævnet ikke udtaler kritik af indholdet i artiklerne, finder nævnet heller ikke, at Ekstra Bladet skulle have imødekommet anmodningen om at slette artiklen. Nævnet udtaler derfor heller ikke kritik på dette punkt.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Offentliggørelse af Pressenævnets kendelse</span>\r\n</p>\r\n<p>I medfør af medieansvarslovens § 49 pålægger Pressenævnet herefter den ansvarshavende redaktør af papirudgaven Ekstra Bladet at offentliggøre følgende med Pressenævnets logo som illustration:</p>\r\n<p>\r\n</p>\r\n<p>”[rubrik]</p>\r\n<p>Pressenævnet kritiserer Ekstra Bladets forside</p>\r\n<p>\r\n</p>\r\n<p>[underrubrik]</p>\r\n<p>Ekstra Bladet kritiseres for at udpege en mand som den, der stod bag misbrug af kendte personer, uden samme sted at oplyse, at manden afviste at stå bag.</p>\r\n<p>\r\n</p>\r\n<p>[tekst]</p>\r\n<p>På en avisforside i marts måned skrev Ekstra Bladet <span class=\"Italic\">”HER ER MANDEN: MISBRUGTE BLOMSTERBERG”</span>.</p>\r\n<p>Overskriften var ledsaget af et billede af den omtalte mand.</p>\r\n<p>På baggrund af en undersøgelse fra et it-firma havde Ekstra Bladet udpeget den omtalte mand som personen bag misbrug af kendte personer på internettet.</p>\r\n<p>Inde i avisen var manden citeret for at afvise at stå bag misbruget.</p>\r\n<p>Pressenævnet har udtalt kritik af Ekstra Bladet for ikke også på forsiden at gøre opmærksom på, at manden afviste at stå bag misbruget.</p>\r\n<p>Da mandens svar derved ikke fremgik i sammenhængen med Ekstra Bladets beskyldning på forsiden, har nævnet udtalt kritik af forsiden, men ikke af den øvrige omtale i avisen.</p>\r\n<p>Pressenævnet har pålagt at os at bringe ovennævnte meddelelse. Hele kendelsen fra nævnet kan læses på: pressenaevnet.dk”</p>\r\n<p>\r\n</p>\r\n<p>\r\n   <span class=\"Italic\">Offentliggørelse af nævnets kendelse skal ske snarest i den første eller en af de første udgaver, der offentliggøres efter nævnets kendelse.</span> <span class=\"Italic\">Offentliggørelse skal ske på det sted i mediet, hvor mediet har oplyst at ville offentliggøre kritik fra Pressenævnet (i mediets rettelsesspalte.</span> <span class=\"Italic\">Se under siderne Dagblade: http://www.pressenaevnet.dk/dagblade/).</span> <span class=\"Italic\">Har mediet ikke en fast rettelsesspalte, skal offentliggørelse ske på det sted i mediet, der svarer til placeringen af den kritiserede artikel.</span> <span class=\"Italic\">Skrifttype og layout bør svare til den opsætning, der i øvrigt anvendes i mediet.</span></p>\r\n<p>\r\n</p>\r\n<p>Afgjort den 20. juni 2017</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2017"
        },
        {
            "displayName": "Accession",
            "displayValue": "W20170958825"
        },
        {
            "displayName": "Entydig dokumentidentifikation",
            "displayValue": "AA010237"
        },
        {
            "displayName": "Dato for indlæggelse",
            "displayValue": "30/06/2017"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9588"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "20/06/2017"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "17-70-01111"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}