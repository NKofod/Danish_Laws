{
    "id": 112051,
    "title": "1996 LSF 21   FORSLAG TIL LOV OM ÆNDRING AF KONKURRENCELOVEN (LIGESTILLING AF   KONKURRENCERÅDETS INDGREBSMULIGHEDER OVER FOR OFFENTLIGE OG PRIVATE   VIRKSOMHEDER) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 21",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 21 </P>  \r\n\r\n<P></P>  \r\n\r\n<P>Forslag til Lov om ændring af konkurrenceloven (Ligestilling af  \r\n\r\n Konkurrencerådets indgrebsmuligheder over for offentlige og private  \r\n\r\n virksomheder) </P>  \r\n\r\n<P></P>  \r\n\r\n<P>Fremsat af Svend Erik Hovmand (V) Pernille Sams (KF) Kirsten Jacobsen (FP)  \r\n\r\n</P>  \r\n\r\n<P></P>  \r\n\r\n<P>den 4. oktober 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I konkurrenceloven, jf. lovbekendtgørelse nr. 114 af 10. marts 1993, som  \r\n\r\n ændret ved lov nr. 357 af 9. juni 1995, foretages følgende ændringer: </P>  \r\n\r\n<P> <B>1.</B>  <I>§ 2</I> affattes således: </P>  \r\n\r\n<P>&#187; <B>§ 2.</B> Loven omfatter: </P>  \r\n\r\n<P>1) Erhvervsvirksomheder og sammenslutninger af erhvervsdrivende. </P>  \r\n\r\n<P>2) Erhvervsvirksomhed udøvet af stats- eller kommunalforvaltningen, og som  \r\n\r\n består i at udbyde eller efterspørge varer eller tjenesteydelser m.v., som  \r\n\r\n har betydning for konkurrencen i erhvervslivet.&#171; </P>  \r\n\r\n<P> <B>2.</B>  <I>§ 15</I> ophæves. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>En række offentlige selskaber udfører i dag virksomhed i konkurrence med  \r\n\r\n de private virksomheder. De private virksomheder er underlagt  \r\n\r\n Konkurrencerådets indgrebsmuligheder, der bl.a. indebærer, at  \r\n\r\n Konkurrencerådet kan afgive påbud over for virksomhederne. Konkurrencerådet  \r\n\r\n kan ikke over for offentlige virksomheder, der udfører virksomhed i  \r\n\r\n konkurrence med private, benytte de samme indgrebsmuligheder, men kan alene  \r\n\r\n rette henvendelse til den ansvarlige myndighed og påpege de skadelige  \r\n\r\n virkninger. Da der ikke er forskel på virksomhedsudøvelsen, og da der derfor  \r\n\r\n i lige så stor grad er brug for et effektivt Konkurrenceråd over for  \r\n\r\n offentlige virksomheder, er formålet med dette lovforslag at fjerne denne  \r\n\r\n forskelsbehandling mellem private og offentlige virksomheder og give  \r\n\r\n Konkurrencerådet samme indgrebsmuligheder over for begge slags virksomheder.  \r\n\r\n</P>  \r\n\r\n<P>Lovforslaget er en genfremsættelse af et af de samme forslagsstillere den  \r\n\r\n 17. november 1995 tilsvarende fremsat beslutningsforslag, jf.  \r\n\r\n Folketingstidende 1995-96, forhandlingerne sp. 1104 og sp. 1707 samt tillæg A  \r\n\r\n sp. 2148. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Forslaget indebærer, at Konkurrencerådets indgrebsmuligheder, der følger  \r\n\r\n af den gældende konkurrencelovs §§ 11-14, ikke begrænses til private  \r\n\r\n virksomheder, men også omfatter alle offentlige virksomheder. </P>  \r\n\r\n<P>Til nr. 2 </P>  \r\n\r\n<P>Det foreslås, at Konkurrencerådets muligheder for at rette henvendelse til  \r\n\r\n offentlige myndigheder ophæves. Denne mulighed vil ikke længere være  \r\n\r\n nødvendig for Konkurrencerådet, da forslagets nr. 1 giver Konkurrencerådet  \r\n\r\n samme indgrebsmuligheder over for både private og offentlige virksomheder.  \r\n\r\n</P>  \r\n\r\n<P> <I>Til § 2</I>  </P>  \r\n\r\n<P>Det foreslås, at lovforslaget træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Svend Erik Hovmand</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til lov om ændring af konkurrenceloven. (Ligestilling af  \r\n\r\n Konkurrencerådets indgrebsmuligheder over for offentlige og private  \r\n\r\n virksomheder).</I>  </P>  \r\n\r\n<P>(Lovforslag nr. L 21). </P>  \r\n\r\n<P>Jeg henviser i øvrigt til de bemærkninger, der ledsager lovforslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "04/10/1996"
        },
        {
            "displayName": "Accession",
            "displayValue": "199612K00021"
        },
        {
            "displayName": "Entydig dokumentidentifikation",
            "displayValue": "CL007176"
        },
        {
            "displayName": "Dato for førstegangsindlæggelse",
            "displayValue": "04/10/1996"
        },
        {
            "displayName": "Dato for indlæggelse",
            "displayValue": "04/10/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}