{
    "id": 34744,
    "title": "Flyttehjælp - erhvervsmæssig forbedring - uddannelse (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19368 af 17/09/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Påbegyndelse af 3-årig basisuddannelse på universitet i det konkrete  \r\n\r\n tilfælde ikke anset for at være en så sikker og snarlig forbedring af de  \r\n\r\n erhvervsmæssige forhold, at den kunne betinge ydelse af flyttehjælp. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Flyttehjælp - erhvervsmæssig forbedring -  \r\n\r\n uddannelse (* 1) </H1>  \r\n\r\n<P></P>  \r\n\r\n<P>SAGSFREMSTILLING: </P>  \r\n\r\n<P>X kommune afslog at meddele samtykke til Y kommune til ydelse af  \r\n\r\n flyttehjælp til en 26-årig mand (M), der skulle påbegynde 3-årig  \r\n\r\n basisuddannelse på universitetet i X kommune. </P>  \r\n\r\n<P>X kommune gav afslag på samtykke med den begrundelse, at påbegyndelse af  \r\n\r\n en længerevarende teoretisk uddannelse ikke fandtes at være en forbedring af  \r\n\r\n de erhvervsmæssige muligheder her og nu eller inden for en overskuelig  \r\n\r\n fremtid. </P>  \r\n\r\n<P>Amtsankenævnet tiltrådte X kommunes afslag på Y kommunes anmodning om  \r\n\r\n samtykke og begrundede afgørelsen med, at en basisuddannelse ikke er  \r\n\r\n kompetencegivende, og at påbegyndelse af dette studium derfor ikke kan anses  \r\n\r\n for at være en erhvervsmæssig forbedring. </P>  \r\n\r\n<P>I klagen til Ankestyrelsen henviste Y kommune til Socialministeriets  \r\n\r\n vejledende udtalelse af 21.5.86, hvori det siges, &#187;at det er  \r\n\r\n ministeriets opfattelse, at påbegyndelse af et uddannelsesforløb, som på  \r\n\r\n længere sigt kan medføre mulighed for erhvervsmæssig beskæftigelse, kan anses  \r\n\r\n som en erhvervsmæssig forbedring i bistandslovens § 47, stk. 1's  \r\n\r\n forstand.&#171; </P>  \r\n\r\n<P>I ministeriets udtalelse er dog tillige udtalt, at der kan ydes hjælp til  \r\n\r\n flytning, såvel når en arbejdsløs flytter for at påbegynde en læreplads, som  \r\n\r\n når der er tale om påbegyndelse af et EFG- lærlingeforhold. </P>  \r\n\r\n<P>Efter Ankestyrelsens antagelse af sagen til principiel behandling til  \r\n\r\n belysning af spørgsmålet om, hvornår påbegyndelse af et uddannelsesforløb kan  \r\n\r\n anses for at være en erhvervsmæssig forbedring, jf. bistandslovens § 47, blev  \r\n\r\n sagen den 25.6.91 på ny forelagt i møde i Amtsankenævnet, der traf følgende  \r\n\r\n afgørelse: &#187;Amtsankenævnet må henholde sig til sin afgørelse af 26.  \r\n\r\n februar 1991, idet nævnet er af den opfattelse, at påbegyndelse af en  \r\n\r\n længerevarende teoretisk uddannelse ikke kan anses for en erhvervsmæssig  \r\n\r\n forbedring i bistandslovens § 47, stk. 1's forstand.&#171; </P>  \r\n\r\n<P>AFGØRELSE: </P>  \r\n\r\n<P>Ankestyrelsen tiltrådte Amtsankenævnets afgørelse, hvorved nævnet havde  \r\n\r\n tiltrådt X kommunes afslag på Y kommunes anmodning om samtykke til ydelse af  \r\n\r\n flyttehjælp til M. Ankestyrelsen lagde herved vægt på nævnets begrundelse af  \r\n\r\n 25.6.91. </P>  \r\n\r\n<P>Ankestyrelsen fandt, at det måtte bero på en konkret vurdering, hvorvidt  \r\n\r\n påbegyndelse af en uddannelse kunne anses for en sådan snarlig forbedring af  \r\n\r\n de erhvervsmæssige forhold, at den kunne betinge ydelse efter bistandslovens  \r\n\r\n § 47, stk. 1. Ankestyrelsen fandt, at påbegyndelse af et universitetsstudium  \r\n\r\n (en 3-årig basisuddannelse) ikke kunne anses at medføre en sikker og snarlig  \r\n\r\n forbedring af ansøgerens erhvervsmæssige forhold som forudsat i  \r\n\r\n bistandslovens § 47, stk. 1. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden juni 1998.",
        "(* 1) Offentliggjort af Socialministeriet i SM O-045-91 15/12/1991."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19911936825"
        },
        {
            "displayName": "Entydig dokumentidentifikation",
            "displayValue": "CA002672"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19368"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "17/09/1991"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20342-91"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}