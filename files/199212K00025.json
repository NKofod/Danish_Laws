{
    "id": 111243,
    "title": "1992 LSF 25   FORSLAG TIL LOV OM ÆNDRING AF LOV OM INDKOMSTBESKATNING AF SELVSTÆNDIGE   ERHVERVSDRIVENDE (VIRKSOMHEDSSKATTELOVEN) M.V. (OVERSKYDENDE VIRKSOMHEDSSKAT)  ",
    "documentTypeId": "400",
    "isSagsforlobPeriodValid": false,
    "shortName": "1992/1 LSF 25",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 25 </P>  \r\n\r\n<P></P>  \r\n\r\n<P>Forslag til Lov om ændring af lov om indkomstbeskatning af selvstændige  \r\n\r\n erhvervsdrivende (virksomhedsskatteloven) m.v. (Overskydende virksomhedsskat)  \r\n\r\n</P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 7. oktober 1992 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af selvstændige erhvervsdrivende  \r\n\r\n (virksomhedsskatteloven), jf. lovbekendtgørelse nr. 780 af 18. september  \r\n\r\n 1992, foretages følgende ændringer: </P>  \r\n\r\n<P> <B>1.</B>  <I>§ 10, stk. 3, 4. pkt.</I> , affattes således: </P>  \r\n\r\n<P>&#187;Virksomhedsskat, der ikke kan rummes i årets slutskat m.v.,  \r\n\r\n udbetales til den skattepligtige.&#171;. </P>  \r\n\r\n<P> <B>2.</B>  <I>§ 13, stk. 1, 4. pkt.,</I> affattes således: </P>  \r\n\r\n<P>&#187;En eventuel resterende virksomhedsskat overføres til ægtefællen  \r\n\r\n eller udbetales til den skattepligtige efter reglen i § 10, stk. 3.&#171;.  \r\n\r\n</P>  \r\n\r\n<P> <B>§ 2</B>  </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 778 af 17. september 1992, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 29, stk. 1,</I> udgår 4. pkt. </P>  \r\n\r\n<P> <B>2.</B> I <I>§ 31, stk. 1,</I> udgår 3. pkt. </P>  \r\n\r\n<P> <B>3.</B> I <I>§ 31, stk. 2,</I> udgår 2. pkt. </P>  \r\n\r\n<P> <B>4.</B> I <I>§ 32, stk. 2,</I> udgår 5. pkt. </P>  \r\n\r\n<P> <B>5.</B> I <I>§ 32, stk. 3,</I> udgår 4. pkt. </P>  \r\n\r\n<P> <B>6.</B>  <I>§ 60, stk. 1, litra f,</I> affattes således: </P>  \r\n\r\n<P>&#187;f) Beløb, der fradrages efter virksomhedsskattelovens § 10, stk. 3,  \r\n\r\n 2.-3. pkt., og § 13, stk. 1, 3.-4. pkt.&#171;. </P>  \r\n\r\n<P> <B>7.</B> I <I>§ 64, stk. 8, 2. pkt.,</I> indsættes efter &#187;fradrages  \r\n\r\n i de skattepligtiges slutskatter&#171;: &#187;eller udbetales til de  \r\n\r\n skattepligtige&#171;. </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft dagen efter bekendtgørelsen i  \r\n\r\n Lovtidende. </P>  \r\n\r\n<P> <I>Stk. 2.</I> Loven har virkning fra og med indkomståret 1992, jf. dog  \r\n\r\n stk. 3. </P>  \r\n\r\n<P> <I>Stk. 3.</I> Virksomhedsskat, jf. § 10, stk. 3, i  \r\n\r\n virksomhedsskatteloven, der ikke har kunnet rummes i slutskat m.v. for  \r\n\r\n indkomstårene 1988-1991, og som ikke kan rummes i slutskat m.v. for den  \r\n\r\n skattepligtige eller dennes uafsluttede dødsbo for indkomståret 1992,  \r\n\r\n udbetales kontant. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P> <B>1.</B> Lovforslaget fremsættes i forbindelse med lovforslagene om  \r\n\r\n støtte til høsttabsramte landmænd. Der kan i den forbindelse henvises til de  \r\n\r\n af landbrugsministeren samtidig fremsatte lovforslag om statsgaranti og  \r\n\r\n ydelsestilskud vedrørende høsttabslån til tørkeramte jordbrugere og om  \r\n\r\n indkomststøtte til landbrugere, samt til det samtidig af skatteministeren  \r\n\r\n fremsatte lovforslag om ændring af lov om investeringsfonds (frigivelse af  \r\n\r\n investeringsfondsmidler). De foreslåede ændringer i virksomhedsskatteloven  \r\n\r\n skal dog have virkning for alle selvstændige erhvervsdrivende, der anvender  \r\n\r\n virksomhedsskattelovens regler. </P>  \r\n\r\n<P>Lovforslaget går ud på at ophæve kravet om, at modregning af  \r\n\r\n virksomhedsskat skal ske i slutskat inden for 5 år. Herved bliver der adgang  \r\n\r\n til løbende at udbetale virksomhedsskat som overskydende skat i tilfælde,  \r\n\r\n hvor der i år med underskud skal hæves opsparet overskud i virksomheden, og  \r\n\r\n virksomhedsskatten er større end årets slutskat. Dette vil styrke  \r\n\r\n likviditeten i virksomheder med underskud, herunder for høsttabsramte  \r\n\r\n landmænd. </P>  \r\n\r\n<P> <B>2.</B> Et af formålene med virksomhedsordningen er at imødekomme de  \r\n\r\n selvstændige erhvervsdrivendes behov for en ordning, der udjævner de  \r\n\r\n skattemæssige virkninger af stærkt svingende indkomster. </P>  \r\n\r\n<P>Hvis virksomheden har overskud i et indkomstår, opdeles dette i et  \r\n\r\n beregnet kapitalafkast og et resterende overskud. Kapitalafkast er  \r\n\r\n kapitalindkomst og beskattes med 52-58 pct. Det resterende overskud er  \r\n\r\n personlig indkomst, der beskattes progressivt med op til 68 pct., når den  \r\n\r\n erhvervsdrivende hæver det i virksomheden. Den erhvervsdrivende kan undlade  \r\n\r\n at hæve en del af overskuddet og lade denne del blive stående i virksomheden.  \r\n\r\n I så fald beskattes overskuddet med en foreløbig virksomhedsskat på 34 pct.  \r\n\r\n Først når det opsparede overskud hæves i et senere indkomstår, beskattes det  \r\n\r\n endeligt som personlig indkomst. Når den endelige beskatning sker, modregnes  \r\n\r\n den foreløbig betalte virksomhedsskat i slutskatten. </P>  \r\n\r\n<P>Udjævningen af virkningerne af svingende indkomster sker ved, at den  \r\n\r\n erhvervsdrivende i år, hvor indkomsten fra virksomheden er relativ høj,  \r\n\r\n sparer op i virksomhedsordningen til den lave virksomhedsskat. Herved undgås,  \r\n\r\n at hele virksomhedens overskud bliver beskattet progressivt med op til 68  \r\n\r\n pct. som personlig indkomst. I år, hvor indtjeningsmulighederne er mere  \r\n\r\n beskedne, kan den erhvervsdrivende til gengæld hæve af tidligere års  \r\n\r\n opsparede overskud i virksomhedsordningen og på denne måde opnå, at  \r\n\r\n beskatningen af virksomhedens overskud bliver mere jævnt fordelt over årene  \r\n\r\n og dermed lempeligere beskattet. </P>  \r\n\r\n<P>Selv om den erhvervsdrivende sparer op i år, hvor indkomstforholdene er  \r\n\r\n gode, kan der opstå problemer i det år, hvor det opsparede overskud skal  \r\n\r\n hæves, hvis den foreløbig betalte virksomhedsskat overstiger slutskatten.  \r\n\r\n</P>  \r\n\r\n<P>Dette vil typisk ske i det tilfælde, hvor virksomheden har underskud. </P>  \r\n\r\n<P>Efter virksomhedsordningen skal virksomhedens underskud i et indkomstår  \r\n\r\n modregnes i personlig indkomst ved hævning af et eventuelt opsparet overskud.  \r\n\r\n</P>  \r\n\r\n<P>Overskydende virksomhedsskat opstået i forbindelse med hævning af opsparet  \r\n\r\n overskud kan ikke udbetales kontant som overskydende skat. Den overskydende  \r\n\r\n virksomhedsskat kan alene modregnes i den skattepligtiges slutskat med tillæg  \r\n\r\n af eventuel overført restskat m.v. og i en eventuel ægtefælles slutskat m.v.  \r\n\r\n Virksomhedsskat, der ikke kan rummes i årets slutskat m.v., fremføres til  \r\n\r\n modregning i den beregnede slutskat m.v. i de nærmest efterfølgende 5  \r\n\r\n indkomstår. </P>  \r\n\r\n<P>Denne regel om modregning af overskydende virksomhedsskat i slutskat inden  \r\n\r\n for 5 år medfører, at virksomhedsopsparing i en række tilfælde alene bidrager  \r\n\r\n til en skattemæssig konjunkturudligning, men ikke til en likviditetsmæssig  \r\n\r\n udligning. I den foreliggende tørkesituation for landbruget er dette meget  \r\n\r\n uheldigt, da tørken har skabt betydelige likviditetsproblemer for landbruget.  \r\n\r\n</P>  \r\n\r\n<P>Det foreslås derfor at ophæve kravet om, at modregning af virksomhedsskat  \r\n\r\n skal ske i slutskat inden for 5 år, således at der bliver adgang til at  \r\n\r\n udbetale virksomhedsskat som overskydende skat. </P>  \r\n\r\n<P> <I>Provenumæssige konsekvenser</I>  </P>  \r\n\r\n<P>Den foreslåede ophævelse af reglen om, at modregning af virksomhedsskat  \r\n\r\n skal ske i slutskat, vil medføre, at et beløb på skønsmæssigt 20 mill. kr.  \r\n\r\n årligt, som efter gældende regler fremføres til modregning i senere års  \r\n\r\n slutskat, fremover vil blive udbetalt løbende. </P>  \r\n\r\n<P>Hertil kommer, at virksomhedsskat fra tidligere år, som endnu ikke er  \r\n\r\n modregnet i slutskat, efter forslaget vil blive udbetalt i forbindelse med  \r\n\r\n årsopgørelsen for 1992. Udbetalingerne skønnes herved at vokse med ca. 35  \r\n\r\n mill. kr. i forbindelse med årsopgørelsen for 1992. </P>  \r\n\r\n<P>Til gengæld skal der i de kommende år ikke længere ske modregning af  \r\n\r\n tidligere års overskydende virksomhedsskat. Der er således tale om en  \r\n\r\n fremrykning af udbetalingen med deraf følgende likviditets- og rentetab for  \r\n\r\n det offentlige. Kun i de meget sjældne situationer, hvor der ikke ville kunne  \r\n\r\n ske modregning i slutskat indenfor 5-års fristen, indebærer forslaget et  \r\n\r\n egentlig provenutab. </P>  \r\n\r\n<P>Samlet indebærer forslaget, at udbetalingen af overskydende  \r\n\r\n virksomhedsskat vil vokse med ca. 50 mill. kr. i finansåret 1993. </P>  \r\n\r\n<P> <I>Administrative konsekvenser</I>  </P>  \r\n\r\n<P>Det skønnes, at forslaget vil medføre begrænsede engangsudgifter til  \r\n\r\n edb-udvikling for de statslige told- og skattemyndigheder. Udgifterne vil  \r\n\r\n blive afholdt inden for Skatteministeriets budget. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Efter de gældende regler i virksomhedsskattelovens § 10, stk. 3, og § 13,  \r\n\r\n stk. 1, kan overskydende virksomhedsskat opstået i forbindelse med hævning af  \r\n\r\n opsparet overskud fradrages i den skattepligtiges slutskat med tillæg af  \r\n\r\n eventuel overført restskat m.v. Resterende virksomhedsskat kan fradrages i en  \r\n\r\n eventuel ægtefælles slutskat m.v. Virksomhedsskat, der ikke kan rummes i  \r\n\r\n årets slutskat m.v., kan fremføres til fradrag i den beregnede slutskat m.v.  \r\n\r\n i de nærmest efterfølgende 5 indkomstår. </P>  \r\n\r\n<P>Det foreslås, at virksomhedsskat, der ikke kan rummes i den  \r\n\r\n skattepligtiges og en eventuel ægtefælles slutskat m.v., skal udbetales til  \r\n\r\n den skattepligtige. </P>  \r\n\r\n<P> <I>Til § 2</I>  </P>  \r\n\r\n<P>Til nr. 1-5 </P>  \r\n\r\n<P>Der er tale om konsekvensændringer som følge af den i forslagets § 1, nr.  \r\n\r\n 1, foreslåede ændring af virksomhedsskattelovens § 10, stk. 3. Ændringerne  \r\n\r\n indebærer, at en eventuel resterende virksomhedsskat udbetales til boet. </P>  \r\n\r\n<P>Til nr. 6 og 7 </P>  \r\n\r\n<P>Der er tale om en konsekvensændringer som følge af de i forslagets § 1  \r\n\r\n foreslåede ændringer af virksomhedsskattelovens § 10, stk. 3, og § 13, stk.  \r\n\r\n 1. </P>  \r\n\r\n<P> <I>Til § 3</I>  </P>  \r\n\r\n<P>Det foreslås, at loven skal have virkning fra og med indkomståret 1992.  \r\n\r\n Som en overgangsordning foreslås, at overskydende virksomhedsskat, der ikke  \r\n\r\n har kunnet udnyttes til modregning i slutskat m.v. for indkomstårene  \r\n\r\n 1988-1991, og som heller ikke kan udnyttes til modregning i slutskat m.v. for  \r\n\r\n den skattepligtige eller dennes uafsluttede dødsbo for indkomståret 1992,  \r\n\r\n skal udbetales kontant. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om indkomstbeskatning af selvstændige erhvervsdrivende  \r\n\r\n (virksomhedsskatteloven), jf. lovbekendtgørelse nr. 780 af 18. september  \r\n\r\n 1992, foretages følgende ændringer: </P>  \r\n\r\n<P> <B>1.</B>  <I>§ 10, stk. 3, 4. pkt.</I> , affattes således: </P>  \r\n\r\n<P>&#187;Virksomhedsskat, der ikke kan rummes i årets slutskat m.v.,  \r\n\r\n udbetales til den skattepligtige.&#171;. </P>  \r\n\r\n<P> <B>§ 10.</B> - - - </P>  \r\n\r\n<P> <I>Stk. 2.</I> - - - </P>  \r\n\r\n<P> <I>Stk. 3.</I> Beløb, der overføres fra virksomhedens konto for opsparet  \r\n\r\n overskud, medregnes med tillæg af den hertil svarende virksomhedsskat til den  \r\n\r\n skattepligtiges personlige indkomst. Ved skatteberegningen for det  \r\n\r\n indkomstår, hvor beløb overføres fra konto for opsparet overskud, fradrages  \r\n\r\n den hertil svarende virksomhedsskat i den skattepligtiges slutskat med tillæg  \r\n\r\n af eventuel overført restskat m.v. Er den skattepligtige gift og samlevende  \r\n\r\n med ægtefællen ved udgangen af det pågældende indkomstår, skal en resterende  \r\n\r\n virksomhedsskat fradrages i ægtefællens slutskat m.v. Virksomhedsskat, der  \r\n\r\n ikke kan rummes i årets slutskat m.v., fremføres til fradrag i den beregnede  \r\n\r\n slutskat m.v. i de nærmest efterfølgende 5 år. </P>  \r\n\r\n<P> <B>2.</B>  <I>§ 13, stk. 1, 4. pkt.,</I> affattes således: </P>  \r\n\r\n<P>&#187;En eventuel resterende virksomhedsskat overføres til ægtefællen  \r\n\r\n eller udbetales til den skattepligtige efter reglen i § 10, stk. 3.&#171;.  \r\n\r\n</P>  \r\n\r\n<P> <B>§ 13.</B> Virksomhedens underskud i et indkomstår skal modregnes i  \r\n\r\n personlig indkomst ved hævning af et eventuelt opsparet overskud. På konto  \r\n\r\n for opsparet overskud skal hæves et beløb svarende til 66 pct. af  \r\n\r\n underskuddet. Den til det hævede beløb svarende virksomhedsskat fradrages i  \r\n\r\n den skattepligtiges slutskat med tillæg af eventuel overført restskat m.v. En  \r\n\r\n eventuel resterende virksomhedsskat overføres til ægtefællen eller fremføres  \r\n\r\n til følgende indkomstår efter reglen i § 10, stk. 3. </P>  \r\n\r\n<P> <I>Stk. 2-7.</I> - - - </P>  \r\n\r\n<P> <B>§ 2</B>  </P>  \r\n\r\n<P>I lov om opkrævning af indkomst- og formueskat for personer m.v.  \r\n\r\n (kildeskat), jf. lovbekendtgørelse nr. 778 af 17. september 1992, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 29, stk. 1,</I> udgår 4. pkt. </P>  \r\n\r\n<P> <B>§ 29.</B> Ved beskatning af en længstlevende ægtefælle, der har fået  \r\n\r\n hele fællesboet udleveret til hensidden i uskiftet bo, skal boets aktiver med  \r\n\r\n hensyn til skattemæssige af- og nedskrivninger samt til beskatning af  \r\n\r\n fortjenester og fradrag for tab ved salg behandles, som om de var anskaffet  \r\n\r\n af længstlevende til de tidspunkter og de beløb, hvortil de i sin tid er  \r\n\r\n anskaffet, og eventuelle skattemæssige af- og nedskrivninger, som tidligere  \r\n\r\n er foretaget, skal anses for foretaget af længstlevende. Er aktiver anskaffet  \r\n\r\n af afdøde som led i hans næringsvej eller i spekulationsøjemed, skal  \r\n\r\n fortjenester eller tab, som fremkommer ved salg af aktiverne foretaget af den  \r\n\r\n længstlevende, medregnes ved opgørelsen af dennes skattepligtige indkomst i  \r\n\r\n det omfang, fortjenesten eller tabet skulle have været medregnet ved  \r\n\r\n opgørelsen af afdødes skattepligtige indkomst, hvis salget var foretaget af  \r\n\r\n ham. Underskud i afdødes indkomst kan overføres til fradrag i længstlevendes  \r\n\r\n indkomst efter personskattelovens og virksomhedsskattelovens regler.  \r\n\r\n Resterende virksomhedsskat kan overføres til den længstlevende ægtefælle  \r\n\r\n efter § 10, stk. 3, i virksomhedsskatteloven. </P>  \r\n\r\n<P> <I>Stk. 2-4.</I> - - - </P>  \r\n\r\n<P> <B>2.</B> I <I>§ 31, stk. 1,</I> udgår 3. pkt. </P>  \r\n\r\n<P> <B>3.</B> I <I>§ 31, stk. 2,</I> udgår 2. pkt. </P>  \r\n\r\n<P> <B>§ 31.</B> Hvis der efter § 14, stk. 2, foretages en afsluttende  \r\n\r\n indkomstansættelse for afdøde, kan underskud i afdødes indkomst for de fem  \r\n\r\n foregående indkomstår fradrages ved den afsluttende ansættelse i  \r\n\r\n overensstemmelse med reglerne i personskatteloven og virksomhedskatteloven.  \r\n\r\n Et herefter resterende underskud i skattepligtig indkomst kan fradrages i  \r\n\r\n boets indkomst efter ligningslovens § 15. Resterende virksomhedsskat kan  \r\n\r\n fradrages i boets skatter efter § 10, stk. 3, i virksomhedsskatteloven.  \r\n\r\n Tidsrummet fra afslutningen af afdødes sidste normale indkomstår til  \r\n\r\n afslutningen af boets første indkomstår anses for et indkomstår. </P>  \r\n\r\n<P> <I>Stk. 2.</I> Hvis den skattepligtige indkomst ved den afsluttende  \r\n\r\n ansættelse udviser underskud, kan dette fradrages i overensstemmelse med  \r\n\r\n ligningslovens regler i boets indkomst for det første indkomstår og om  \r\n\r\n nødvendigt i boets indkomst for de følgende fire indkomstår. Stk. 1, 3. pkt.,  \r\n\r\n finder tilsvarende anvendelse. </P>  \r\n\r\n<P> <I>Stk. 3.</I> - - - </P>  \r\n\r\n<P> <B>4.</B> I <I>§ 32, stk. 2,</I> udgår 5. pkt. </P>  \r\n\r\n<P> <B>5.</B> I <I>§ 32, stk. 3,</I> udgår 4. pkt. </P>  \r\n\r\n<P> <B>§ 32.</B> - - - </P>  \r\n\r\n<P> <I>Stk. 2.</I> Underskud i længstlevendes skattepligtige indkomst for de  \r\n\r\n fem sidste indkomstår, inden skiftebegæringen imødekommes, kan, i det omfang  \r\n\r\n det ikke kan udnyttes fuldt ud ved overførsel til længstlevendes senere  \r\n\r\n indkomstår efter personskattelovens og virksomhedsskattelovens regler,  \r\n\r\n fradrages i boets skattepligtige indkomst for de samme indkomstår. For hvert  \r\n\r\n af disse senere indkomstår skal underskuddet dog først søges fradraget i  \r\n\r\n længstlevendes indkomst. I det omfang underskuddet derefter kan udnyttes ved  \r\n\r\n fradrag i boets indkomst, kan det ikke overføres til længstlevendes indkomst  \r\n\r\n for det efterfølgende indkomstår. Underskuddet kan ikke overføres til boet i  \r\n\r\n dettes sidste indkomstår, hvis skæringsdagen i den endelige boopgørelse eller  \r\n\r\n en opgørelse efter § 20, stk. 2, eller § 20 C, stk. 4, ligger forud for  \r\n\r\n afslutningen i længstlevendendes tilsvarende indkomstår. Reglen i § 31, stk.  \r\n\r\n 1, 3. pkt., finder tilsvarende anvendelse. </P>  \r\n\r\n<P> <I>Stk. 3.</I> Underskud i længstlevendes skattepligtige indkomst for  \r\n\r\n indkomstår under skiftet kan fradrages i boets skattepligtige indkomst for  \r\n\r\n samme indkomstår. Underskuddet kan dog ikke overføres til boet i dettes  \r\n\r\n sidste indkomstår, hvis skæringsdagen i den endelige boopgørelse eller  \r\n\r\n opgørelse efter § 20, stk. 2, eller § 20 C, stk. 4, ligger forud for  \r\n\r\n afslutningen af længstlevendes tilsvarende indkomstår. I det omfang  \r\n\r\n længstlevendes underskud ikke kan dækkes ved overførsel til boet, kan  \r\n\r\n længstlevende overføre det resterende underskud til senere indkomstår. Reglen  \r\n\r\n i § 31, stk. 1, 3. pkt., finder tilsvarende anvendelse. Underskud i boets  \r\n\r\n skattepligtige indkomst kan fradrages i længstlevendes skattepligtige  \r\n\r\n indkomst for samme indkomstår. I de tilfælde, der er nævnt i 2. pkt., kan  \r\n\r\n underskud i boets sidste indkomstår dog ikke overføres til længstlevende. I  \r\n\r\n det omfang boets underskud ikke kan dækkes ved overførsel til længstlevende,  \r\n\r\n kan boet overføre det resterende underskud til senere indkomstår efter  \r\n\r\n ligningslovens regler. </P>  \r\n\r\n<P> <I>Stk. 4-5.</I> - - - </P>  \r\n\r\n<P> <B>6.</B>  <I>§ 60, stk. 1, litra f,</I> affattes således: </P>  \r\n\r\n<P>&#187;f) Beløb, der fradrages efter virksomhedsskattelovens § 10, stk. 3,  \r\n\r\n 2.-3. pkt., og § 13, stk. 1, 3.-4. pkt.&#171;. </P>  \r\n\r\n<P> <B>§ 60.</B> I den slutskat, der for et år udskrives for den  \r\n\r\n skattepligtige, med tillæg af eventuel overført restskat m.v. efter § 61,  \r\n\r\n stk. 3, og efter fradrag af eventuelt overført beløb efter § 62 C, stk. 2, 2.  \r\n\r\n pkt., modregnes nedennævnte beløb samme år: </P>  \r\n\r\n<P>a) - e). - - - </P>  \r\n\r\n<P>f) Beløb efter virksomhedsskattelovens § 10, stk. 3, 2. - 4. pkt., og §  \r\n\r\n 13, stk. 1, 3. - 4. pkt. </P>  \r\n\r\n<P>g) - h). - - - </P>  \r\n\r\n<P> <I>Stk. 2-4.</I> - - - </P>  \r\n\r\n<P> <B>7.</B> I <I>§ 64, stk. 8, 2. pkt.,</I> indsættes efter &#187;fradrages  \r\n\r\n i de skattepligtiges slutskatter&#171;: &#187;eller udbetales til de  \r\n\r\n skattepligtige&#171;. </P>  \r\n\r\n<P> <B>§ 64.</B>  </P>  \r\n\r\n<P> <I>Stk. 1-7.</I> - - - </P>  \r\n\r\n<P> <I>Stk. 8.</I> Staten afregner over for kommunen en andel af  \r\n\r\n virksomhedsskatten efter virksomhedsskattelovens § 10, stk. 2, der beregnes  \r\n\r\n med udskrivningsprocenten for kommunal indkomstskat og kirkelig afgifter af  \r\n\r\n den del af virksomhedernes overskud, hvoraf der skal betales virksomhedsskat.  \r\n\r\n Ved afregningen af slutskatten skal kommunen betale staten et beløb, der  \r\n\r\n beregnes med udskrivningsprocenten for kommunal indkomstskat og kirkelige  \r\n\r\n afgifter af beregningsgrundlaget for den virksomhedsskat, der efter  \r\n\r\n virksomhedsskattelovens § 10, stk. 3, og § 13, stk. 1, fradrages i de  \r\n\r\n skattepligtiges slutskatter. </P>  \r\n\r\n<P> <I>Stk. 9-10.</I> - - - </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/02/1993"
        },
        {
            "displayName": "Accession",
            "displayValue": "199212K00025"
        },
        {
            "displayName": "Entydig dokumentidentifikation",
            "displayValue": "CL001933"
        },
        {
            "displayName": "Dato for førstegangsindlæggelse",
            "displayValue": "26/02/1993"
        },
        {
            "displayName": "Dato for indlæggelse",
            "displayValue": "26/02/1993"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "25"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}