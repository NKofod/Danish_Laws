{
    "id": 40740,
    "title": "Vurderet tekniske løsninger i forbindelse med anvendelse af bærbare pc'er ",
    "documentTypeId": "240",
    "isSagsforlobPeriodValid": false,
    "shortName": "KEN nr 11146 af 24/05/1995",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Vurderet tekniske løsninger i forbindelse med anvendelse af bærbare  \r\n\r\n pc'er </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vurderet tekniske løsninger i forbindelse med  \r\n\r\n anvendelse af bærbare pc'er </H1>  \r\n\r\n<P></P>  \r\n\r\n<P>En amtskommune forelagde en sag vedrørende oprettelse af et register til  \r\n\r\n brug for registrering af klienter ved et høreinstitut i amtet. </P>  \r\n\r\n<P>Om registerets opbygning fremgik det bl.a., at oplysninger om op mod  \r\n\r\n 30.000 klienter tænktes lagret i en central database på en pc i  \r\n\r\n høreinstituttet. Desuden tænktes oplysningerne lagret på otte bærbare pc'er  \r\n\r\n på en sådan måde, at en total kopi af den centrale database overførtes til  \r\n\r\n hver bærbare pc. De bærbare pc'er skulle anvendes af instituttets  \r\n\r\n hørekonsulenter ved deres undervisning m.v. af klienter på træffesteder eller  \r\n\r\n i klienternes hjem overalt i amtet. Klientoplysningerne, som ville blive  \r\n\r\n ajourført på de bærbare pc'er af hørekonsulenterne i forbindelse med deres  \r\n\r\n undervisning m.v. af klienterne, tænktes overført til den centrale database i  \r\n\r\n høreinstituttet en gang om ugen, hvorefter en ajourført kopi af den centrale  \r\n\r\n database ville blive overført til de bærbare pc'er. </P>  \r\n\r\n<P>Registertilsynet udtalte, at man på baggrund af den forøgede  \r\n\r\n sikkerhedsrisiko, som anvendelsen af bærbare pc'er indebærer, ikke fandt at  \r\n\r\n kunne tiltræde, at det totale register lagres på hver pc, og henstillede, at  \r\n\r\n en løsning etableredes således, at der på den enkelte pc lagres oplysninger  \r\n\r\n om et væsentligt reduceret antal klienter, f.eks. svarende til de klienter,  \r\n\r\n som henhører til det enkelte træffested. </P>  \r\n\r\n<P>Amtet fastholdt imidlertid den foreslåede løsning med den begrundelse, at  \r\n\r\n det var nødvendigt for hørekonsulenterne at have alle oplysninger om alle  \r\n\r\n klienter, dvs. en komplet kopi af den centrale database på hver bærbare pc,  \r\n\r\n idet hørekonsulenterne ikke var fast tilknyttet et bestemt træffested med en  \r\n\r\n fast kreds af klienter, men skulle være forberedt på at fungere overalt i  \r\n\r\n amtet og betjene klienter fra hele amtet. </P>  \r\n\r\n<P>I drøftelser af sagen foreslog Registertilsynet amtet at undersøge andre  \r\n\r\n tekniske løsninger, f.eks. en løsning med opkald via telefonlinie fra de  \r\n\r\n bærbare pc'er til den centrale database, hvorved hørekonsulenterne ville  \r\n\r\n kunne indhente de nødvendige klientoplysninger fra den centrale database uden  \r\n\r\n at have en kopi af databasen på den bærbare pc. Amtet tilkendegav, at man  \r\n\r\n ikke var interesseret i en sådan løsning, og foreslog i stedet, at  \r\n\r\n databasekopierne på de bærbare pc'er sikredes yderligere ved anvendelse af  \r\n\r\n kryptografering. </P>  \r\n\r\n<P>Sagen blev behandlet på et møde i Registerrådet, og Registertilsynet  \r\n\r\n udtalte derefter, at man fortsat ikke kunne tiltræde den forelagte løsning.  \r\n\r\n Registertilsynet pegede i denne forbindelse bl.a. på det problem, at når en  \r\n\r\n hørekonsulent har ajourført oplysningerne om en klient på sin bærbare pc, vil  \r\n\r\n der eksistere ikke ajourførte oplysninger om klienten i den centrale database  \r\n\r\n og i de syv andre databasekopier på de øvrige bærbare pc'er. Denne  \r\n\r\n uoverensstemmelse i oplysningerne om klienten ville kunne forekomme i op til  \r\n\r\n en uge, idet databaserne som sådanne tænktes ajourført ugentligt.  \r\n\r\n Registertilsynet fandt det tvivlsomt, om systemet dermed kunne siges at  \r\n\r\n opfylde lov om offentlige myndigheders registre § 11, hvorefter der skal  \r\n\r\n foretages fornøden kontrol til sikring af, at der ikke registreres urigtige  \r\n\r\n eller vildledende oplysninger. </P>  \r\n\r\n<P>Amtet forelagde herefter en løsning, der foruden kryptering af alle  \r\n\r\n identifikationsoplysninger i databasekopierne baseredes på ajourføring af den  \r\n\r\n centrale database og databasekopierne på de bærbare pc'er mindst en gang om  \r\n\r\n dagen i stedet for den oprindeligt foreslåede ugentlige ajourføring.  \r\n\r\n Ajourføringerne tænktes foretaget via modem af call-backup typen, således at  \r\n\r\n modemforbindelsen etableredes ved opkald fra høreinstituttet, hvorved  \r\n\r\n forbindelse til den centrale database kunne begrænses til kun at kunne  \r\n\r\n etableres fra på forhånd fastlagte telefonnumre. </P>  \r\n\r\n<P>Registertilsynet kunne tiltræde denne løsning, og amtet har efterfølgende  \r\n\r\n fastsat forskrifter for registeret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets Årsberetning 1995 side 115 - 117. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/1998"
        },
        {
            "displayName": "Accession",
            "displayValue": "W19951114625"
        },
        {
            "displayName": "Entydig dokumentidentifikation",
            "displayValue": "CA008711"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11146"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "24/05/1995"
        },
        {
            "displayName": "Ressortministeriets journalnummer",
            "displayValue": "Registertilsynet 1994-340-005"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}