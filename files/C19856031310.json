{
    "id": 49196,
    "title": "Cirkulæreskrivelse om anvendelse af registre i forbindelse med kommunalbestyrelsens tilsyn med overholdelse af § 7a i lov om sommerhuse og campering m.v. Til samtlige kommunalbestyrelser ",
    "documentTypeId": "210",
    "isSagsforlobPeriodValid": false,
    "shortName": "CIS nr 60313 af 21/08/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse om anvendelse af registre i  \r\n\r\n forbindelse med kommunalbestyrelsens tilsyn med overholdelse af § 7a i lov om  \r\n\r\n sommerhuse og campering m.v. Til samtlige kommunalbestyrelser </H1>  \r\n\r\n<P></P>  \r\n\r\n<BR>  \r\n\r\n<P>Lov om sommerhuse og campering m.v. blev ændret i 1983, blandt andet med  \r\n\r\n det formål efterhånden at rense sommerhusområderne for ulovlig helårsbeboelse  \r\n\r\n og muliggøre en forbedret håndhævelse af lovens regler. Ved lovændringen blev  \r\n\r\n der blandt andet indført regler om påtale og straf, og det blev præciseret,  \r\n\r\n at kommunalbestyrelsen skal føre tilsyn med overholdelsen af reglerne om  \r\n\r\n beboelse i bygninger i sommerhusområder. </P>  \r\n\r\n<P>Lovændringen skete ved lov nr. 207 af 25. maj 1983. I forbindelse hermed  \r\n\r\n udsendte miljøministeriet 1. juli 1983 et cirkulære, hvori det blev oplyst,  \r\n\r\n at der i bygnings- og boligregisteret og det kommunale ejendomsstamregister  \r\n\r\n ville blive stillet faciliteter til rådighed for kommunalbestyrelsen som  \r\n\r\n hjælp til opfyldelsen af tilsynsforpligtelsen. I cirkulæret stillede  \r\n\r\n miljøministeriet samtidig i udsigt, at der senere ville blive udsendt en  \r\n\r\n skrivelse, hvori der ville blive redegjort for den praktiske anvendelse af  \r\n\r\n registrene. </P>  \r\n\r\n<P>Ved lov nr. 250 af 23. juni 1984 om ændring af forskellige miljø- og  \r\n\r\n planlægningslove (håndhævelsesloven) blev der indført yderligere regler med  \r\n\r\n sigte på håndhævelse af sommerhusloven. </P>  \r\n\r\n<P>Sommerhusloven er senest bekendtgjort ved lovbekendtgørelse nr. 357 af 15.  \r\n\r\n juli 1985. </P>  \r\n\r\n<P>Denne skrivelse skal ses i lyset af ovennævnte lovændringer. I skrivelsen  \r\n\r\n beskrives registerfaciliteter, som efter udvidelsen af bygnings- og  \r\n\r\n boligregisteret den 1. juli 1984 er til rådighed ved kommunalbestyrelsens  \r\n\r\n tilsyn med overholdelsen af sommerhuslovens § 7a. Desuden beskrives  \r\n\r\n fremgangsmåde og den praktiske anvendelse af registrene ved registrering af  \r\n\r\n de boligenheder i sommerhusområder, hvor der er meddelt tilladelse til  \r\n\r\n helårsbeboelse. Skrivelsen vedrører således ikke registrering af den lovlige  \r\n\r\n anvendelse af sommerhuse, som ligger i landzone. </P>  \r\n\r\n<P CLASS=PUNKT> <B>2.</B> Kommunalbestyrelsens tilsynsforpligtelse i henhold  \r\n\r\n til sommerhusloven. </P>  \r\n\r\n<P>Efter sommerhuslovens § 7a gælder: </P>  \r\n\r\n<P>- at en bygning i et sommerhusområde ikke må anvendes til overnatning i  \r\n\r\n perioden 1. oktober - 31. marts, bortset fra overnatning i forbindelse med  \r\n\r\n kortvarige ferieophold, weekends eller lignende, </P>  \r\n\r\n<P>- at kommunalbestyrelsen i særlige tilfælde kan give tilladelse til, at en  \r\n\r\n bygning i et sommerhusområde kan anvendes til helårsbeboelse, </P>  \r\n\r\n<P>- at bestemmelsen ikke finder anvendelse på bygninger, der allerede blev  \r\n\r\n anvendt til helårsbeboelse på det tidspunkt, hvor området blev udlagt til  \r\n\r\n sommerhusområde, og retten til helårsbeboelse ikke senere er bortfaldet. </P>  \r\n\r\n<P>I medfør af ændringslovens § 3 kunne endvidere personer, der den 10.  \r\n\r\n februar 1983 uden tilladelse anvendte en beboelsesbygning i et  \r\n\r\n sommerhusområde til helårsbeboelse, inden 1. oktober 1983 søge  \r\n\r\n kommunalbestyrelsen om dispensation til helårsbeboelse. </P>  \r\n\r\n<P>I henhold til lovens § 10a, stk. 2 og 4, er det kommunalbestyrelsen, som  \r\n\r\n påser overholdelsen af § 7a og vilkår, der er fastsat i forbindelse med  \r\n\r\n tilladelse eller dispensation. </P>  \r\n\r\n<P>Hvis kommunalbestyrelsen bliver opmærksom på et ulovligt forhold, påhviler  \r\n\r\n det tillige kommunalbestyrelsen i henhold til § 10a, stk. 5, at søge  \r\n\r\n forholdet lovliggjort, medmindre der er tale om forhold af ganske underordnet  \r\n\r\n betydning. </P>  \r\n\r\n<P>I kommunens forskellige forvaltningsgrene findes oplysninger om både den  \r\n\r\n lovlige og den faktiske anvendelse af bygninger i sommerhusområder. Hvis  \r\n\r\n oplysningerne skal kunne anvendes ved kommunalbestyrelsens tilsyn med  \r\n\r\n overholdelsen af § 7a, er det imidlertid nødvendigt, at der sker en  \r\n\r\n koordination af oplysningerne. </P>  \r\n\r\n<P CLASS=PUNKT> <B>3.</B> Registerfaciliteter, som kan anvendes ved  \r\n\r\n kommunalbestyrelsens tilsyn. </P>  \r\n\r\n<P>3.a. Oplysning om ejendommens zonestatus. </P>  \r\n\r\n<P>I det kommunale ejendomsstamregister (ESR) sker der en registrering af  \r\n\r\n ejendommenes zonestatus og dermed af ejendomme, som enten helt eller delvis  \r\n\r\n ligger i et sommerhusområde. Denne registrering er hidtil udført med henblik  \r\n\r\n på vurderingsformål. </P>  \r\n\r\n<P>Det har imidlertid vist sig, at denne registrering ikke altid er  \r\n\r\n gennemført fuldstændigt. Det må derfor tilrådes, at kommunalbestyrelsen også  \r\n\r\n under hensyn til efterlevelsen af sommerhuslovens tilsynsforpligtelse  \r\n\r\n foretager en fuldstændig registrering af ejendomme, som ligger i et  \r\n\r\n sommerhusområde. </P>  \r\n\r\n<P CLASS=PUNKT> <B>3.</B> b. Oplysning om lovlig helårsbeboelse i  \r\n\r\n sommerhusområder. </P>  \r\n\r\n<P>I forbindelse med den udvidelse af bygnings- og boligregisteret (BBR), der  \r\n\r\n trådte i kraft den 1. november 1984, er registeret suppleret med et nyt  \r\n\r\n datafelt på enhedsniveau med betegnelsen &#187;lovlig helårsbeboelse i  \r\n\r\n sommerhusområde&#171;, jfr. boligministeriets &#187;BBR-meddelelse no.  \r\n\r\n 1&#171;. </P>  \r\n\r\n<P>Indberetning til dette felt er obligatorisk. </P>  \r\n\r\n<P>Kommunalbestyrelsen skal til dette felt i BBR indberette alle enheder, som  \r\n\r\n i medfør af sommerhuslovens § 7a og ændringslovens § 3, stk. 1, er tilladt  \r\n\r\n anvendt til helårsbeboelse, og hvor retten til helårsbeboelse ikke er  \r\n\r\n bortfaldet i henhold til § 7b. </P>  \r\n\r\n<P>Til feltet kan der på nuværende tidspunkt indberettes følgende  \r\n\r\n kodeværdier; </P>  \r\n\r\n<P>A. Gammel helårsstatus eller ikke-tidsbegrænset dispensation til  \r\n\r\n helårsbeboelse. </P>  \r\n\r\n<P>B. Tidsbegrænset dispensation til helårsbeboelse. </P>  \r\n\r\n<P>Det er imidlertid besluttet i samråd med boligministeriet og Kommunernes  \r\n\r\n Landsforening at udvide indberetningsmulighederne til dette felt. Efter  \r\n\r\n udvidelsen af feltet vil følgende kodeværdier kunne indberettes; </P>  \r\n\r\n<P>A. Gammel helårsstatus eller ikke-personlig dispensation til  \r\n\r\n helårsbeboelse. </P>  \r\n\r\n<P>B. Personlig, tidsbegrænset dispensation til helårsbeboelse. </P>  \r\n\r\n<P>C. Personlig, ikke-tidsbegrænset dispensation til helårsbeboelse. </P>  \r\n\r\n<P>Under kodeværdi A skal de enheder registreres, hvor tilladelsen er knyttet  \r\n\r\n til ejendommen, og hvor der ikke er meddelt personlig dispensation til  \r\n\r\n helårsbeboelse. </P>  \r\n\r\n<P>Under kodeværdi B skal de enheder registreres, hvor der er meddelt  \r\n\r\n personlig dispensation til helårsbeboelse, således at tilladelsen bortfalder  \r\n\r\n ved ejerens fraflytning eller død, ved salg, udleje eller anden overdragelse  \r\n\r\n af brugsretten til enheden, og hvor tilladelsen desuden er tidsbegrænset ved  \r\n\r\n et bestemt årstal. </P>  \r\n\r\n<P>Under kodeværdi C skal de enheder registreres, hvor der er meddelt  \r\n\r\n personlig dispensation til helårsbeboelse, således at tilladelsen bortfalder  \r\n\r\n ved ejerens fraflytning eller død, ved salg, udleje eller anden overdragelse  \r\n\r\n af brugsretten til enheden, og hvor tilladelsen ikke i øvrigt er  \r\n\r\n tidsbegrænset. </P>  \r\n\r\n<P>De nye indberetningsmuligheder bliver først tilgængelige i løbet af 1985.  \r\n\r\n Når de udvidede indberetningsmuligheder er tilgængelige, vil dette blive  \r\n\r\n meddelt kommunerne af boligministeriet. </P>  \r\n\r\n<P>Der er ved udvidelsen af BBR oprettet et felt med følgende betegnelse:  \r\n\r\n &#187;årstal for tidsbegrænset dispensation&#171;, hvilket skal forstås som  \r\n\r\n årstal for udløb af tidsbegrænset dispensation, jfr. mulighed B i forannævnte  \r\n\r\n datafelt. Indberetning til dette felt er frivillig, men vil kunne lette  \r\n\r\n arbejdet med ajourføring af oplysninger om lovlig helårsbeboelse. </P>  \r\n\r\n<P>I BBR registreres endvidere enhedernes anvendelse. Hvis der til  \r\n\r\n folkeregisteret indenfor de sidste 27 måneder er eller har været  \r\n\r\n persontilmelding til en enhed med anvendelsen sommerhus, er også dette  \r\n\r\n registreret i BBR. </P>  \r\n\r\n<P>Såfremt sommerhusområderne i kommunen er registreret som distrikter i  \r\n\r\n CPR-vejregister, kan der fra BBR udtrækkes oplysninger, som kun angår enheder  \r\n\r\n i kommunens sommerhusområder. Hvorvidt denne mulighed vil kunne anvendes med  \r\n\r\n fordel, afhænger af den enkelte kommunes konkrete forhold, som f.eks.  \r\n\r\n antallet af boligenheder i sommerhusområder, de hidtidige administrative  \r\n\r\n fremgangsmåder m.v. </P>  \r\n\r\n<P CLASS=PUNKT> <B>4.</B> Fremgangsmåde ved registrering i BBR af lovlig  \r\n\r\n helårsbeboelse. </P>  \r\n\r\n<P>Hvis kommunen ikke har registreret de boligenheder i sommerhusområder,  \r\n\r\n hvor der er tilladelse til helårsbeboelse, så kan det ved gennemførelsen af  \r\n\r\n registreringen i BBR være en hjælp at tage udgangspunkt i BBR-oplysninger om  \r\n\r\n enhedernes faktiske anvendelse. </P>  \r\n\r\n<P>Det vil være nødvendigt for alle enheder i sommerhusområder, som i BBR er  \r\n\r\n registreret med anden anvendelse end som sommerhus, at undersøge, om der er  \r\n\r\n tilladelse til helårsbeboelse. Hvis en sådan tilladelse foreligger,  \r\n\r\n registreres det i BBR. </P>  \r\n\r\n<P>Selv om en bygning i BBR er registreret som sommerhus, kan der være  \r\n\r\n meddelt tilladelse til helårsbeboelse. Oplysninger om CPR-tilmelding kan  \r\n\r\n eventuelt anvendes til at finde bygninger, der er registreret som sommerhus,  \r\n\r\n men med tilladelse til helårsbeboelse. Hvis den nærmere undersøgelse viser,  \r\n\r\n at der er meddelt tilladelse til helårsbeboelse, skal dette registreres i  \r\n\r\n BBR, og indholdet i datafelterne, hvor enhedernes anvendelse er registreret,  \r\n\r\n ændres i overensstemmelse med den faktiske anvendelse. </P>  \r\n\r\n<P CLASS=PUNKT> <B>5.</B> Anvendelsen af registeroplysninger ved  \r\n\r\n kommunalbestyrelsens tilsyn med overholdelsen af sommerhuslovens § 7a. </P>  \r\n\r\n<P>Når kommunalbestyrelsen har gennemført den obligatoriske registrering i  \r\n\r\n BBR af enheder med tilladelse til helårsbeboelse, har kommunalbestyrelsen -  \r\n\r\n ved at sammenholde BBR- og ESR-oplysninger - en oversigt over den lovlige  \r\n\r\n anvendelse af samtlige enheder i sommerhusområder. </P>  \r\n\r\n<P>BBR-oplysninger kan således danne udgangspunkt for kommunalbestyrelsens  \r\n\r\n tilsyn med overholdelsen af sommerhuslovens § 7a. F.eks. kan Kommunedata via  \r\n\r\n BBR-udtræk levere en liste over alle bygninger i kommunen, som er registreret  \r\n\r\n som sommerhus, og med angivelse af, om der på adressen er eller indenfor de  \r\n\r\n sidste 27 måneder har været CPR-tilmelding. </P>  \r\n\r\n<P>Hvordan kommunalbestyrelsen i øvrigt mest hensigtsmæssigt trækker på  \r\n\r\n BBR-oplysninger i forbindelse med den konkrete sagsbehandling, vil variere  \r\n\r\n fra kommune til kommune og blandt andet afhænge af den hidtidige  \r\n\r\n administrative praksis og af, hvor langt man i den enkelte kommune er kommet  \r\n\r\n med hensyn til at &#187;rense&#171; sommerhusområderne for ulovlig  \r\n\r\n helårsbeboelse. Kommunalbestyrelsen opfordres derfor til at drøfte med  \r\n\r\n Kommunedata, hvordan udtræk af oplysninger fra BBR mest hensigtsmæssigt sker  \r\n\r\n i forhold til det konkrete behov, der er i kommunen. </P>  \r\n\r\n<P>Med venlig hilsen </P>  \r\n\r\n<P>Henning Hummelmose </P>  \r\n\r\n<P>/ Ernst Kristoffersen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19856031310"
        },
        {
            "displayName": "Entydig dokumentidentifikation",
            "displayValue": "CM008005"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "09/07/2007"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "60313"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "21/08/1985"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "P 5600-20"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}