{
    "id": 112240,
    "title": "1996 LSF 212   FORSLAG TIL LOV OM ÆNDRING AF MOMSLOVEN OG   LØNSUMSAFGIFTSLOVEN(TELEKOMMUNIKATIONSYDELSER M.V.) 1) ",
    "documentTypeId": "400",
    "isSagsforlobPeriodValid": false,
    "shortName": "1996/1 LSF 212",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 212 </P>  \r\n\r\n<P></P>  \r\n\r\n<P>Forslag til Lov om ændring af momsloven og  \r\n\r\n lønsumsafgiftsloven(Telekommunikationsydelser m.v.) 1) </P>  \r\n\r\n<P></P>  \r\n\r\n<P>Fremsat af skatteministeren (Carsten Koch) </P>  \r\n\r\n<P></P>  \r\n\r\n<P>den 2. april 1997 </P>  \r\n\r\n<P></P>  \r\n\r\n<P>Vedtaget ved tredjebehandling den 30. maj 1997 </P>  \r\n\r\n<P></P>  \r\n\r\n<P><a href=\"document.aspx?accn=A19970044230\"> Lov nr. 442 af 10/06/1997</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om merværdiafgift (momsloven), jf. lovbekendtgørelse nr. 56 af 6.  \r\n\r\n februar 1996, som ændret senest ved § 2 i lov nr. 237 af 2. april 1997,  \r\n\r\n foretages følgende ændringer: </P>  \r\n\r\n<P> <B>1.</B>  <I>§ 13, stk. 1, nr. 13,</I> affattes således: </P>  \r\n\r\n<P>&#187;13) Post Danmarks indsamling og omdeling af adresserede breve,  \r\n\r\n adresserede pakker og adresserede dag-, uge- og månedsblade samt  \r\n\r\n tidsskrifter. Fritagelsen omfatter desuden Post Danmarks befordring af  \r\n\r\n adresserede breve og pakker, der sendes rekommanderet eller med angiven  \r\n\r\n værdi.&#171; </P>  \r\n\r\n<P> <B>2.</B> Efter § 18 indsættes: </P>  \r\n\r\n<P> <B>&#187;§ 18 a.</B> Leveringsstedet er her i landet for  \r\n\r\n telekommunikationsydelser, der leveres fra udlandet til afgiftspligtige  \r\n\r\n personer her i landet, eller som leveres fra steder uden for EU til  \r\n\r\n ikkeafgiftspligtige personer her i landet, når ydelsen udnyttes her i landet.  \r\n\r\n</P>  \r\n\r\n<P> <I>Stk. 2.</I> Leveringsstedet for teleydelser er ikke her i landet, når  \r\n\r\n ydelsen leveres til aftagere uden for EU og ydelsen benyttes i udlandet.  \r\n\r\n Leveringsstedet er tilsvarende ikke her i landet, når ydelsen leveres til  \r\n\r\n afgiftspligtige personer i andre EU-lande.&#171; </P>  \r\n\r\n<P> <B>3.</B> I <I>§ 21, 1. pkt.,</I> og <I>§ 46, stk. 1, nr. 3, 2. pkt.,</I>  \r\n\r\n ændres &#187;§ 18&#171; til: &#187;§§ 18 eller 18 a&#171;. </P>  \r\n\r\n<P> <B>4.</B> I <I>§ 34, stk. 1, nr. 5, 2. pkt.,</I> ændres &#187;i  \r\n\r\n Norge&#171; til: &#187;i Norge eller på Ålandsøerne&#171;. </P>  \r\n\r\n<P> <B>5.</B>  <I>§ 44, stk. 2, 1. pkt.,</I> affattes således: </P>  \r\n\r\n<P>&#187;Regulering i de enkelte regnskabsår foretages for driftsmidler og  \r\n\r\n for reparation og vedligeholdelse af fast ejendom med en femtedel og for fast  \r\n\r\n ejendom med en tiendedel af det afgiftsbeløb, som er betalt i forbindelse med  \r\n\r\n anskaffelsen eller ibrugtagningen af det pågældende investeringsgode.&#171;  \r\n\r\n</P>  \r\n\r\n<P> <B>6.</B>  <I>§ 52, stk. 3, 1. pkt.,</I> affattes således: </P>  \r\n\r\n<P>&#187;Virksomheder, der ikke er registreret, samt registrerede  \r\n\r\n virksomheder, der leverer ikkeafgiftspligtige varer og ydelser, må ikke på  \r\n\r\n fakturaer anføre afgiftsbeløb eller anden angivelse af, at fakturabeløbet  \r\n\r\n indbefatter afgift.&#171; </P>  \r\n\r\n<P> <B>7.</B> I <I>§ 61, stk. 1,</I> ændres &#187;toldreglerne&#171; til:  \r\n\r\n &#187;reglerne i toldlovens kapitel 4&#171;. </P>  \r\n\r\n<P> <B>8.</B> I bilaget til loven affattes <I>nr. 13</I> således: </P>  \r\n\r\n<P>&#187;13. Kakaobønner, hele eller brækkede, </P>  \r\n\r\n<pre><font color=gray> \r\n\r\n rå eller brændte ...................................... 1801&#171;.  \r\n\r\n  9. I bilaget til loven affattes nr. 15 således:  \r\n\r\n &#187;15. Gummi, i ubearbejdet form eller som plader  \r\n\r\n eller bånd .............................................4001  \r\n\r\n                                                         4002&#171;.  \r\n\r\n</font></pre>\r\n\r\n<P> <B>§ 2</B>  </P>  \r\n\r\n<P>I lov om afgift af lønsum m.v., jf. lovbekendtgørelse nr. 666 af 13. juli  \r\n\r\n 1994, som ændret senest ved § 25 i lov nr. 1223 af 27. december 1996, ophæves  \r\n\r\n<I>§ 2 a, nr. 3.</I>  </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2.</I> § 1, nr. 2 og 3, har virkning for leveringer, der finder  \r\n\r\n sted efter lovens ikrafttrædelse. Dette gælder uanset, at betaling eller  \r\n\r\n udstedelse af faktura har fundet sted i perioden mellem den 2. april 1997 og  \r\n\r\n lovens ikrafttrædelse. For løbende leverancer, for hvilke en del af  \r\n\r\n afregningsperioden falder efter den 30. juni 1997, har loven alene virkning  \r\n\r\n for så stor en andel af leverancerne, som vedrører dette tidsrum. </P>  \r\n\r\n<P> <I>Stk. 3.</I> De i § 1, nr. 5, 8 og 9, nævnte bestemmelser har virkning  \r\n\r\n fra den 1. januar 1996. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om merværdiafgift (momsloven), jf. lovbekendtgørelse nr. 56 af </P>  \r\n\r\n<P>6. februar 1996, som ændret senest ved § 27 i lov nr. 1223 af 27. </P>  \r\n\r\n<P>december 1996, foretages følgende ændringer: </P>  \r\n\r\n<P> <B>1.</B>  <I>§ 13, stk. 1, nr. 13,</I> affattes således: </P>  \r\n\r\n<P>&#187;13) Post Danmarks indsamling og omdeling af adresserede breve,  \r\n\r\n adresserede pakker og adresserede dag-, uge- og månedsblade samt  \r\n\r\n tidsskrifter. Fritagelsen omfatter desuden Post Danmarks befordring af  \r\n\r\n adresserede breve og pakker, der sendes rekommanderet eller med angiven  \r\n\r\n værdi.&#171;. </P>  \r\n\r\n<P> <B>2.</B> Efter <I>§ 18</I> indsættes: </P>  \r\n\r\n<P>&#187; <B>§ 18 a.</B> Leveringsstedet er her i landet for  \r\n\r\n telekommunikationsydelser, der leveres fra udlandet til afgifspligtige  \r\n\r\n personer her i landet, eller som leveres fra steder uden for EU til ikke  \r\n\r\n afgiftspligtige personer her i landet, når ydelsen udnyttes her i landet.  \r\n\r\n</P>  \r\n\r\n<P> <I>Stk. 2.</I> Leveringsstedet for teleydelser er ikke her i landet, når  \r\n\r\n ydelsen leveres til aftagere uden for EU og ydelsen benyttes i udlandet.  \r\n\r\n Leveringsstedet er tilsvarende ikke her i landet når ydelsen leveres til  \r\n\r\n afgiftspligtige personer i andre EU-lande.&#171;. </P>  \r\n\r\n<P> <B>3.</B> I <I>§ 21, 1. pkt.,</I> og <I>§ 46, stk. 1, nr. 3, 2. pkt.,</I>  \r\n\r\n ændres &#187;§ 18&#171; til: &#187;§§ 18 eller 18a&#171;. </P>  \r\n\r\n<P> <B>4.</B> I <I>§ 34, stk. 1, nr. 5, 2. pkt.,</I> ændres &#187;i  \r\n\r\n Norge&#171; til: &#187;i Norge eller på Ålandsøerne&#171;. </P>  \r\n\r\n<P> <B>5.</B>  <I>§ 44, stk. 2, 1. pkt.,</I> affattes således: </P>  \r\n\r\n<P>&#187;Regulering i de enkelte regnskabsår foretages for driftsmidler og  \r\n\r\n for reparation og vedligeholdelse af fast ejendom med en femtedel og for fast  \r\n\r\n ejendom med en tiendedel af det afgiftsbeløb, som er betalt i forbindelse med  \r\n\r\n anskaffelsen eller ibrugtagningen af det pågældende investeringsgode.&#171;.  \r\n\r\n</P>  \r\n\r\n<P> <B>6.</B>  <I>§ 52, stk. 3, 1. pkt.,</I> affattes således: </P>  \r\n\r\n<P>&#187;Virksomheder, der ikke er registreret, samt registrerede  \r\n\r\n virksomheder, der leverer ikke-afgiftspligtige varer og ydelser, må ikke på  \r\n\r\n fakturaer anføre afgiftsbeløb eller anden angivelse af, at fakturabeløbet  \r\n\r\n indbefatter afgift.&#171;. </P>  \r\n\r\n<P> <B>7.</B> I <I>§ 61, stk. 1,</I> ændres &#187;toldreglerne&#171; til:  \r\n\r\n &#187;reglerne i toldlovens kapitel 4&#171;. </P>  \r\n\r\n<P> <B>8.</B> I bilaget til loven affattes <I>nr. 13</I> således: </P>  \r\n\r\n<pre><font color=gray> \r\n\r\n &#187;13. Kakaobønner, hele eller brækkede, rå  \r\n\r\n      eller brændte ...................................   1801&#171;.  \r\n\r\n  9. I bilaget til loven affattes nr. 15 således:  \r\n\r\n &#187;15. Gummi, i ubearbejdet form eller som plader  \r\n\r\n      eller bånd ......................................   4001  \r\n\r\n                                                          4002&#171;.  \r\n\r\n</font></pre>\r\n\r\n<P> <B>§ 2</B>  </P>  \r\n\r\n<P>I lov om afgift af lønsum m.v., jf. lovbekendtgørelse nr. 666 af 13. juli  \r\n\r\n 1994, som ændret senest ved § 25 i lov nr. 1223 af 27. december 1996, ophæves  \r\n\r\n<I>§ 2 a, nr. 3.</I>  </P>  \r\n\r\n<P> <B>§ 3</B>  </P>  \r\n\r\n<P> <I>Stk. 1.</I> Loven træder i kraft den 1. juli 1997. </P>  \r\n\r\n<P> <I>Stk. 2 § 1, nr. 2 og 3,</I> har virkning for leveringer, der finder  \r\n\r\n sted efter lovens ikrafttrædelse. Dette gælder uanset, at betaling eller  \r\n\r\n udstedelse af faktura har fundet sted i perioden mellem datoen for lovslagets  \r\n\r\n fremsættelse for Folketinget og lovens ikrafttrædelse. For løbende  \r\n\r\n leverancer, for hvilke en del af afregningsperioden falder efter den 30. juni  \r\n\r\n 1997, har loven alene virkning for så stor en andel af leverancerne, som  \r\n\r\n vedrører dette tidsrum. </P>  \r\n\r\n<P> <I>Stk. 3.</I> De i § 1, nr. 5 , 8 og 9, nævnte bestemmelser har virkning  \r\n\r\n fra den 1. januar 1996. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lovforslaget indeholder ændringer af momsloven og </P>  \r\n\r\n<P>lønsumsafgiftsloven. </P>  \r\n\r\n<P>Lovforslaget gennemfører Rådets beslutning om bemyndigelse til Danmark til  \r\n\r\n at gennemføre midlertidige ændringer på momsområdet for  \r\n\r\n telekommunikationsydelser. Tilsvarende bemyndigelse er givet til de øvrige 14  \r\n\r\n medlemslande med henblik på, at landene kan gennemføre de fornødne ændringer  \r\n\r\n af lovgivningsmæssig og administrativ karakter til ikrafttræden senest 1.  \r\n\r\n juli 1997. Hermed imødegås den konkurrenceforvridning, som er resultatet af  \r\n\r\n de gældende EU-regler, hvorefter virksomheder uden for EU kan sælge  \r\n\r\n teleydelser momsfrit til virksomheder og borgere i EU. Bemyndigelsen er  \r\n\r\n midlertidig og udløber 31. december 1999. Rådet forventes imidlertid inden da  \r\n\r\n at have vedtaget et direktivforslag om ændrede regler vedrørende moms på  \r\n\r\n telekommunikationsydelser. </P>  \r\n\r\n<P>Lovforslaget tilpasser endvidere momsfritagelsen for ydelser leveret af  \r\n\r\n Post Danmark til ændrede regler for Post Danmarks befordringspligt efter lov  \r\n\r\n om postvirksomhed. </P>  \r\n\r\n<P> <I>Provenumæssige konsekvenser </I></P>  \r\n\r\n<P>Forsendelse af breve og pakker med postopkrævning </P>  \r\n\r\n<P>En udvidelse af de momspligtige ydelser til også at omfatte selve  \r\n\r\n befordringen af breve og pakker, der sendes <I>med</I> postopkrævning, vil  \r\n\r\n have modsat rettede effekter for hhv. momsregistrerede og  \r\n\r\n ikke-momsregistrerede. </P>  \r\n\r\n<P>For momsregistrerede erhverv vil forslaget kun medføre en meget beskeden  \r\n\r\n reduktion af omkostningerne, da en udvidelse af momspligten vil medføre, at  \r\n\r\n en større andel af postudbringerens købsmoms vil kunne afløftes. Det skønnes,  \r\n\r\n at erhvervene modtager ca. 3/4 af pakkerne og ca. 1/4 af brevene sendt med  \r\n\r\n postopkrævning. </P>  \r\n\r\n<P>For ikke-momsregistrerede vil ydelserne blive fordyrede med et beløb  \r\n\r\n svarende til moms af ydelsen fratrukket den købsmoms, som postudbringeren  \r\n\r\n ikke tidligere kunne afløfte, men som nu kan afløftes. Den andel af denne  \r\n\r\n type postbefordring, som går til private, vil give et vist merprovenu. </P>  \r\n\r\n<P>Alt i alt skønnes det, at forslaget om moms også på selve befordringen af  \r\n\r\n breve og pakker af denne type vil give en beskeden provenugevinst på ca. 5  \r\n\r\n mill. kr. pr. år. </P>  \r\n\r\n<P> <I>Telekommunikationsydelser</I>  </P>  \r\n\r\n<P>For ikke-momsregistrerede vil pålæggelsen af dansk moms forøge prisen på  \r\n\r\n telekommunikationsydelserne fra udlandet med det fulde momsbeløb. Dog vil der  \r\n\r\n ikke længere blive beregnet en eventuel udenlandsk moms af  \r\n\r\n telekommunikationsydelser modtaget fra et andet EU-land. Det skønnes, at  \r\n\r\n omfanget af den rent private brug af denne type telekommunikationsydelser er  \r\n\r\n meget begrænset. Derimod kan de ikke-momsregistrerede erhverv, herunder især  \r\n\r\n den finansielle sektor, have et vist forbrug af ydelserne. Dette forbrug  \r\n\r\n skønnes dog ligeledes at være begrænset. </P>  \r\n\r\n<P>Momsregistrerede erhverv vil ikke opleve nogen ændring af den samlede  \r\n\r\n afgiftsbelastning, da momsen ved køb af telekommunikationsydelserne kan  \r\n\r\n afløftes i virksomhedernes salgsmoms. Momsregistrerede erhverv, der køber  \r\n\r\n telekommunikationsydelser i et andet EU-land får med de nuværende regler  \r\n\r\n godtgørelse for momsen efter 8. momsdirektiv. Efter dette forslag godtgøres  \r\n\r\n momsen for fremtiden i Danmark. </P>  \r\n\r\n<P>I det omfang de udenlandske teleselskaber nedsætter sig med repræsentanter  \r\n\r\n i Danmark og i den forbindelse har omkostninger, hvoraf der svares moms, kan  \r\n\r\n denne købsmoms afløftes i salgsmomsen. </P>  \r\n\r\n<P>Alt i alt skønnes det, at pålæggelsen af dansk moms på  \r\n\r\n telekommunikationsydelser vil give et beskedent merprovenu i årene 1998 og  \r\n\r\n frem på i størrelsesordenen 5 mill. kr. På sigt og i takt med udbredelsen af  \r\n\r\n denne type telekommunikationsydelser til private og den finansielle sektor  \r\n\r\n vil provenugevinsten dog blive større, da man vil undgå provenutab som følge  \r\n\r\n af overflytning af telekommunikationsydelser til lande med lav eller ingen  \r\n\r\n moms. </P>  \r\n\r\n<P>Samlet skønnes dette lovforslag at give en beskeden provenugevinst på i  \r\n\r\n alt ca. 10 mill. kr. på helårsbasis. Finansårsvirkningen for 1997 skønnes at  \r\n\r\n blive ca. 2,5 mill. kr. </P>  \r\n\r\n<P> <I>Miljømæssige konsekvenser</I>  </P>  \r\n\r\n<P>Lovforslaget skønnes ikke at have miljømæssige konsekvenser. </P>  \r\n\r\n<P> <I>Erhvervsmæssige konsekvenser</I>  </P>  \r\n\r\n<P>Forslaget tager højde for den gældende konkurrenceforvridning mellem  \r\n\r\n teleoperatører, der er etableret i EU, og teleoperatører, der er etableret  \r\n\r\n uden for EU. Forslaget indebærer endvidere visse administrative lettelser for  \r\n\r\n erhvervslivet. </P>  \r\n\r\n<P>Ved forslaget ligestilles bl.a. virksomheder uden for EU med virksomheder  \r\n\r\n i EU. Hermed kan private personer ikke længere købe teleydelser uden moms af  \r\n\r\n virksomheder uden for EU. </P>  \r\n\r\n<P> <I>Forholdet til EU-retten</I>  </P>  \r\n\r\n<P>Forslaget gennemfører bl.a. Rådets beslutning af 17. marts 1997 om  \r\n\r\n bemyndigelse af Kongeriet Danmark til at anvende en foranstaltning, som  \r\n\r\n fraviger 6. momsdirektiv (77/388/EØF). For de andre 14 medlemslande er der  \r\n\r\n vedtaget tilsvarende bemyndigelser. </P>  \r\n\r\n<P> <I>Administrative konsekvenser</I>  </P>  \r\n\r\n<P>Lovforslaget skønnes at medføre en engangsudgift på 300.000 kr. i 1997 til  \r\n\r\n information. Derudover skønnes lovforslaget at medføre et årligt merarbejde  \r\n\r\n på 1-2 årsværk. Lovforslaget skønnes ikke at medføre andre udgifter. </P>  \r\n\r\n<P> <I>Spaltehenvisninger</I>  </P>  \r\n\r\n<P>Momsloven: Revideret lov. Lov 1994 nr. 375 (L 124) FT 1993-94: sp. 3355,  \r\n\r\n 4852, 10404, 10640. Till. A 4315, B 1017, C 853. Seneste ændringslov 1996 nr.  \r\n\r\n 1223 (L 92) FT 199697: s. 2093, 2647, 2978. Till. A 2340, 2410, B 223, 236, C  \r\n\r\n 209. </P>  \r\n\r\n<P>Lønsumsafgiftsloven: Loven, der oprindelig blev vedtaget som en lov om  \r\n\r\n lønsumsafgift for virksomheder inden for den finansielle sektor, er  \r\n\r\n gennemført ved lov nr. 830 af 19. december 1989 (L 86) FT 1989-90: sp. 2848,  \r\n\r\n 3130, 3430, 4043. Tillæg A sp. 2259, B sp. 285, C sp. 221. Seneste  \r\n\r\n ændringslov 1996, nr. 1223 (L 92) FT 1996-97: s. 2093, 2647, 2978. Till. A  \r\n\r\n 2340, 2410, B 223, 236, C 209. </P>  \r\n\r\n<P> <I>Bemærkninger til forslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Ved lov nr. 375 af 18. maj 1994 blev affattelsen afafgiftsfritagelsen for  \r\n\r\n postudbringning ændret således, at der er fritagelse for de postydelser, som  \r\n\r\n er omfattet af befordringspligten efter postlovgivningen, f.eks. almindelige  \r\n\r\n breve og pakker. </P>  \r\n\r\n<P>Breve og pakker sendes undertiden med postopkrævning. Indtil 1. juli 1996  \r\n\r\n var selve forsendelsen af sådanne breve og pakker efter postlovgivningen  \r\n\r\n behandlet som omfattet af befordringspligten, mens opkrævningsydelsen var en  \r\n\r\n tillægsydelse. Derfor har alene tillægsydelsen været pålagt moms. </P>  \r\n\r\n<P>I kraft af administrativt fastsatte ændringer efter postlovgivningen  \r\n\r\n behandles sådanne forsendelser pr. 1. juli 1996 som en samlet forsendelse,  \r\n\r\n der ikke er omfattet af befordringspligten. Momslovens tekst yder imidlertid  \r\n\r\n ikke tilstrækkelig hjemmel til, at forsendelse af breve og pakker med  \r\n\r\n postopkrævning i deres helhed bliver momspligtige. Med den ændrede  \r\n\r\n formulering vil disse forsendelser fuldt ud være omfattet af afgiftspligt, og  \r\n\r\n der opnås samtidig fuld parallelitet mellem momsfritagelsen og Post Danmarks  \r\n\r\n befordringspligt i medfør af lov nr. 89 af 8. februar 1995 om postvirksomhed.  \r\n\r\n Der tages samtidig højde for, at postvæsenet ved lov nr. 88 af 8. februar  \r\n\r\n 1995 blev omdannet til Post Danmark. </P>  \r\n\r\n<P>Til nr. 2 </P>  \r\n\r\n<P>Efter lovens gældende regler og EU-reglerne pålægges  \r\n\r\n telekommunikationsydelser efter lovens § 15 afgift i det land, hvor den, der  \r\n\r\n yder tjenesten, er etableret. Da disse regler blev vedtaget i 1977, blev  \r\n\r\n telekommunikationsydelser generelt leveret af nationale selskaber.  \r\n\r\n Leverandøren var således normalt etableret i samme land som forbrugeren af  \r\n\r\n ydelsen. I de seneste år har telesektoren imidlertid oplevet en kraftig  \r\n\r\n udvikling både på det teknologiske og handelsmæssige område. Det betyder, at  \r\n\r\n leverandøren ved hjælp af den moderne teknologi, f.eks. satelitter, kan  \r\n\r\n udbyde teleydelser uden at være etableret i forbrugslandet. </P>  \r\n\r\n<P>Denne nye situation gør det muligt at benytte teletjenester her i landet  \r\n\r\n uden at betale afgift, når tjenesteyderen er etableret uden for EU. </P>  \r\n\r\n<P>Det foreslås på denne baggrund, at teleydelser, der leveres fra 3. lande  \r\n\r\n og benyttes her i landet også pålægges moms her i landet. Dette sker rent  \r\n\r\n praktisk ved at købervirksomheder på samme måde, som når der modtages varer  \r\n\r\n fra EU betaler moms her i landet. Virksomheden skal således beregne  \r\n\r\n momsbeløbet med til den udgående afgift. Afgiften vil herefter kunne  \r\n\r\n medregnes til den indgående afgift efter lovens almindelige regler. Ved salg  \r\n\r\n til private skal virksomheder uden for EU momsregistreres her i landet evt.  \r\n\r\n ved en herboende repræsentant. </P>  \r\n\r\n<P>For danske virksomheder, der køber teleydelser inden for EU, skal der  \r\n\r\n ligeledes betales moms her i landet. Dette indebærer en administrativ  \r\n\r\n lettelse i forhold til de gældende regler, hvor afgiften på en teleydelse  \r\n\r\n indkøbt i et andet EU-land, skal betales i det land, hvor yderen er  \r\n\r\n etableret. Efter de gældende regler skal afgiften således først betales i det  \r\n\r\n andet EU-land og godtgøres efterfølgende efter en tilbagebetalingsprocedure i  \r\n\r\n 8. momsdirektiv af det pågældende lands myndigheder. </P>  \r\n\r\n<P>Ved salg af teleydelser til aftagere uden for EU, leveres ydelsen uden  \r\n\r\n afgift, når ydelsen også benyttes uden for EU; efter de gældende regler  \r\n\r\n pålægges sådanne transaktioner afgift efter lovens § 15. </P>  \r\n\r\n<P>Ved telekommunikationsydelser forstås ydelser, hvis formål er  \r\n\r\n transmission, udsendelse og modtagelse af signaler, i skrift-, billed- eller  \r\n\r\n lydform og alle andre oplysninger, ved hjælp af trådforbindelse, radiobølger  \r\n\r\n eller ved optiske eller andre elektromagnetiske midler, herunder hel eller  \r\n\r\n delvis overdragelse af retten til at benytte adgangen til transmission,  \r\n\r\n udsendelse eller modtagelse. </P>  \r\n\r\n<P>Denne definition anvendes også i den internationale aftale om  \r\n\r\n telekommunikation - den såkaldte Melbourne Konvention. Den omfatter således  \r\n\r\n ydelser, hvor net og infrastruktur i form af kabler eller satelitter, adgang  \r\n\r\n til internettet og net til elektronisk post stilles til rådighed.  \r\n\r\n Definitionen omfatter kun rene teleydelser og ikke ydelser, der leveres via  \r\n\r\n telenet, såsom reklamer, information, forlystelser m.v. Sådanne ydelser skal  \r\n\r\n beskattes efter ydelsens art. </P>  \r\n\r\n<P>Som eksempel på ydelser, der vil være at betragte som omfattet af  \r\n\r\n definitionen om telekommunikationsydelser, skal nævnes de såkaldte  \r\n\r\n collect-call telefonsamtaler og adgang til internet. </P>  \r\n\r\n<P>Til nr. 3 </P>  \r\n\r\n<P>Ændringen er en konsekvens af ændringen under nr. 2. Efter lovens § 46,  \r\n\r\n stk. 1, nr. 3, 2. pkt., bliver afgiftspligtige aftagere hermed  \r\n\r\n betalingspligtige for telekommunikationsydelser, som modtages fra udlandet.  \r\n\r\n</P>  \r\n\r\n<P>Til nr. 4 </P>  \r\n\r\n<P>I relation til reglerne om momsfritagelse for salg til rejsende, der  \r\n\r\n medbringer varen i deres personlige bagage, foreslås rejsende med bopæl på  \r\n\r\n Ålandsøerne sidestillet med rejsende med bopæl i Norge. Forslaget skal ses på  \r\n\r\n baggrund af, at det nu ligger klart, at øerne på trods af det finske  \r\n\r\n EU-medlemskab ikke er en del af EU's afgiftsområde. </P>  \r\n\r\n<P>Til nr. 5 </P>  \r\n\r\n<P>Ved en fejl er reguleringen af reparation og vedligeholdelse af fast  \r\n\r\n ejendom i § 44, stk. 2 ikke blevet ændret til en femtedel, i overensstemmelse  \r\n\r\n med teksten i lovens § 44, stk. 1, 2. pkt. </P>  \r\n\r\n<P>Ændringen er en konsekvens af, at reguleringsperioden for reparations- og  \r\n\r\n vedligeholdelsesudgifter af fast ejendom ved lov nr. 1097 af 20. december  \r\n\r\n 1995 blev nedsat fra 10 til 5 år. </P>  \r\n\r\n<P>Til nr. 6 </P>  \r\n\r\n<P>Der er tale om en redaktionel ændring, hvorved det præciseres, at det er  \r\n\r\n en forudsætning for at fakturere med afgift, at virksomheden er registreret,  \r\n\r\n samt at det i øvrigt drejer sig om afgiftspligtige transaktioner. </P>  \r\n\r\n<P>Til nr. 7 </P>  \r\n\r\n<P>Hermed sker der en redaktionel ændring af bestemmelsen. </P>  \r\n\r\n<P>Til nr. 8 og 9 </P>  \r\n\r\n<P>Ændringerne er af redaktionel karakter og skyldes en ombytning af  \r\n\r\n KN-numrene for nr. 13 og nr. 15. </P>  \r\n\r\n<P> <I>Til § 2</I> Efter lønsumsafgiftslovens § 2 a, nr. 3, kan  \r\n\r\n skatteministeren bestemme, at virksomheder, der afholder arrangementer, hvis  \r\n\r\n overskud fuldt ud anvendes til velgørende eller på anden måde almennyttige  \r\n\r\n formål, kan afgiftsfritages. Da sådanne virksomheder imidlertid ikke er  \r\n\r\n omfattet af afgiftspligten efter lovens § 1, stk. 1, er denne  \r\n\r\n fritagelsesbestemmelse overflødig. Bestemmelsen foreslås derfor ophævet. </P>  \r\n\r\n<P> <I>Til § 3</I> Det foreslås, at loven træder i kraft den 1. juli 1997.  \r\n\r\n Bestemmelsen indeholder en overgangsbestemmelse for teleydelser. Det anføres  \r\n\r\n således, at loven får virkning for teleydelser, der finder sted efter denne  \r\n\r\n dato. Er der bl.a. sket en forudbetaling før denne dato, men efter  \r\n\r\n fremsættelsestidspunktet, skal der imidlertid ske en efterregulering af  \r\n\r\n afgiftsbeløbet. </P>  \r\n\r\n<P>Det foreslås, at ændringerne i § 1, nr. 5, 8 og 9, har virkning fra den 1.  \r\n\r\n januar 1996, idet lov nr. 1097 af 20. december 1995, hvorved de nævnte  \r\n\r\n bestemmelser blev indsat i momsloven, trådte i kraft den 1. januar 1996. </P>  \r\n\r\n<P>Skriftlig fremsættelse </P>  \r\n\r\n<P> <B>Skatteministeren</B> (Carsten Koch): </P>  \r\n\r\n<P>Hermed tillader jeg mig at fremsætte: </P>  \r\n\r\n<P> <I>Forslag til lov om ændring af momsloven og lønsumsafgiftsloven.  \r\n\r\n (Telekommunikationsydelser m.v.).</I>  </P>  \r\n\r\n<P>(Lovforslag nr. L 212). </P>  \r\n\r\n<P>Lovforslaget tager sigte på at gennemføre en principiel ligestilling på  \r\n\r\n momsområdet mellem teleydelser, der leveres til kunder i Danmark fra steder  \r\n\r\n uden for EU og teleydelser, der leveres af virksomheder inden for EU. </P>  \r\n\r\n<P>Et væsentligt element i de ændrede momsregler, der foreslås at træde i  \r\n\r\n kraft 1. juli 1997, er således, at televirksomheder uden for EU skal afregne  \r\n\r\n dansk moms af teleydelser leveret til forbrugere her i landet. I dag er  \r\n\r\n ydelserne momsfri. </P>  \r\n\r\n<P>Fra samme tidspunkt vil teleselskaber hjemmehørende her i landet efter  \r\n\r\n lovforslaget kunne sælge teleydelser til forbrugere i 3.lande uden moms. Salg  \r\n\r\n til virksomheder i andre EU-lande vil efter lovforslaget ligeledes kunne ske  \r\n\r\n uden moms, idet der skal betales moms i kundens land. Derimod vil salg til  \r\n\r\n private kunder i andre EU-lande fortsat skulle ske med dansk moms. </P>  \r\n\r\n<P>For danske virksomheder, der indkøber teleydelser i andre EU-lande,  \r\n\r\n medfører forslaget en lettelse. Det skyldes, at disse ydelser bliver pålagt  \r\n\r\n dansk moms, som kan fradrages i momsregnskabet efter de almindelige regler  \r\n\r\n herfor. Virksomhederne undgår på denne måde at skulle søge om tilbagebetaling  \r\n\r\n af moms i andre EU-lande. </P>  \r\n\r\n<P>Ved forslaget bliver der taget højde for den teknologiske udvikling, der  \r\n\r\n er sket på området, idet teleydelser til kunder her i landet nu ikke længere  \r\n\r\n leveres af nationale selskaber alene. Med moderne teknologi og  \r\n\r\n liberaliseringen inden for telesektoren kan der således udbydes teleydelser  \r\n\r\n til danske kunder, uden at leverandøren er etableret i Danmark. </P>  \r\n\r\n<P>Forslaget omfatter kun rene teleydelser og ikke ydelser, der leveres via  \r\n\r\n et telenet, f.eks. køb af ydelser over internet. Sådanne ydelser beskattes  \r\n\r\n fortsat efter ydelsens art. </P>  \r\n\r\n<P>Forslaget bygger på Rådsbeslutninger, der bemyndiger medlemslandene til at  \r\n\r\n indføre midlertidige ændringer på momsområdet. Rådsbeslutningen blev først  \r\n\r\n vedtaget den 17. marts 1997, og det er baggrunden for det sene  \r\n\r\n fremsættelsestidspunkt. </P>  \r\n\r\n<P>Videre foreslås der gennemført en tilpasning af momsfritagelsen for  \r\n\r\n ydelser leveret af Post Danmark til ændrede regler for Post Danmarks  \r\n\r\n befordringspligt efter lov om postvirksomhed. </P>  \r\n\r\n<P>Forslaget indebærer endelig enkelte ændringer i momsloven og i  \r\n\r\n lønsumsafgiftsloven af redaktionel karakter. </P>  \r\n\r\n<P>Jeg skal i øvrigt henvise til bemærkningerne til lovforslaget og anbefale  \r\n\r\n forslaget til Tingets velvillige behandling. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser, </P>  \r\n\r\n<P>der berøres af lovforslaget </P>  \r\n\r\n<P> <B>§ 1</B>  </P>  \r\n\r\n<P>I lov om merværdiafgift (momsloven), jf. lovbekendtgørelse nr. 56 af </P>  \r\n\r\n<P>6. februar 1996, som senest ændret ved § 27 i lov nr. 1223 af 27. </P>  \r\n\r\n<P>december 1996, foretages følgende ændringer: </P>  \r\n\r\n<P> <B>1.</B>  <I>§ 13, stk. 1, nr. 13,</I> affattes således: </P>  \r\n\r\n<P>&#187;13) Post Danmarks indsamling og omdeling af adresserede breve,  \r\n\r\n adresserede pakker og adresserede dag-, uge- og månedsblade samt  \r\n\r\n tidsskrifter. Fritagelsen omfatter desuden Post Danmarks befordring af  \r\n\r\n adresserede breve og pakker, der sendes rekommanderet eller med angiven  \r\n\r\n værdi.&#171;. </P>  \r\n\r\n<P> <B>§ 13.</B> Følgende varer og ydelser er fritaget for afgift: </P>  \r\n\r\n<P>1)-12) - - - </P>  \r\n\r\n<P>13) Postvæsenets indsamling og omdeling af adresserede brevforsendelser,  \r\n\r\n adresserede pakker og dag-, uge- og månedsblade samt tidsskrifter. </P>  \r\n\r\n<P>14)-20) - - - </P>  \r\n\r\n<P> <I>Stk. 2.</I> - - - </P>  \r\n\r\n<P> <B>2.</B> Efter <I>§ 18</I> indsættes: </P>  \r\n\r\n<P>&#187; <B>§ 18 a.</B> Leveringsstedet er her i landet for  \r\n\r\n telekommunikationsydelser, der leveres fra udlandet til afgifspligtige  \r\n\r\n personer her i landet, eller som leveres fra steder uden for EU til ikke  \r\n\r\n afgiftspligtige personer her i landet, når ydelsen udnyttes her i landet.  \r\n\r\n</P>  \r\n\r\n<P> <I>Stk. 2.</I> Leveringsstedet for teleydelser er ikke her i landet, når  \r\n\r\n ydelsen leveres til aftagere uden for EU og ydelsen benyttes i udlandet.  \r\n\r\n Leveringsstedet er tilsvarende ikke her i landet når ydelsen leveres til  \r\n\r\n afgiftspligtige personer i andre EU-lande.&#171;. </P>  \r\n\r\n<P> <B>3.</B> I <I>§ 21, 1. pkt.,</I> og <I>§ 46, stk. 1, nr. 3, 2. pkt.,</I>  \r\n\r\n ændres &#187;§ 18&#171; til: &#187;§§ 18 eller 18a&#171;. </P>  \r\n\r\n<P> <B>§ 21.</B> Leveringsstedet for ydelser bortset fra de i § 18  \r\n\r\n omhandlede, der leveres af formidlere, som handler i andres navn og for  \r\n\r\n andres regning, fastsættes efter følgende regler: </P>  \r\n\r\n<P>1)-3) - - - </P>  \r\n\r\n<P> <B>§ 46.</B> Betaling af afgift påhviler den afgiftspligtige person, som  \r\n\r\n foretager en afgiftspligtig levering af varer og ydelser her i landet.  \r\n\r\n Afgiften påhviler dog aftageren af varer eller ydelser, når </P>  \r\n\r\n<P>1)-2) - - - </P>  \r\n\r\n<P>3) aftageren er en registreret virksomhed, der modtager en af de i § 17,  \r\n\r\n stk. 2, § 19, stk. 2 og 3, § 20, stk. 2, eller § 21 nævnte ydelser fra en  \r\n\r\n virksomhed, der er etableret i udlandet. Det samme gælder, når en  \r\n\r\n afgiftspligtig aftager modtager en af de i § 18 nævnte ydelser fra en  \r\n\r\n virksomhed, der er etableret i udlandet. </P>  \r\n\r\n<P> <I>Stk. 2-7.</I> - - - </P>  \r\n\r\n<P> <B>4.</B> I <I>§ 34, stk. 1, nr. 5, 2. pkt.,</I> ændres &#187;i  \r\n\r\n Norge&#171; til: &#187;i Norge eller på Ålandsøerne&#171;. </P>  \r\n\r\n<P> <B>§ 34.</B> Følgende leverancer af varer og ydelser er fritaget for  \r\n\r\n afgift: </P>  \r\n\r\n<P>1)-4) - - - </P>  \r\n\r\n<P>5) Levering af varer, der af virksomheden eller af en køber, som ikke er  \r\n\r\n registreret her i landet, eller for disses regning udføres til steder uden  \r\n\r\n for EU. Ved levering til rejsende, der medbringer varen i deres personlige  \r\n\r\n bagage, og som har bopæl eller sædvanligt opholdssted i Norge, er fritagelsen  \r\n\r\n betinget af, at salgsprisen for den enkelte vare overstiger 1.200 kr. inkl.  \r\n\r\n afgift, samt at varen transporteres til steder uden for EU inden udgangen af  \r\n\r\n den tredje måned efter leveringsmåneden. En gruppe af ting, der normalt udgør  \r\n\r\n en helhed, anses som en vare. Ved levering til rejsende, der medbringer varen  \r\n\r\n i deres personlige bagage, og som har bopæl eller sædvanligt opholdssted  \r\n\r\n andre steder uden for EU, er fritagelsen betinget af, at købet er foretaget i  \r\n\r\n samme forretning og omfatter varer til en værdi over 300 kr. inkl. afgift,  \r\n\r\n samt at varen transporteres til steder uden for EU inden udgangen af den  \r\n\r\n tredje måned efter leveringsmåneden. Skatteministeren kan fastsætte nærmere  \r\n\r\n regler herom. </P>  \r\n\r\n<P>6)-16) - - - </P>  \r\n\r\n<P> <I>Stk. 2-5.</I> - - - </P>  \r\n\r\n<P> <B>5.</B>  <I>§ 44, stk. 2, 1. pkt.,</I> affattes således: </P>  \r\n\r\n<P>&#187;Regulering i de enkelte regnskabsår foretages for driftsmidler og  \r\n\r\n for reparation og vedligeholdelse af fast ejendom med en femtedel og for fast  \r\n\r\n ejendom med en tiendedel af det afgiftsbeløb, som er betalt i forbindelse med  \r\n\r\n anskaffelsen eller ibrugtagningen af det pågældende investeringsgode.&#171;.  \r\n\r\n</P>  \r\n\r\n<P> <B>§ 44.</B> - - - </P>  \r\n\r\n<P> <I>Stk. 2.</I> Regulering i de enkelte regnskabsår foretages for  \r\n\r\n driftsmidler med en femtedel og for fast ejendom og reparation og  \r\n\r\n vedligeholdelse af fast ejendom med en tiendedel af det afgiftsbeløb, som er  \r\n\r\n betalt i forbindelse med anskaffelsen eller ibrugtagningen af det pågældende  \r\n\r\n investeringsgode. Reguleringen foretages på grundlag af de ændringer i  \r\n\r\n fradragsretten, som finder sted inden for det enkelte regnskabsår i forhold  \r\n\r\n til fradragsretten i det regnskabsår, hvor det pågældende investeringsgode er  \r\n\r\n anskaffet eller taget i brug. Ved regulering i tilfælde af afmeldelse fra  \r\n\r\n registrering eller ved salg eller overdragelse, foretages regulering dog for  \r\n\r\n den resterende del af reguleringsperioden. </P>  \r\n\r\n<P> <I>Stk. 3.</I> - - - </P>  \r\n\r\n<P> <B>6.</B>  <I>§ 52, stk. 3, 1. pkt.,</I> affattes således: </P>  \r\n\r\n<P>&#187;Virksomheder, der ikke er registreret, samt registrerede  \r\n\r\n virksomheder, der leverer ikke-afgiftspligtige varer og ydelser, må ikke på  \r\n\r\n fakturaer anføre afgiftsbeløb eller anden angivelse af, at fakturabeløbet  \r\n\r\n indbefatter afgift.&#171;. </P>  \r\n\r\n<P> <B>§ 52.</B> - - - </P>  \r\n\r\n<P> <I>Stk. 2.</I> - - - </P>  \r\n\r\n<P> <I>Stk. 3.</I> Virksomheder, der ikke driver virksomhed med  \r\n\r\n afgiftspligtige leverancer, og som ikke er registrerede herfor, må ikke på  \r\n\r\n fakturaer anføre afgiftsbeløb eller anden angivelse af, at fakturabeløbet  \r\n\r\n indbefatter afgift. Modtager virksomheden afregningsbilag, hvorpå der er  \r\n\r\n anført afgiftsbeløb eller anden angivelse af, at afregningen indbefatter  \r\n\r\n afgift, skal virksomheden gøre den, der har udstedt afregningsbilaget,  \r\n\r\n opmærksom herpå og tilbagebetale modtagne afgiftsbeløb. </P>  \r\n\r\n<P> <I>Stk. 4-6.</I> - - - </P>  \r\n\r\n<P> <B>7.</B> I <I>§ 61, stk. 1,</I> ændres &#187;toldreglerne&#171; til:  \r\n\r\n &#187;reglerne i toldlovens kapitel 4&#171;. </P>  \r\n\r\n<P> <B>§ 61.</B> Afgift af varer, der indføres fra steder uden for EU,  \r\n\r\n afregnes efter toldreglerne. </P>  \r\n\r\n<P> <I>Stk. 2.</I> - - - </P>  \r\n\r\n<P> <B>8.</B> I bilaget til loven affattes <I>nr. 13</I> således: </P>  \r\n\r\n<P>&#187;13. Kakaobønner, hele eller brækkede, rå </P>  \r\n\r\n<pre><font color=gray> \r\n\r\n      eller brændte ...............................    1801&#171;.  \r\n\r\n Bilag  \r\n\r\n Varebeskrivelse KN-nummer  \r\n\r\n 1-12. - - -  \r\n\r\n 13. Kakaobønner, hele eller brækkede, rå  \r\n\r\n     eller brændte ................................    4001  \r\n\r\n                                                       4002  \r\n\r\n  9. I bilaget til loven affattes nr. 15 således:  \r\n\r\n &#187;15. Gummi, i ubearbejdet form eller som plader  \r\n\r\n      eller bånd ..................................    4001  \r\n\r\n                                                       4002&#171;.  \r\n\r\n</font></pre>\r\n\r\n<P>Bilag </P>  \r\n\r\n<P>Varebeskrivelse KN-nummer </P>  \r\n\r\n<P>14. - - - </P>  \r\n\r\n<P>15. Gummi, i ubearbejdet form </P>  \r\n\r\n<pre><font color=gray> \r\n\r\n eller som plade eller bånd .......................    1801  \r\n\r\n</font></pre>\r\n\r\n<P>16-22. - - - </P>  \r\n\r\n<P> <B>§ 2</B>  </P>  \r\n\r\n<P>I lov om afgift af lønsum m.v., jf. lovbekendtgørelse nr. 666 af 13. </P>  \r\n\r\n<P>juli 1994, som ændret senest ved § 25 i lov nr. 1223 af 27. december </P>  \r\n\r\n<P>1996, ophæves <I>§ 2 a, nr. 3.</I>  </P>  \r\n\r\n<P> <B>§ 2 a.</B> Skatteministeren kan bestemme, at følgende virksomheder  \r\n\r\n omfattet af registreringspligten kan fritages for at betale afgift: </P>  \r\n\r\n<P>1)-2) - - - </P>  \r\n\r\n<P>3) Virksomheder, der afholder arrangementer, og hvis overskud fuldt ud  \r\n\r\n anvendes til velgørende eller på anden måde almennyttige formål. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Loven indeholder bestemmelser, der gennemfører Rådets </P>  \r\n\r\n<P>beslutning af 17. marts 1997, EF-Tidende 1997, L 86 af 28. marts </P>  \r\n\r\n<P>1997. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1997"
        },
        {
            "displayName": "Accession",
            "displayValue": "199612K00212"
        },
        {
            "displayName": "Entydig dokumentidentifikation",
            "displayValue": "CL007636"
        },
        {
            "displayName": "Dato for førstegangsindlæggelse",
            "displayValue": "13/06/1997"
        },
        {
            "displayName": "Dato for indlæggelse",
            "displayValue": "13/06/1997"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "212"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}