{
    "id": 82991,
    "title": "Vejledning om praktiseringen af skattedepartementets cirkulære af 4. november 1982 om ændring af cirkulære om pensionsbeskatningsloven (Til de skattelignende myndigheder) ",
    "documentTypeId": "180",
    "isSagsforlobPeriodValid": false,
    "shortName": "VEJ nr 195 af 02/12/1982",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om praktiseringen af  \r\n\r\n skattedepartementets cirkulære af 4. november 1982 om ændring af cirkulære om  \r\n\r\n pensionsbeskatningsloven </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til de skattelignende myndigheder)  \r\n\r\n</P>  \r\n\r\n<BR>  \r\n\r\n<P>Ved finansministeriets cirkulære af 26. oktober 1982 er der åbnet en  \r\n\r\n almindelig adgang for ansatte i statens tjeneste til at oprette  \r\n\r\n kapitalpensionsordninger i henhold til pensionsbeskatningsloven. Endvidere  \r\n\r\n har de kommunale organisationer ved cirkulæreskrivelser meddelt kommuner og  \r\n\r\n amtskommuner, at disse kan indgå sådanne aftaler. På baggrund heraf er der  \r\n\r\n over for skattedepartementet rejst spørgsmål om, hvorledes de ændrede  \r\n\r\n bestemmelser i pkt. 47, stk. 1, jfr. pkt. 60, i skattedepartementets  \r\n\r\n cirkulære af 4. oktober 1982 skal praktiseres i forhold til beregningen af  \r\n\r\n maksimumsbeløb efter pensionsbeskatningslovens § 16. </P>  \r\n\r\n<P>I den anledning skal man meddele: </P>  \r\n\r\n<P CLASS=PUNKT> <B>1.</B> Kapitalpensionsbidraget for offentligt ansatte skal  \r\n\r\n efter finansministeriets cirkulære og efter de kommunale organisationers  \r\n\r\n cirkulærer tilvejebringes ved, at vedkommende styrelse ved hver lønudbetaling  \r\n\r\n tilbageholder et beløb i den ansattes løn i overensstemmelse med den indgåede  \r\n\r\n kapitalpensionsaftale. </P>  \r\n\r\n<P>Da pensionsbidraget skal tilbageholdes i lønnen, kan der højst indsættes  \r\n\r\n et til lønnen svarende beløb. Der er ingen mulighed for, at de ansatte selv  \r\n\r\n kan foretage supplerende indskud for at forhøje kapitalpensionsbidraget til  \r\n\r\n 15 eller 20 pct. af den samlede årsløn. </P>  \r\n\r\n<P CLASS=PUNKT> <B>2.</B> Indbetalingerne kan tidligst begynde i det  \r\n\r\n indkomstår, hvori aftalen er indgået. </P>  \r\n\r\n<P>Maksimumsbeløbet efter pensionsbeskatningslovens § 16 beregnes i disse  \r\n\r\n tilfælde på grundlag af arbejdstagerens samlede lønindtægt hos arbejdsgiveren  \r\n\r\n i det pågældende indkomstår. Denne bestemmelse skal forstås som en  \r\n\r\n beregningsregel, der gælder i alle tilfælde, hvor en kapitalpensionsaftale  \r\n\r\n indgås i årets løb. Bestemmelsen medfører, at indbetalingerne for det  \r\n\r\n pågældende indkomstår ikke er begrænset til 15 eller 20 pct. af de  \r\n\r\n lønudbetalinger, der er tilbage efter aftalens indgåelse. Der kan også  \r\n\r\n aftales indbetaling af hele lønnen for den eller de månder af indkomståret,  \r\n\r\n der følger efter aftaletidspunktet. Det er dog en betingelse, at  \r\n\r\n indbetalingerne ikke herved kommer til at overstige 15 eller 20 pct. af den  \r\n\r\n samlede lønindtægt hos arbejdsgiveren i indkomståret. </P>  \r\n\r\n<P>Hvis parterne ønsker at udnytte denne mulighed, skal det fremgå af  \r\n\r\n pensionsaftalen. </P>  \r\n\r\n<P CLASS=PUNKT> <B>3.</B> Hvis parterne ifølge en kapitalpensionsaftale, der  \r\n\r\n er indgået i årets løb, aftaler at foretage en regulering af arbejdstagerens  \r\n\r\n løn for hele det pågældende år, således at der herved tilbageholdes 15 eller  \r\n\r\n 20 pct. af arbejdtagerens samlede løn i indkomståret til indsættelse på  \r\n\r\n kapitalpensionsordningen, er dette efter skattedepartementets opfattelse  \r\n\r\n foreneligt med pensionsbeskatningslovens regler. Der er derfor ikke grundlag  \r\n\r\n for at tilsidesætte pensionsaftaler af denne art. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>SKATTEDEPARTEMENTET, DEN 2. DECEMBER  \r\n\r\n 1982 </I> </P>  \r\n\r\n<P CLASS=UNDERSKREVET-AF ALIGN=CENTER>JENS ROSMAN </P>  \r\n\r\n<P CLASS=MINISTER ALIGN=RIGHT>/Jens Drejer </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/03/1983"
        },
        {
            "displayName": "Accession",
            "displayValue": "C19820019560"
        },
        {
            "displayName": "Entydig dokumentidentifikation",
            "displayValue": "CM042362"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "195"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "02/12/1982"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Skd. 3. 33-12/1982"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}