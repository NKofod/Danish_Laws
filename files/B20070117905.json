{
    "id": 105215,
    "title": "Bekendtgørelse om meddelelse, indberetning og offentliggørelse af ledende medarbejderes transaktioner, insiderlister, underretning om mistænkelige transaktioner, indikationer på kursmanipulation og accepteret markedspraksis (Bekendtgørelse om markedsmisbrug)",
    "documentTypeId": "60",
    "isSagsforlobPeriodValid": true,
    "shortName": "BEK nr 1179 af 11/10/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Fælles bestemmelser</p><p class=\"Indholdsfortegnelse\"><a href=\"#Kap2\">Kapitel 2</a>   Meddelelse, indberetning og offentliggørelse af ledende medarbejderes transaktioner</p><p class=\"Indholdsfortegnelse\"><a href=\"#Kap3\">Kapitel 3</a>   Insiderlister</p><p class=\"Indholdsfortegnelse\"><a href=\"#Kap4\">Kapitel 4</a>   Underretning om mistænkelige transaktioner</p><p class=\"Indholdsfortegnelse\"><a href=\"#Kap5\">Kapitel 5</a>   Kursmanipulation</p><p class=\"Indholdsfortegnelse\"><a href=\"#Kap6\">Kapitel 6</a>   Accepteret markedspraksis</p><p class=\"Indholdsfortegnelse\"><a href=\"#Kap7\">Kapitel 7</a>   Afsluttende bestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om meddelelse, indberetning og offentliggørelse af ledende medarbejderes transaktioner, insiderlister, underretning om mistænkelige transaktioner, indikationer på kursmanipulation og accepteret markedspraksis (Bekendtgørelse om markedsmisbrug) <a class=\"FodnoteHenvisning\" name=\"Henvisning_\" href=\"#\">1)</a></p><p class=\"Indledning2\">I medfør af § 28 a, stk. 8, § 37, stk. 10, § 38, stk. 5, og § 93, stk. 3, i lov om værdipapirhandel m.v., jf. lovbekendtgørelse nr. 1077 af 4. september 2007, som ændret ved lov nr. 108 af 7. februar 2007, fastsættes:</p><p class=\"Kapitel\"><a name=\"Kap1\">Kapitel 1</a></p><p class=\"KapitelOverskrift2\">Fælles bestemmelser</p><p class=\"ParagrafGruppeOverskrift\">Definitioner</p><p class=\"Paragraf\"><span class=\"ParagrafNr\">§ 1.</span> I denne bekendtgørelse forstås ved:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> <span class=\"Italic\">Person:</span> En fysisk eller juridisk person.</p><p class=\"Liste1\"><span class=\"Liste1Nr\">2)</span> <span class=\"Italic\">Insiderliste:</span> En fortegnelse over personer med adgang til intern viden, som en person i henhold til § 37, stk. 4, i lov om værdipapirhandel m.v. er forpligtet til at udarbejde og ajourføre.</p><p class=\"Liste1\"><span class=\"Liste1Nr\">3)</span> <span class=\"Italic\">Mistænkelig transaktion:</span> En transaktion med værdipapirer omfattet af § 34, stk. 1, i lov om værdipapirhandel m.v., som med rimelighed kan antages at udgøre en overtrædelse af § 35, stk. 1, eller § 39, stk. 1, i lov om værdipapirhandel m.v.</p><p class=\"Liste1\"><span class=\"Liste1Nr\">4)</span> <span class=\"Italic\">Accepteret markedspraksis</span>:En praksis, som med rimelighed kan forventes på et eller flere markeder for handel med værdipapirer, og som er accepteret af Finanstilsynet i henhold til § 38, stk. 4, 2. pkt., i lov om værdipapirhandel m.v.</p></div></p><p class=\"Kapitel\"><a name=\"Kap2\">Kapitel 2</a></p><p class=\"KapitelOverskrift2\">Meddelelse, indberetning og offentliggørelse af ledende medarbejderes transaktioner</p><p class=\"ParagrafGruppeOverskrift\">Anvendelsesområde</p><p class=\"Paragraf\"><span class=\"ParagrafNr\">§ 2.</span> Reglerne i § 28 a i lov om værdipapirhandel m.v. samt i denne bekendtgørelses §§ 3-5 gælder alene for:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Selskaber, der har deres registreringsmæssige hjemsted i Danmark.</p><p class=\"Liste1\"><span class=\"Liste1Nr\">2)</span> Selskaber, der hverken har deres registreringsmæssige hjemsted i et land indenfor Den Europæiske Union eller i et land, som Fællesskabet har indgået aftale med på det finansielle område, men som i henhold til artikel 10 i direktiv 2003/71/EF er forpligtet til at indberette årsoplysninger i Danmark.</p><p class=\"Liste1\"><span class=\"Liste1Nr\">3)</span> Ledende medarbejdere i selskaber omfattet af nr. 1 eller 2.</p><p class=\"Liste1\"><span class=\"Liste1Nr\">4)</span> Nærtstående personer til ledende medarbejdere omfattet af nr. 3.</p></div></p><p class=\"ParagrafGruppeOverskrift\">Begrebet nærtstående personer til en ledende medarbejder</p><p class=\"Paragraf\"><span class=\"ParagrafNr\">§ 3.</span> Begrebet andre slægtninge i § 28 a, stk. 4, nr. 3, i lov om værdipapirhandel m.v. omfatter alene fysiske personer, der er knyttet til en ledende medarbejder ved slægtskab i ret op- eller nedstigende linje eller som søskende.</p><p class=\"ParagrafGruppeOverskrift\">Bagatelgrænse</p><p class=\"Paragraf\"><span class=\"ParagrafNr\">§ 4.</span> Ved beregning af, om bagatelgrænsen på 5.000 EUR i § 28 a, stk. 6, i lov om værdipapirhandel m.v. er overskredet, anvendes den af Danmarks Nationalbank på transaktionstidspunktet senest offentliggjorte valutakurs.</p><p class=\"Stk2\"><span class=\"StkNr\">Stk. 2.</span> Såfremt bagatelgrænsen på 5.000 EUR i § 28 a, stk. 6, i lov om værdipapirhandel m.v. overskrides, skal der gives meddelelse om den transaktion, hvorved bagatelgrænsen overskrides, samt alle efterfølgende transaktioner.</p><p class=\"ParagrafGruppeOverskrift\">Indberetning af oplysninger</p><p class=\"Paragraf\"><span class=\"ParagrafNr\">§ 5.</span> Indberetning af oplysninger til Finanstilsynet i henhold til § 28 a, stk. 5, 1. pkt., i lov om værdipapirhandel m.v. skal ske elektronisk og ved brug af digital signatur.</p><p class=\"Kapitel\"><a name=\"Kap3\">Kapitel 3</a></p><p class=\"KapitelOverskrift2\">Insiderlister</p><p class=\"ParagrafGruppeOverskrift\">Oprettelse og indhold af insiderlister</p><p class=\"Paragraf\"><span class=\"ParagrafNr\">§ 6.</span> Personer omfattet af § 37, stk. 4, 1. eller 2. pkt., i lov om værdipapirhandel m.v. skal oprette en insiderliste. Pligten til at oprette en insiderliste i henhold til § 37, stk. 4, 2. pkt., påhviler alene personer, som i kraft af deres virksomhedsudøvelse regelmæssigt kommer i besiddelse af intern viden.</p><p class=\"Stk2\"><span class=\"StkNr\">Stk. 2.</span> Insiderlisten skal indeholde oplysninger som nævnt i stk. 3 for samtlige personer, der arbejder for vedkommende, og som regelmæssigt eller i enkeltstående tilfælde har adgang til intern viden, der direkte eller indirekte vedrører udstederen af værdipapirer omfattet af § 34, stk. 1, nr. 1, i lov om værdipapirhandel m.v.</p><p class=\"Stk2\"><span class=\"StkNr\">Stk. 3.</span> Insiderlisten skal som minimum indeholde oplysninger om,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> navnene på de personer, der har adgang til intern viden,</p><p class=\"Liste1\"><span class=\"Liste1Nr\">2)</span> årsagen til, at de pågældende personer står opført på insiderlisten, og</p><p class=\"Liste1\"><span class=\"Liste1Nr\">3)</span> datoen for tilføjelsen eller ajourføringen af oplysninger om de pågældende personer.</p></div></p><p class=\"ParagrafGruppeOverskrift\">Opdatering af insiderlister</p><p class=\"Paragraf\"><span class=\"ParagrafNr\">§ 7.</span> En insiderliste skal straks opdateres, når,</p><p class=\"Tekst2\"><div><p class=\"Liste1\"><span class=\"Liste1Nr\">1)</span> der sker ændringer i årsagen til, at en person står opført på insiderlisten,</p><p class=\"Liste1\"><span class=\"Liste1Nr\">2)</span> en ny person skal tilføjes til insiderlisten, eller</p><p class=\"Liste1\"><span class=\"Liste1Nr\">3)</span> en person, der allerede står opført på insiderlisten, ikke længere har adgang til intern viden.</p></div></p><p class=\"ParagrafGruppeOverskrift\">Opbevaring af insiderlister</p><p class=\"Paragraf\"><span class=\"ParagrafNr\">§ 8.</span> En insiderliste skal opbevares i mindst fem år efter udarbejdelsen eller opdateringen af den pågældende liste.</p><p class=\"ParagrafGruppeOverskrift\">Orientering af personer optaget på insiderlister</p><p class=\"Paragraf\"><span class=\"ParagrafNr\">§ 9.</span> Personer, som optages på en insiderliste, skal uden ugrundet ophold orienteres herom, samt om:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Hvilke retlige forpligtelser, der er forbundet med besiddelse af intern viden.</p><p class=\"Liste1\"><span class=\"Liste1Nr\">2)</span> Hvilke sanktioner, der i henhold til lovgivningen kan pålægges i tilfælde af misbrug eller uberettiget videregivelse af intern viden.</p></div></p><p class=\"Kapitel\"><a name=\"Kap4\">Kapitel 4</a></p><p class=\"KapitelOverskrift2\">Underretning om mistænkelige transaktioner</p><p class=\"ParagrafGruppeOverskrift\">Anvendelsesområde</p><p class=\"Paragraf\"><span class=\"ParagrafNr\">§ 10.</span> Reglerne i § 37, stk. 6 og 7, i lov om værdipapirhandel m.v. samt i denne bekendtgørelses §§ 11-14 gælder alene for:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Selskaber, der har deres registreringsmæssige hjemsted i Danmark.</p><p class=\"Liste1\"><span class=\"Liste1Nr\">2)</span> Selskaber med hovedsæde i Danmark.</p><p class=\"Liste1\"><span class=\"Liste1Nr\">3)</span> Filialer beliggende i Danmark.</p><p class=\"Liste1\"><span class=\"Liste1Nr\">4)</span> Fysiske personer ansat i et af de i nr. 1-3 nævnte selskaber eller filialer.</p></div></p><p class=\"ParagrafGruppeOverskrift\">Mistænkelige transaktioner</p><p class=\"Paragraf\"><span class=\"ParagrafNr\">§ 11.</span> Personer omfattet af § 37, stk. 6, 1. pkt., i lov om værdipapirhandel m.v. skal underrette Finanstilsynet, såfremt de medvirker til gennemførelsen af en mistænkelig transaktion, der er et led i en loyal udførelse af en kundes ordre.</p><p class=\"Stk2\"><span class=\"StkNr\">Stk. 2.</span> Ved vurderingen af, om der foreligger en mistænkelig transaktion, skal der tages hensyn til:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Definitionen af intern viden i § 34, stk. 2-5, i lov om værdipapirhandel m.v.</p><p class=\"Liste1\"><span class=\"Liste1Nr\">2)</span> Forbuddet mod insiderhandel i § 35, stk. 1, i lov om værdipapirhandel m.v.</p><p class=\"Liste1\"><span class=\"Liste1Nr\">3)</span> Definitionen af kursmanipulation i § 38, stk. 1-3, i lov om værdipapirhandel m.v.</p><p class=\"Liste1\"><span class=\"Liste1Nr\">4)</span> Indikatorerne på kursmanipulation i denne bekendtgørelses §§ 15-16.</p><p class=\"Liste1\"><span class=\"Liste1Nr\">5)</span> Forbuddet mod kursmanipulation i § 39, stk. 1, i lov om værdipapirhandel m.v.</p></div></p><p class=\"ParagrafGruppeOverskrift\">Underretningsfrist</p><p class=\"Paragraf\"><span class=\"ParagrafNr\">§ 12.</span> Underretning til Finanstilsynet skal gives uden ugrundet ophold efter, at personen bliver bekendt med fakta eller oplysninger, der giver anledning til at antage, at der foreligger en mistænkelig transaktion.</p><p class=\"ParagrafGruppeOverskrift\">Underretningens indhold</p><p class=\"Paragraf\"><span class=\"ParagrafNr\">§ 13.</span> Underretning til Finanstilsynet skal indeholde:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> En beskrivelse af den mistænkelige transaktion, herunder om ordre- og handelstypen.</p><p class=\"Liste1\"><span class=\"Liste1Nr\">2)</span> Oplysninger om årsagen til, at transaktionen vurderes at være mistænkelig.</p><p class=\"Liste1\"><span class=\"Liste1Nr\">3)</span> Oplysninger, der muliggør identifikation af den eller de personer, som transaktionen er gennemført for, og af andre personer, der måtte være involveret i transaktionen.</p><p class=\"Liste1\"><span class=\"Liste1Nr\">4)</span> Oplysninger om den funktion, som den underrettende person udfører.</p><p class=\"Liste1\"><span class=\"Liste1Nr\">5)</span> Alle øvrige oplysninger, som kan være væsentlige for vurderingen af den mistænkelige transaktion.</p></div></p><p class=\"Stk2\"><span class=\"StkNr\">Stk. 2.</span> Hvis samtlige oplysninger omfattet af stk. 1 ikke er til rådighed på tidspunktet for underretningen, er det tilstrækkeligt, at der ved underretningen oplyses om årsagen til, at transaktionen er mistænkelig. Alle øvrige oplysninger omfattet af stk. 1 skal gives til Finanstilsynet, så snart de er til rådighed.</p><p class=\"ParagrafGruppeOverskrift\">Underretningsmetode</p><p class=\"Paragraf\"><span class=\"ParagrafNr\">§ 14.</span> Underretning til Finanstilsynet kan foretages pr. brev, e-mail, telefax eller telefon.</p><p class=\"Stk2\"><span class=\"StkNr\">Stk. 2.</span> Foretages underretningen telefonisk, skal der, såfremt Finanstilsynet anmoder herom, gives en skriftlig bekræftelse af underretningen.</p><p class=\"Kapitel\"><a name=\"Kap5\">Kapitel 5</a></p><p class=\"KapitelOverskrift2\">Kursmanipulation</p><p class=\"ParagrafGruppeOverskrift\">Indikationer på kursmanipulation</p><p class=\"Paragraf\"><span class=\"ParagrafNr\">§ 15.</span> Ved vurderingen af om handelsordrer eller transaktioner udgør kursmanipulation i henhold til § 38, stk. 1, nr. 2 og 4, i lov om værdipapirhandel m.v., kan Finanstilsynet og markedsdeltagerne tage hensyn til, om en eller flere af de i stk. 2 nævnte indikationer på kursmanipulation er til stede. Såfremt en eller flere af de i stk. 2 nævnte indikationer er til stede, medfører dette ikke nødvendigvis, at handelsordren eller transaktionen skal anses som kursmanipulation.</p><p class=\"Stk2\"><span class=\"StkNr\">Stk. 2.</span> Følgende indikationer på kursmanipulation kan især tages i betragtning:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Hvis de pågældende handelsordrer eller transaktioner udgør en betydelig andel af den daglige mængde transaktioner med værdipapiret på det pågældende regulerede marked, især når handelsordrerne eller transaktionerne medfører en betydelig ændring i kursen på værdipapiret.</p><p class=\"Liste1\"><span class=\"Liste1Nr\">2)</span> Hvis de pågældende handelsordrer eller transaktioner foretages af personer med en betydelig købs- eller salgsposition i værdipapiret, og dette medfører betydelige ændringer i kursen på værdipapiret, et afledt værdipapir eller et underliggende aktiv, som er optaget til handel på et reguleret marked her i landet, i et andet land inden for Den Europæiske Union eller i et land, som Fællesskabet har indgået aftale med på det finansielle område, eller tilsvarende udenlandske markeder.</p><p class=\"Liste1\"><span class=\"Liste1Nr\">3)</span> Hvis de pågældende transaktioner ikke medfører ændringer i ejendomsretten til et værdipapir, som er optaget til handel på et reguleret marked her i landet, i et andet land inden for Den Europæiske Union eller i et land, som Fællesskabet har indgået aftale med på det finansielle område, eller tilsvarende udenlandske markeder.</p><p class=\"Liste1\"><span class=\"Liste1Nr\">4)</span> Hvis de pågældende handelsordrer eller transaktioner omfatter modsatte positioner indenfor en kort periode, når handelsordrerne eller transaktionerne udgør en betydelig andel af den daglige mængde transaktioner med værdipapiret på det regulerede marked, og disse kan være forbundet med betydelige ændringer i kursen på værdipapirer, der er optaget til handel på et reguleret marked her i landet, i et andet land inden for Den Europæiske Union eller i et land, som Fællesskabet har indgået aftale med på det finansielle område, eller tilsvarende udenlandske markeder.</p><p class=\"Liste1\"><span class=\"Liste1Nr\">5)</span> Hvis de pågældende handelsordrer eller transaktioner er koncentreret indenfor et kort tidsrum i handelsperioden, og dette midlertidigt fører til en kursændring, der efterfølgende ændres i modsat retning.</p><p class=\"Liste1\"><span class=\"Liste1Nr\">6)</span> Hvis de pågældende handelsordrer medfører ændringer i oplysninger om bedste salgs- eller købskurs på et værdipapir eller i udseendet af den for markedsdeltagerne tilgængelige ordrebog, og handelsordrerne annulleres forinden transaktionen gennemføres.</p><p class=\"Liste1\"><span class=\"Liste1Nr\">7)</span> Hvis de pågældende handelsordrer eller transaktioner foretages på eller omkring et bestemt tidspunkt, hvor referencekurser, afregningskurser og værdiansættelser beregnes, og dette fører til kursændringer, som påvirker beregningen af sådanne kurser og værdiansættelser.</p></div></p><p class=\"Paragraf\"><span class=\"ParagrafNr\">§ 16.</span> Ved vurderingen af, om handelsordrer eller transaktioner udgør kursmanipulation i henhold til § 38, stk. 1, nr. 3, i lov om værdipapirhandel m.v. kan Finanstilsynet og markedsdeltagerne tage hensyn til, om en eller flere af de i stk. 2 nævnte indikationer på kursmanipulation er til stede. Såfremt en eller flere af de i stk. 2 nævnte indikationer er til stede, medfører dette ikke nødvendigvis, at handelsordren eller transaktionen skal anses som kursmanipulation.</p><p class=\"Stk2\"><span class=\"StkNr\">Stk. 2.</span> Følgende indikationer på kursmanipulation kan især tages i betragtning:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Hvis en person eller dennes nærtstående har udbredt vildledende oplysninger om et værdipapir før eller efter, at disse personer har afgivet handelsordrer eller gennemført transaktioner med værdipapiret.</p><p class=\"Liste1\"><span class=\"Liste1Nr\">2)</span> Hvis en person eller dennes nærtstående har udbredt investeringsanalyser vedrørende værdipapirer, der er fejlagtige, tendentiøse eller påviseligt påvirket af væsentlige interesser, før eller efter, at den pågældende person har afgivet handelsordrer eller gennemført transaktioner med værdipapiret.</p></div></p><p class=\"Kapitel\"><a name=\"Kap6\">Kapitel 6</a></p><p class=\"KapitelOverskrift2\">Accepteret markedspraksis</p><p class=\"ParagrafGruppeOverskrift\">Faktorer der skal overvejes ved beslutninger om accepteret markedspraksis</p><p class=\"Paragraf\"><span class=\"ParagrafNr\">§ 17.</span> Finanstilsynet træffer beslutning om, hvorvidt en markedspraksis kan accepteres, jf. § 38, stk. 4, 2. pkt., i lov om værdipapirhandel m.v.</p><p class=\"Stk2\"><span class=\"StkNr\">Stk. 2.</span> Når Finanstilsynet træffer beslutning efter stk. 1, skal tilsynet især tage hensyn til:</p><p class=\"Tekst2\"><div><p class=\"Liste1\"><span class=\"Liste1Nr\">1)</span> Behovet for at sikre, at markedskræfterne på det pågældende marked kan fungere, og at der er et velfungerende samspil mellem udbud og efterspørgsel.</p><p class=\"Liste1\"><span class=\"Liste1Nr\">2)</span> Det relevante markeds strukturelle karakteristika, herunder hvorvidt markedet er reguleret, hvilke typer værdipapirer der omsættes på markedet, og hvilke markedsdeltagere (professionelle og/eller private investorer) der er aktive på markedet.</p><p class=\"Liste1\"><span class=\"Liste1Nr\">3)</span> Hvor gennemsigtig den relevante markedspraksis er i forhold til hele markedet.</p><p class=\"Liste1\"><span class=\"Liste1Nr\">4)</span> I hvilket omfang den relevante markedspraksis har indvirkning på markedets likviditet eller effektivitet.</p><p class=\"Liste1\"><span class=\"Liste1Nr\">5)</span> I hvilket omfang den relevante markedspraksis har indvirkning på de væsentligste parametre for markedet, herunder omfanget af indvirkningen på den gennemsnitlige kurs for handelsperioden, den daglige slutkurs eller markedsforholdene i øvrigt.</p><p class=\"Liste1\"><span class=\"Liste1Nr\">6)</span> I hvilket omfang der med den relevante markedspraksis tages højde for handelsmekanismerne på markedet, herunder om markedsdeltagerne gives mulighed for at reagere korrekt og rettidigt på den nye markedstilstand, som skyldes denne praksis.</p><p class=\"Liste1\"><span class=\"Liste1Nr\">7)</span> Hvorvidt den relevante markedspraksis medfører fare for, at integriteten af direkte eller indirekte forbundne markeder for det pågældende værdipapir lider skade, uanset om disse markeder er regulerede eller ej.</p><p class=\"Liste1\"><span class=\"Liste1Nr\">8)</span> Resultatet af eventuelle undersøgelser af den relevante markedspraksis, som er gennemført af andre myndigheder, herunder om markedspraksis strider mod regler i lov, bekendtgørelse eller adfærdskodeks, som har til formål at forhindre markedsmisbrug på det pågældende marked eller et direkte eller indirekte forbundet marked.</p></div></p><p class=\"Stk2\"><span class=\"StkNr\">Stk. 3.</span> Det forhold, at en markedspraksis er ny eller stadig er under udvikling, medfører ikke i sig selv, at den ikke kan accepteres.</p><p class=\"ParagrafGruppeOverskrift\">Høring og offentliggørelse ved beslutninger om accepteret markedspraksis</p><p class=\"Paragraf\"><span class=\"ParagrafNr\">§ 18.</span> Forinden Finanstilsynet træffer beslutning efter § 17, stk. 1, skal tilsynet høre relevante organisationer, herunder organisationer der repræsenterer udstedere af værdipapirer, finansielle tjenesteudbydere, markedsoperatører, forbrugere og andre myndigheder.</p><p class=\"Stk2\"><span class=\"StkNr\">Stk. 2.</span> Finanstilsynet skal efter omstændighederne, forinden der træffes beslutning efter § 19, stk. 1, høre andre kompetente myndigheder, navnlig hvis der i andre lande indenfor Den Europæiske Union eller i et land, som Fællesskabet har indgået aftale med på det finansielle område, eksisterer sammenlignelige markeder hvad angår struktur, omsætning eller transaktionstyper.</p><p class=\"Stk2\"><span class=\"StkNr\">Stk. 3.</span> Beslutninger, som Finanstilsynet træffer efter § 17, stk. 1, offentliggøres på Finanstilsynets hjemmeside. Finanstilsynet meddeler sådanne beslutninger til Det Europæiske Værdipapirtilsynsudvalg (CESR), der offentliggør dem på sin hjemmeside.</p><p class=\"Stk2\"><span class=\"StkNr\">Stk. 4.</span> Ved offentliggørelsen af beslutninger efter § 17, stk. 1, skal Finanstilsynet give en dækkende beskrivelse af den relevante markedspraksis. Ved offentliggørelsen skal der ligeledes gives en beskrivelse af de faktorer, som er indgået i tilsynets bedømmelse af den relevante markedspraksis.</p><p class=\"Stk2\"><span class=\"StkNr\">Stk. 5.</span> Hvis der, forinden en beslutning efter § 17, stk. 1 er truffet, er igangsat undersøgelse af konkrete sager om markedsmisbrug, kan Finanstilsynet udsætte en høring efter stk. 1 og 2, indtil disse undersøgelser er afsluttet og eventuelle sanktioner er pålagt.</p><p class=\"Stk2\"><span class=\"StkNr\">Stk. 6.</span> Finanstilsynet skal jævnligt revidere tidligere beslutninger om accept af markedspraksis, navnlig hvis der efterfølgende er sket væsentlige ændringer på det pågældende marked, herunder ændringer i markedets handelsregler eller infrastruktur. Såfremt en tidligere beslutning om accept af markedspraksis efterfølgende ændres, skal reglerne i stk. 1-5 iagttages.</p><p class=\"Kapitel\"><a name=\"Kap7\">Kapitel 7</a></p><p class=\"KapitelOverskrift2\">Afsluttende bestemmelser</p><p class=\"ParagrafGruppeOverskrift\">Straf</p><p class=\"Paragraf\"><span class=\"ParagrafNr\">§ 19.</span> Overtrædelse af bestemmelserne i §§ 5-9, § 12, § 13, stk. 1, og stk. 2, sidste pkt., samt § 14, stk. 2, straffes med bøde.</p><p class=\"Stk2\"><span class=\"StkNr\">Stk. 2.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p><p class=\"ParagrafGruppeOverskrift\">Ikrafttræden</p><p class=\"Paragraf\"><span class=\"ParagrafNr\">§ 20.</span> Bekendtgørelsen træder i kraft den 1. november 2007.</p><p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 126 af 28. februar 2005 om meddelelse, indberetning og offentliggørelse af ledende medarbejderes transaktioner, insiderlister, underretning om mistænkelige transaktioner, indikationer på kursmanipulation og accepteret markedspraksis (bekendtgørelse om markedsmisbrug).</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Finanstilsynet, den 11. oktober 2007</I></P><P CLASS=SIGN1 ALIGN=\"CENTER\">Henrik Bjerre-Nielsen</P><P CLASS=SIGN2 ALIGN=\"RIGHT\">/ Mads Mathiassen</P></FONT></DIV><div class=\"bjelke\">Officielle noter</div><p class=\"Fodnote\"><a class=\"FodnoteNr\" name=\"\" href=\"#Henvisning_\">1)</a> Bekendtgørelsen indeholder bestemmelser, der gennemfører dele af Kommissionens direktiv 2003/124/EF af 22. december 2003 om gennemførelse af Europa-Parlamentets og Rådets direktiv 2003/6/EF med hensyn til definition og offentliggørelse af intern viden og definition af kursmanipulation (EU-Tidende 2003, nr. L 339, s. 70) og dele af Kommissionens direktiv 2004/72/EF af 29. april 2004 om gennemførelse af Europa-Parlamentets og Rådets direktiv 2003/6/EF for så vidt angår accepteret markedspraksis, definition af intern viden i forbindelse med varederivater, udarbejdelse af lister over insidere, anmeldelse af ledende medarbejderes transaktioner og af mistænkelige transaktioner (EU-Tidende 2004, nr. L 162, s. 70).</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/10/2007"
        },
        {
            "displayName": "Accession",
            "displayValue": "B20070117905"
        },
        {
            "displayName": "Entydig dokumentidentifikation",
            "displayValue": "AU003017"
        },
        {
            "displayName": "Dato for førstegangsindlæggelse",
            "displayValue": "19/10/2007"
        },
        {
            "displayName": "Dato for indlæggelse",
            "displayValue": "19/10/2007"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1179"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "11/10/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Finanstilsynet, j.nr. 132-0019"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}