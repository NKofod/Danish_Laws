{
    "id": 133155,
    "title": "Mobning – Krav om at forebygge og nedbringe forekomsten af mobning",
    "documentTypeId": "240",
    "isSagsforlobPeriodValid": true,
    "shortName": "KEN nr 9479 af 01/07/2010",
    "documentHtml": "<div class=\"bjelke\">Den fulde tekst</div><p class=\"Titel2\">Mobning – Krav om at forebygge og nedbringe forekomsten af mobning</p>\n      <div class=\"Resume\">\n        <p class=\"Tekst2\">\n          <div>Resumé</div>\n        </p>\n        <p class=\"Tekst2\">\n          <div><span class=\"Bold\">Mobning – Krav om at forebygge og nedbringe forekomsten af mobning</span></div>\n        </p>\n        <p class=\"Tekst2\">\n          <div>Arbejdsmiljøklagenævnet fandt, at en arbejdsgiver skulle sikre, at der er foranstaltninger til forebyggelse af mobning, og at forekomsten nedbringes, hvis ansatte i virksomheden tilkendegiver at der forekommer mobning, og arbejdspladsvurderingen også viser forekomst af mobning.</div>\n        </p>\n        <p class=\"Tekst2\">\n          <div>En undersøgelse i forbindelse med udarbejdelse af en arbejdspladsvurdering (APV) viste at 8 ansatte havde oplyst at have været udsat for mobning inden for de sidste 12 måneder. De ansatte vidste ikke hvad de skulle gøre, hvis man bliver mobbet eller observerer, at andre bliver mobbet.</div>\n        </p>\n        <p class=\"Tekst2\">\n          <div>Arbejdstilsynet sendte virksomheden en afgørelsen om at forebygge og nedbringe forekomsten af mobning, og sende en skriftlig tids- og handlingsplan til Arbejdstilsynet.</div>\n        </p>\n        <p class=\"Tekst2\">\n          <div>Arbejdsmiljøklagenævnet tiltrådte Arbejdstilsynets afgørelse, og fandt, at når virksomheden bl.a. ved APV konstaterer, at der forekommer mobning, skal arbejdsgiveren sikre, at der er foranstaltninger til forebyggelse af mobning, samt sikre, at forekomsten af mobning bliver bragt ned.</div>\n        </p>\n      </div>\n      <p class=\"TekstV\">Arbejdsmiljøklagenævnet har på møde den 29. juni 2010 behandlet [virksomhedens navn udeladt] klage over Arbejdstilsynets afgørelse af 19. marts 2009. [Virksomhedens navn udeladt] har klaget over Arbejdstilsynets afgørelse om, at [virksomhedens navn udeladt] skal forebygge og nedbringe forekomsten af mobning.</p>\n      <p class=\"TekstV\">Nævnet traf følgende</p>\n      <p class=\"TekstV\" style=\"text-align: Center;\">A F G Ø R E L S E</p>\n      <p class=\"TekstV\">Arbejdsmiljøklagenævnet er enig med Arbejdstilsynet i, at [virksomhedens navn udeladt] skal forebygge og nedbringe forekomsten af mobning, så arbejdet kan udføres sikkerheds- og sundhedsmæssigt fuldt forsvarligt.</p>\n      <p class=\"TekstV\">[Virksomhedens navn udeladt] skal sende en skriftlig tids- og handlingsplan til Arbejdstilsynet senest den 3. august 2010.</p>\n      <p class=\"TekstV\">Det betyder, at Arbejdsmiljøklagenævnet fastholder Arbejdstilsynets afgørelse af 19. marts 2009.</p>\n      <p class=\"TekstV\" style=\"text-align: Center;\">B E G R U N D E L S E</p>\n      <p class=\"TekstV\">Arbejdsmiljøklagenævnet er enig i Arbejdstilsynets vurdering af, at der forekommer mobning af ansatte ved [virksomhedens navn udeladt], og at [virksomhedens navn udeladt] skal forebygge dette i tilstrækkeligt omfang.</p>\n      <p class=\"TekstV\">Nævnet lægger vægt på, at 8 ansatte i undersøgelsen ”APV 2008 [virksomhedens navn udeladt]”, har svaret, at de selv har været udsat for mobning inden for de sidste 12 måneder. 8 ansatte udgør 13,6 procent af alle, der har svaret ved undersøgelsen.</p>\n      <p class=\"TekstV\">Nævnet vurderer, at det ikke er klart, hvad man som ansat ved [virksomhedens navn udeladt] skal gøre, hvis man bliver mobbet eller observerer, at andre bliver mobbet. Dermed er mobning ikke tilstrækkeligt forebygget.</p>\n      <p class=\"TekstV\" style=\"text-align: Center;\">R E G L E R</p>\n      <p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\n      <p class=\"TekstV\">Om at forebygge mobning:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 38, stk. 1, § 39, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</p>\n        <p class=\"Liste1\"><span class=\"Liste1Nr\" id=\"\">–</span> § 4, § 7, stk. 1, og § 9 a, i Arbejdstilsynets bekendtgørelse nr. 559 af 17. juni 2004 om arbejdets udførelse</p>\n      </p>\n      <p class=\"TekstV\">Om Arbejdstilsynets ret til at træffe en afgørelse:</p>\n      <p>\n        <p class=\"Liste1\"><span class=\"Liste1Nr\" id=\"\">–</span> § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.</p>\n      </p>\n      <p class=\"TekstV\" style=\"text-align: Center;\">O P L Y S N I N G E R N E I S A G E N</p>\n      <p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\n      <p class=\"TekstV\" style=\"text-align: Center;\">På klagenævnets vegne</p>\n      <p class=\"TekstV\" style=\"text-align: Center;\">[navn udeladt]</p>\n      <p class=\"TekstV\">Kopi til</p>\n      <p>\n        <p class=\"Liste1\"><span class=\"Liste1Nr\" id=\"\">–</span> Arbejdstilsynet, Tilsynscenter, Postboks 1228, 0900 København C. J.nr.</p>\n        <p class=\"Liste1\"><span class=\"Liste1Nr\" id=\"\">–</span> [Adressat udeladt]</p>\n      </p>\n      <p class=\"TekstV\">Afgørelsens retlige grundlag kan læses på de følgende sider.</p>\n      <p class=\"TekstV\"><span class=\"Bold\">Regler</span></p>\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 5</span></p>\n      <p class=\"TekstV\" style=\"text-align: Center;\"><span class=\"Bold\">Arbejdets udførelse</span></p>\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\n      <p>\n        <p class=\"Liste1\"><span class=\"Liste1Nr\" id=\"\">1)</span> sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\n        <p class=\"Liste1\"><span class=\"Liste1Nr\" id=\"\">2)</span> forbud mod særligt farlige arbejder, arbejdsprocesser og -metoder,</p>\n        <p class=\"Liste1\"><span class=\"Liste1Nr\" id=\"\">3)</span> opslag eller egnet markering.</p>\n      </p>\n      <p class=\"TekstV\"><span class=\"Italic\">Stk. 2.</span> Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 13</span></p>\n      <p class=\"TekstV\" style=\"text-align: Center;\"><span class=\"Bold\">Arbejdstilsynet</span></p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\n      <p class=\"TekstV\"><span class=\"Italic\">Stk. 2.</span> …</p>\n      <p class=\"TekstV\">…</p>\n      <p class=\"TekstV\"><span class=\"Bold\">Arbejdstilsynets bekendtgørelse nr. 559 af 17. juni 2004 om arbejdets udførelse</span></p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 2</span></p>\n      <p class=\"TekstV\" style=\"text-align: Center;\"><span class=\"Bold\">Planlægning og tilrettelæggelse af arbejdet</span></p>\n      <p class=\"TekstV\"><span class=\"Bold\">§ 4.</span> Arbejdet skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt. Planlægningen og tilrettelæggelsen af arbejdet skal ske under hensyntagen til de forebyggelsesprincipper, der er angivet i bilag 1. Det skal iagttages, at der ikke foreskrives eller forudsættes anvendt konstruktioner, planudformninger, detailløsninger og arbejdsmetoder, der kan være farlige for eller i øvrigt forringe sikkerhed eller sundhed ved arbejdets udførelse. Endvidere skal det sikres, at de samlede påvirkninger i arbejdsmiljøet på kort eller lang sigt ikke forringer de ansattes sikkerhed eller sundhed.</p>\n      <p class=\"TekstV\">…</p>\n      <p class=\"TekstV\" style=\"text-align: Center;\"><span class=\"Bold\">Kapitel 3</span></p>\n      <p class=\"TekstV\" style=\"text-align: Center;\"><span class=\"Bold\">Arbejdets udførelse</span></p>\n      <p class=\"TekstV\" style=\"text-align: Center;\"><span class=\"Bold\">Almene krav</span></p>\n      <p class=\"TekstV\"><span class=\"Bold\">§ 7.</span> Arbejdet skal i alle led udføres sikkerheds- og sundhedsmæssigt fuldt forsvarligt ud fra både en enkeltvis og samlet vurdering af de fysiske, ergonomiske og psykosociale forhold i arbejdsmiljøet, som på kort eller lang sigt kan have indvirkning på den fysiske eller psykiske sundhed.</p>\n      <p class=\"TekstV\"><span class=\"Italic\">Stk. 2.</span> Ved arbejde, som virker fysisk eller psykisk skadeligt eller belastende på kort eller lang sigt, kan Arbejdstilsynet stille krav om, at særlige arbejdsmiljømæssige foranstaltninger skal gennemføres. Sådanne foranstaltninger kan være særlige velfærdsforanstaltninger og andre arbejdsmiljømæssige foranstaltninger, som er nødvendige for at forebygge sygdom, nedslidning, ulykker m.v.</p>\n      <p class=\"TekstV\"><span class=\"Italic\">Stk. 3.</span> Hvor arbejdet i særlig grad kan bringe sikkerhed og sundhed i fare, kan Arbejdstilsynet, hvor denne fare ikke kan imødegås på anden måde, stille krav om pauser og begrænset arbejdstid for dette arbejde. Samme krav stilles, hvor der anvendes særligt arbejdstøj og personlige værnemidler.</p>\n      <p class=\"TekstV\">…</p>\n      <p class=\"TekstV\"><span class=\"Bold\">§ 9 a.</span> Ved arbejdets udførelse skal det sikres, at arbejdet ikke medfører risiko for fysisk eller psykisk helbredsforringelse som følge af mobning, herunder seksuel chikane.</p>\n      <p class=\"TekstV\">…</p><DIV CLASS=GIVET ID=\"GIVET\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/09/2010"
        },
        {
            "displayName": "Accession",
            "displayValue": "W20100947925"
        },
        {
            "displayName": "Entydig dokumentidentifikation",
            "displayValue": "BE004298"
        },
        {
            "displayName": "Dato for indlæggelse",
            "displayValue": "01/09/2010"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9479"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "01/07/2010"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmiljøklagenævnet, j.nr. 5900293-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}