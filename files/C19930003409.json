{
    "id": 47475,
    "title": "Cirkulære om forretningsorden for Radio- og TV-Reklamenævnet ",
    "documentTypeId": "140",
    "isSagsforlobPeriodValid": false,
    "shortName": "CIR nr 34 af 05/03/1993",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Cirkulære om forretningsorden for Radio- og  \r\n\r\n TV-Reklamenævnet </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>I medfør af § 71, stk. 3, i lov nr. 1065 af 23. december 1992 om radio- og  \r\n\r\n fjernsynsvirksomhed, fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 1. </B> Radio- og TV-Reklamenævnet består af 3  \r\n\r\n medlemmer, der udpeges af kulturministeren for en 4-årig periode. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 2. </B> Radio- og TV-Reklamenævnet har ifølge loven om  \r\n\r\n radio- og fjernsynsvirksomhed følgende opgaver: </P>  \r\n\r\n<UL PLAIN>\r\n\r\n<LI>1) Nævnet rådgiver kulturministeren om indholdet af reklamer i radio og  \r\n\r\n fjernsyn. </LI>  \r\n\r\n<LI>2) Nævnet træffer den endelige administrative afgørelse i sager om radio-  \r\n\r\n og fjernsynsreklamers indhold. Nævnet kan påtale overtrædelser af reglerne og  \r\n\r\n kan pålægge TV2 Reklame A/S (TVR) eller indehaveren af en tilladelse til  \r\n\r\n radio- eller fjernsynsvirksomhed (tilladelseshaveren) at offentliggøre  \r\n\r\n afgørelsen. Nævnet kan bestemme, på hvilken måde og i hvilken form dette skal  \r\n\r\n ske. </LI>  \r\n\r\n<LI>3) Nævnet træffer den endelige administrative afgørelse i sager om  \r\n\r\n genmæle over for oplysninger af faktisk karakter, som er udsendt i  \r\n\r\n reklameindslag. Retten til genmæle forudsætter, at oplysningerne er egnede  \r\n\r\n til at påføre nogen økonomisk eller anden skade af betydning, og at deres  \r\n\r\n rigtighed ikke er utvivlsom. Nævnet kan pålægge TV2 Reklame A/S eller  \r\n\r\n indehaveren af en tilladelse til radio- eller fjernsynsvirksomhed at udsende  \r\n\r\n et genmæle. Nævnet kan træffe afgørelse om genmælets indhold, form og plads.  \r\n\r\n</LI>  \r\n\r\n</UL>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 3. </B> Ved udøvelsen af beføjelserne i henhold til § 2,  \r\n\r\n nr. 2 og 3, kan nævnet behandle klager over udsendte reklameindslag og tage  \r\n\r\n sager op på eget initiativ. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> TVR eller vedkommende tilladelseshaver skal  \r\n\r\n stille optagelser til rådighed for nævnet af det eller de reklameindslag, som  \r\n\r\n sagen vedrører. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Nævnet kan om fornødent opfordre repræsentanter  \r\n\r\n for TVR eller vedkommende tilladelseshaver til at møde for nævnet til nærmere  \r\n\r\n redegørelse. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 4. </B> Klager over indholdet af reklameindslag, jf. §  \r\n\r\n 2, nr. 2 og 3, skal indgives skriftligt til nævnet inden 4 uger efter, at  \r\n\r\n indslaget er udsendt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Klager indsendes til Radio- og  \r\n\r\n TV-Reklamenævnets sekretariat, Kulturministeriet, Nybrogade 2, 1203 København  \r\n\r\n K. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 5. </B> Før nævnet træffer afgørelse i medfør af § 2,  \r\n\r\n nr. 2 og 3, skal TVR eller vedkommende tilladelseshaver have adgang til at  \r\n\r\n gøre sig bekendt med det for nævnet foreliggende materiale og til at udtale  \r\n\r\n sig om sagen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Nævnet fastsætter en frist for indsendelse af  \r\n\r\n svar, der normalt ikke bør overstige 14 dage. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Åbenbart grundløse klager kan nævnet afvise  \r\n\r\n uden at inddrage TVR eller vedkommende tilladelseshaver. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 6. </B> Afgørelser om påtale eller pålæg skal ledsages  \r\n\r\n af en begrundelse, der skal indeholde oplysning om eventuelle forskellige  \r\n\r\n meninger under afstemningen vedrørende såvel afgørelsen som begrundelsen for  \r\n\r\n denne. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 7. </B> Nævnets formand sørger for, at afgørelser om  \r\n\r\n påtale eller pålæg snarest bringes til adressatens kundskab, samt for at  \r\n\r\n afgørelserne offentliggøres, jf. § 2, nr. 2. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Ved afgørelser rettet mod indehavere af en  \r\n\r\n tilladelse til lokal radio- og fjernsynsvirksomhed, underrettes det lokale  \r\n\r\n radio- eller tv-nævn om afgørelsen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Ved afgørelser rettet mod indehavere af en  \r\n\r\n tilladelse til satellitradio- eller -tv-virksomhed underrettes Satellit- og  \r\n\r\n Kabelnævnet om afgørelsen. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 8. </B> Nævnets formand tilrettelægger nævnets arbejde  \r\n\r\n og leder forhandlingerne på nævnets møder. Han fastsætter tid og sted for  \r\n\r\n møderne og påser, at de for nævnet forelagte sager fremmes med tilbørlig  \r\n\r\n hurtighed. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Kulturministeriet stiller sekretariatsbistand  \r\n\r\n til rådighed for nævnet. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 9. </B> I nævnets beslutninger skal alle medlemmer  \r\n\r\n deltage. I hastende sager kan sagen dog behandles af 2 medlemmer, såfremt 1  \r\n\r\n medlem har forfald på grund af sygdom, bortrejse eller lignende.  \r\n\r\n Undtagelsesvis kan nævnet, i tilfælde af at formanden har forfald, anmode  \r\n\r\n ministeren om at udpege en midlertidig stedfortræder. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> I sager, der ikke tåler opsættelse, kan  \r\n\r\n formanden træffe afgørelse på nævnets vegne, dersom det ikke er praktisk  \r\n\r\n muligt at indkalde nævnsmedlemmerne. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 10. </B> Hvis nævnet har besluttet, at et medlem på  \r\n\r\n grund af inhabilitet ikke kan deltage i en sags behandling, kan sagen  \r\n\r\n behandles af to medlemmer. Undtagelsesvis kan nævnet, i tilfælde af at  \r\n\r\n formanden er inhabil, anmode ministeren om at udpege en midlertidig  \r\n\r\n stedfortræder. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 11. </B> Nævnets afgørelse træffes ved stemmeflerhed.  \r\n\r\n Såfremt kun to af nævnets medlemmer, hvoraf en er formanden, deltager i  \r\n\r\n sagens behandling, jf. §§ 9 og 10, gør formandens stemme udslaget i tilfælde  \r\n\r\n af stemmelighed. I øvrige tilfælde, hvor kun to af nævnets medlemmer deltager  \r\n\r\n i sagens behandling, kræves der enstemmighed. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 12. </B> Formanden sørger for, at der føres en  \r\n\r\n forhandlingsprotokol indeholdende et referat af de stedfundne forhandlinger  \r\n\r\n og de trufne beslutninger. Et medlem, der ikke er enig i en beslutning, har  \r\n\r\n ret til at få sin mening tilført protokollen. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Kopi af referatet udsendes til medlemmerne af  \r\n\r\n nævnet. Hvis formanden ikke inden 8 dage efter, at referatet er udsendt, fra  \r\n\r\n nævnets medlemmer har modtaget skriftlig indsigelse mod dettes indhold,  \r\n\r\n betragtes referatet som godkendt. </P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 3. </I> Forhandlingsprotokollen underskrives af nævnets  \r\n\r\n medlemmer på det efterfølgende møde i nævnet, hvorunder, som særligt punkt på  \r\n\r\n dagsordenen, optages følgende: &#187;Underskrivelse af forhandlingsprotokol  \r\n\r\n vedrørende sidste møde i nævnet.&#171; </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 13. </B> Ved udgangen af hvert finansår udarbejder  \r\n\r\n nævnet en beretning om nævnets virksomhed i det forløbne år. Beretningen  \r\n\r\n sendes til kulturministeren. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 14. </B> Vederlag til nævnets medlemmer m.v. betales af  \r\n\r\n TVR. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 15. </B> Der påhviler nævnets medlemmer, sekretær og  \r\n\r\n eventuelle andre medhjælpere tavshedspligt, jf. forvaltningslovens § 27. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB>&nbsp;&nbsp;&nbsp;&nbsp; <B>§ 16. </B> Cirkulæret træder i kraft den 15. marts 1993.  \r\n\r\n</P>  \r\n\r\n<P CLASS=STK>&nbsp;&nbsp;&nbsp;&nbsp; <I>Stk. 2. </I> Samtidig ophæves kommunikationsministerens  \r\n\r\n cirkulære om forretningsorden for Radio- og TV-Reklamenævnet af 2. august  \r\n\r\n 1989. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Kulturministeriet, den 5. marts 1993  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Jytte Hilden </P>  \r\n\r\n</center>\r\n\r\n<P CLASS=MINISTER ALIGN=RIGHT>&nbsp;&nbsp;&nbsp;&nbsp;/ Liselotte Heslet Sestoft </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/03/1993"
        },
        {
            "displayName": "Accession",
            "displayValue": "C19930003409"
        },
        {
            "displayName": "Entydig dokumentidentifikation",
            "displayValue": "CM006274"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "22/09/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "34"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "05/03/1993"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Kulturministeriet"
        },
        {
            "displayName": "Ressortministeriets journalnummer",
            "displayValue": "Kulturmin. Radio/tv j.nr. 93.1222-51"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}