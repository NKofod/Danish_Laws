{
    "id": 46688,
    "title": "Cirkulære om adgang for læger med udenlandsk lægeeksamen til udøvelse af lægevirksomhed i Danmark m.v. (* 1) (Til Københavns magistrat, samtlige amtsråd og byråd m.v.) ",
    "documentTypeId": "140",
    "isSagsforlobPeriodValid": false,
    "shortName": "CIR nr 179 af 19/08/1969",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om adgang for læger med udenlandsk  \r\n\r\n lægeeksamen til udøvelse af lægevirksomhed i Danmark m.v. (* 1) </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til Københavns magistrat, samtlige  \r\n\r\n amtsråd og byråd m.v.) </P>  \r\n\r\n<BR>  \r\n\r\n<P>Forinden en læge med udenlandsk lægeeksamen påbegynder virksomhed som læge  \r\n\r\n her, skal han i henhold til § 3, stk. 3, i lov om udøvelse af lægegerning,  \r\n\r\n jfr. bekendtgørelse nr. 236 af 9. august 1955, have opnået  \r\n\r\n indenrigsministerens tilladelse til at betegne sig som læge og udøve  \r\n\r\n lægegerning. </P>  \r\n\r\n<P>Tilladelse gives, når særlige omstændigheder foreligger, efter erklæring  \r\n\r\n fra det lægevidenskabelige fakultet ved Københavns universitet og  \r\n\r\n sundhedsstyrelsen. En som bilag til cirkulæret udarbejdet vejledning  \r\n\r\n indeholder oplysninger om de mindstekrav, der sædvanligvis stilles for  \r\n\r\n indenrigsministeriets meddelelse af tilladelser i henhold til lægelovens § 3,  \r\n\r\n stk. 3. </P>  \r\n\r\n<P>Efter en mellem Danmark, Finland, Norge og Sverige indgået overenskomst om  \r\n\r\n fælles nordisk arbejdsmarked for læger, der er trådt i kraft den 10. august  \r\n\r\n 1966, er statsborgere i de kontraherende stater, der har autorisation som  \r\n\r\n læge i Finland, Norge eller Sverige, under visse betingelser berettigede til  \r\n\r\n at få autorisation som læge også i Danmark. Sådan autorisation meddeles af  \r\n\r\n indenrigsministeriet i henhold til lægelovens § 3, stk. 3. </P>  \r\n\r\n<P>Om de i den nordiske overenskomst indeholdte betingelser for at opnå  \r\n\r\n autorisation som dansk læge og om fremgangsmåden ved ansøgning herom henvises  \r\n\r\n til afsnit II, A. i den som bilag optrykte vejledning for læger med  \r\n\r\n udenlandsk lægeeksamen, der søger om tilladelse til at virke som læge her i  \r\n\r\n landet. </P>  \r\n\r\n<P>Man henleder særlig opmærksomheden på, at det i overenskomsten mellem de 4  \r\n\r\n nordiske lande om fælles nordisk arbejdsmarked for læger er fastsat, </P>  \r\n\r\n<P>AT finske, norske og svenske statsborgere, som har oånået autorisation som  \r\n\r\n læge her i landet, i princippet bør være berettigede til at søge og opnå  \r\n\r\n civil ansættelse i lægestilling her i landet, uanset at de ikke har dansk  \r\n\r\n indfødsret, </P>  \r\n\r\n<P>AT tjeneste som læge i Finland, Norge eller Sverige ved besættelsen af  \r\n\r\n lægestillinger bør tillægges samme værdi som tjeneste af tilsvarende art  \r\n\r\n udført her i landet, og </P>  \r\n\r\n<P>AT finske, norske eller svenske statborgere, der her i landet har opnået  \r\n\r\n ansættelse i en stilling som læge, i princippet bør være ligestillet med  \r\n\r\n danske statsborgere for så vidt angår ret til løn, pension og de øvrige med  \r\n\r\n stillingen forbundne fordele. </P>  \r\n\r\n<P>Man henleder opmærksomheden på, at læger, der ikke har dansk indfødsret,  \r\n\r\n udover tilladelsen i henhold til lægelovens § 3, stk. 3, skal have opholds-  \r\n\r\n og arbejdstilladelse. Finske, islandske, norske og svenske statsborgere er  \r\n\r\n dog undtaget fra dette krav. </P>  \r\n\r\n<P>Man skal indskærpe, at ingen læge med udenlandske eksamen tiltræder en  \r\n\r\n stilling på sygehuse eller sygehusafdelinger, forinden der foreligger den  \r\n\r\n fornødne tilladelse fra indenrigsministeriet og - eventuelt - opholds- og  \r\n\r\n arbejdstilladelse. </P>  \r\n\r\n<P>Det henstilles, at læger med udenlandsk eksamen normalt ikke ansættes på  \r\n\r\n &#187;studentervilkår&#171;. </P>  \r\n\r\n<P>Det bemærkes, at der ligeledes kræves tilladelse i henhold til lægelovens  \r\n\r\n § 3, stk. 3, såfremt en læge med udenlandsk lægeeksamen virker som  \r\n\r\n surnummerær (ulønnet) på et sygehus her i landet og herunder udøver  \r\n\r\n lægegerning. Sådan virksomhed forudsætter også, at lægen, medmindre han er  \r\n\r\n statsborger i Finland, Island, Norge eller Sverige, har opholdstilladelse  \r\n\r\n her. </P>  \r\n\r\n<P>Et antal eksemplarer af den nævnte vejledning vedlægges til fordeling  \r\n\r\n blandt sygehusenes administratorer og overlæger. </P>  \r\n\r\n<P>Yderligere eksemplarer af vejledningen vil kunne fås ved henvendelse til  \r\n\r\n sundhedsstyrelsen, St. Kongensgade 1, 1264 København K. </P>  \r\n\r\n<P>Indenrigsministeriets cirkulære nr. 233 af 30. november 1959 om  \r\n\r\n beskæftigelse på danske sygehuse af læger med udenlandsk lægeeksamen ophæves.  \r\n\r\n</P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 19. AUGUST  \r\n\r\n 1969. </I> </P>  \r\n\r\n<P ALIGN=CENTER>P.M.V. </P>  \r\n\r\n<P ALIGN=CENTER>E.B. </P>  \r\n\r\n<P CLASS=UNDERSKREVET-AF ALIGN=CENTER>Folmer Nielsen. </P>  \r\n\r\n</DIV>  \r\n\r\n<P>Bilag. </P>  \r\n\r\n<P>VEJLEDNING FOR LÆGER MED UDENLANDSK EKSAMEN, DER SØGER TILLADELSE TIL AT  \r\n\r\n UDØVE LÆGEGERNING I DANMARK. </P>  \r\n\r\n<P>I henhold til § 3, stk. 3, i lov om udøvelse af lægegerning, jfr.  \r\n\r\n bekendtgørelse nr. 236 af 9. august 1955, kan indenrigsministeren under  \r\n\r\n særlige omstændigheder efter erklæring fra det lægevidenskabelige fakultet i  \r\n\r\n København og sundhedsstyrelsen give personer, der ikke fyldestgør  \r\n\r\n betingelserne for at opnå autorisation som læge, men som i udlandet har  \r\n\r\n erhvervet en tilsvarende uddannelse, tilladelse til at betegne sig som læge  \r\n\r\n og til at udøve lægegerning her i landet. </P>  \r\n\r\n<P>I. Midlertidig tilladelse til at virke som læge her i landet. </P>  \r\n\r\n<P>A. ALMINDELIGE BETINGELSER. </P>  \r\n\r\n<UL CLASS=PLAIN-LIST>  \r\n\r\n<LI>1) Tilladelse til midlertidigt at betegne sig som læge og udøve  \r\n\r\n lægegerning her i landet kan i almindelighed kun forventes meddelt for EN  \r\n\r\n NÆRMERE ANGIVEN STILLING VED ET BESTEMT SYGEHUS ELLER EN BESTEMT  \r\n\r\n SYGEHUSAFDELING. </LI>  \r\n\r\n<LI>2) Forinden ansøgning indgives, forudsættes det normalt, at ansøgeren har  \r\n\r\n opnået et foreløbigt tilsagn om ansættelse fra overlægen ved det sygehus  \r\n\r\n eller den sygehusafdeling, ved hvilken der søges beskæftigelse. </LI>  \r\n\r\n<LI>3) Ansøgningen, der normalt affattes på dansk og underskrives af  \r\n\r\n ansøgeren, stiles til indenrigsministeren og indsendes til sundhedsstyrelsen,  \r\n\r\n St. Kongensgade 1, 1264 København K., så vidt muligt i god tid før  \r\n\r\n påbegyndelsen af virksomhed her i landet. </LI>  \r\n\r\n<LI>4) Ansøgningen skal være bilagt: </LI>  \r\n\r\n</UL>  \r\n\r\n<P>a. Attestation vedrørende ansættelsen fra overlægen ved det sygehus eller  \r\n\r\n den sygehusafdeling, ved hvilken der søges beskæftigelse, og oplysning om  \r\n\r\n varigheden af den ønskede beskæftigelse. </P>  \r\n\r\n<P>b. Ansøgerens originale eksamenspapirer. </P>  \r\n\r\n<P>c. Dokumentation for tidligere uddannelse og beskæftigelse; eventuelt  \r\n\r\n anbefalinger fra lægechefer ved afdelinger, hvor ansøgeren tidligere har haft  \r\n\r\n beskæftigelse. </P>  \r\n\r\n<P>d. Oplysning om, for hvilket tidsrum ansøgerens pas er gyldigt og  \r\n\r\n eventuelle heri indførte visa til andre lande er gyldige; (for statsborgere i  \r\n\r\n Finland, Island, Norge og Sverige vedlægges dog fødsels- eller dåbsatteat i  \r\n\r\n original eller fotokopi). </P>  \r\n\r\n<UL CLASS=PLAIN-LIST>  \r\n\r\n<LI>5) Ansøgningen må endvidere indeholde oplysning om FORMÅLET MED  \r\n\r\n ANSØGERENS OPHOLD HER I LANDET. Hvis det drejer sig om studieophold,  \r\n\r\n uddannelsesophold eller lignende af over 6 måneders varighed, må ansøgningen  \r\n\r\n være bilagt en nærmere redegørelse for det påtænkte studium. </LI>  \r\n\r\n</UL>  \r\n\r\n<P>Hvis ansøgeren har til hensigt at søge beskæftigelse som læge i Danmark ud  \r\n\r\n over et samlet tidsrum af 2 år (jfr. pkt. 10 nedenfor), skal dette  \r\n\r\n udtrykkeligt oplyses og den nærmere motivering for dette ønske angives. </P>  \r\n\r\n<UL CLASS=PLAIN-LIST>  \r\n\r\n<LI>6) Det vil som regel være en betingelse for meddelelse af en midlertidig  \r\n\r\n tilladelse til at betegne sig som læge og udøve lægegerning her i landet, at  \r\n\r\n den pågældende stilling har været opslået ledig på sædvanlig måde. Det samme  \r\n\r\n gælder ved en eventuel senere ansøgning om forlængelse af tilladelsen til at  \r\n\r\n beklæde den pågældende stilling. </LI>  \r\n\r\n<LI>7) Tilladelsen vil være betinget af, at ansøgeren findes at have  \r\n\r\n tilstrækkelig uddannelse til på betryggende måde at varetage den  \r\n\r\n lægestilling, som ansøgningen vedrører. </LI>  \r\n\r\n<LI>8) Tilladelsen vil endvidere normalt være betinget af, at ansøgeren har  \r\n\r\n tilstrækkelig færdighed i det danske sprog, (for stillinger som underordnet  \r\n\r\n læge ved anæstesi-, røntgen- og laboratorieafdelinger er kravene til sproglig  \r\n\r\n færdighed væsentlig ringere end ved kliniske afdelinger). </LI>  \r\n\r\n</UL>  \r\n\r\n<P>Der må gives udførlige oplysninger i ansøgningen om ansøgerens kendskab  \r\n\r\n til det danske sprog, og på hvilken måde han har erhvervet dette; eventuelt  \r\n\r\n kan vedlægges en udtalelse fra lægechefen ved det sygehus eller den  \r\n\r\n sygehusafdeling, hvor beskæftigelse ønskes. </P>  \r\n\r\n<UL CLASS=PLAIN-LIST>  \r\n\r\n<LI>9) Under forudsætning af, at de forelagte oplysninger på tilstrækkelig  \r\n\r\n måde dokumenterer, at ansøgerens i udlandet erhvervede uddannelse kan  \r\n\r\n betragtes som fyldestgørende, og AT OMSTÆNDIGHEDERNE I ØVRIGT SKØNNES AT TALE  \r\n\r\n FOR ANSØGNINGENS IMØDEKOMMELSE, vil midlertidig tilladelse til at virke som  \r\n\r\n underordnet læge ved dansk sygehus eller sygehusafdeling som regel kunne  \r\n\r\n ventes meddelt, dog HØJST for 12 måneder. </LI>  \r\n\r\n<LI>10) Hvis den meddelte tilladelse senere ønskes forlænget, eller en ny  \r\n\r\n tilladelse ønskes forlænget, eller en ny tilladelse ønskes, må ansøgning  \r\n\r\n herom, stilet til indenrigsministeren og underskrevet af ansøgeren, indsendes  \r\n\r\n til sundhedsstyrelsen. Ansøgningen skal indgives senest 1 måned, inden den  \r\n\r\n meddelte tilladelse er udløbet, eller - hvis det ikke drejer sig om  \r\n\r\n forlængelse af en løbende tilladelse - senest 1 måned inden tiltrædelse af  \r\n\r\n vedkommende stilling. </LI>  \r\n\r\n</UL>  \r\n\r\n<P>Der vil som regel ikke kunne forventes tilladelse til at virke  \r\n\r\n midlertidigt som læge her i landet i et samlet tidsrum af over 2 år. Kun  \r\n\r\n såfremt vedkommende ansøger måtte være dansk statsborger, eller der i øvrigt  \r\n\r\n måtte foreligge ganske særlige omstændigheder, vil der eventuelt kunne  \r\n\r\n tillades overskridelse af dette tidsrum. </P>  \r\n\r\n<UL CLASS=PLAIN-LIST>  \r\n\r\n<LI>11) Dersom ansøgeren måtte have opnået tilladelse til at aflægge særlig  \r\n\r\n prøve med henblik på varig tilladelse til at virke som læge her i landet  \r\n\r\n eller til at aflægge dansk lægevidenskabelig embedseksamen, jfr. herom  \r\n\r\n nedenfor under II og III, kan tilladelse dog forventes for et kortere tidsrum  \r\n\r\n ud over 2 år. En sådan forlængelse vil dog være betinget af, at ansøgeren  \r\n\r\n inden for en i hvert enkelt tilfælde fastsat tidsfrist består sådan prøve  \r\n\r\n eller dansk lægevidenskabelig embedseksamen. </LI>  \r\n\r\n</UL>  \r\n\r\n<P>B. BETINGELSER FOR OPHOLD OG ARBEJDE HER I LANDET. </P>  \r\n\r\n<P>Udenlandske statsborgere (bortset fra finske, islandske, norske og svenske  \r\n\r\n statsborgere) skal foruden tilladelse til at virke som læge her i landet  \r\n\r\n tillige efter § 9 i lov om udlændinges adgang til landet m.v., jfr.  \r\n\r\n lovbekendtgørelse nr. 20 af 7. februar 1961 som ændret ved lov nr. 183 af 20.  \r\n\r\n maj 1963. ansøge om særskilt opholds- og arbejdstilladelse, hvilket bør ske  \r\n\r\n samtidig med, at ansøgningen om tilladelse til at virke som læge her i landet  \r\n\r\n indgives. </P>  \r\n\r\n<P>HVIS ANSØGEREN IKKE OPHOLDER SIG I DANMARK, indgives ansøgningen gennem  \r\n\r\n nærmeste danske ambassade, gesandtskab eller konsulat på et særligt  \r\n\r\n ansøgningsskema, som udleveres de nævnte steder. </P>  \r\n\r\n<P>BEFINDER ANSØGEREN SIG DERIMOD HER I LANDET, fremsættes ansøgningen ved  \r\n\r\n personlig henvendelse til det stedlige politi, for Københavns og  \r\n\r\n Frederiksbergs vedkommende dog ved direkte henvendelse til rigspolitichefens  \r\n\r\n udlændingsafdeling, Anker Heegårdsgade 5, 1572 København V. </P>  \r\n\r\n<P>Ønskes en meddelt opholds- og arbejdstilladelse senere forlænget, bør  \r\n\r\n ansøgning herom fremsættes mindst 1 måned før den hidtidige tilladelses  \r\n\r\n udløb. </P>  \r\n\r\n<P>II. VARIG TILLADELSE TIL AT VIRKE SOM LÆGE HER I LANDET. </P>  \r\n\r\n<P>A. SÆRLIGE BETINGELSER FOR VISSE NORDISKE STATSBORGERE. </P>  \r\n\r\n<UL CLASS=PLAIN-LIST>  \r\n\r\n<LI>1) I overensstemmelse med bestemmelserne i den mellem Danmark, Finland,  \r\n\r\n Norge og Sverige indgåede overenskomst om fælles arbejdsmarked for læger vil  \r\n\r\n autorisation som læge i Danmark efter ansøgning blive meddelt danske, finske,  \r\n\r\n norske og svenske statsborgere, som har aflagt </LI>  \r\n\r\n</UL>  \r\n\r\n<P>finsk medicinsk licentiateksamen eller norsk &#187;medicinsk  \r\n\r\n embedseksamen&#171; og gennemgået den foreskrevne turnustjeneste eller </P>  \r\n\r\n<P>svensk medicinsk licentiateksamen, </P>  \r\n\r\n<P>og som på dette grundlag har erhvervet og vedblivende har ubegrænset  \r\n\r\n autorisation som læge i den stat, hvor eksamen er aflagt. </P>  \r\n\r\n<P>Efter overenskomsten vil autorisation som læge i Danmark efter ansøgning  \r\n\r\n tillige blive meddelt danske, finske, norske og svenske statsborgere, der har  \r\n\r\n aflagt lægevidenskabelig eksamen i en ikke-nordisk stat, og som har erhvervet  \r\n\r\n og stadig har ubegrænset autorisation som læge i Finland, Norge eller  \r\n\r\n Sverige. </P>  \r\n\r\n<P>Som betingelse for autorisationens meddelelse kræves, at ansøgeren ved det  \r\n\r\n lægevidenskabelige fakultet ved et dansk universitet har bestået en prøve i  \r\n\r\n dansk medicinallovgivning, herunder receptskrivning og socialmedicin. </P>  \r\n\r\n<P>Derimod stilles intet krav om kendskab til det danske sprog. </P>  \r\n\r\n<UL CLASS=PLAIN-LIST>  \r\n\r\n<LI>2) Ansøgning om autorisation stiles til indenrigsministeren, underskrives  \r\n\r\n af ansøgeren og indsendes til sundhedsstyrelsen </LI>  \r\n\r\n<LI>3) Ansøgningen skal være bilagt: </LI>  \r\n\r\n</UL>  \r\n\r\n<P>a. Ansøgerens originale eksamenspapirer samt eventuelt bevis for  \r\n\r\n gennemgået turnustjeneste. </P>  \r\n\r\n<P>b. Bevis for, at ubegrænset autorisation som læge er meddelt i Finland,  \r\n\r\n Norge eller Sverige, og at ansøgeren vedblivende har sådan autorisation. </P>  \r\n\r\n<P>c. Fødsels- eller dåbsattest i original eller fotokopi. </P>  \r\n\r\n<P>d. Bevis for bestået prøve i dansk medicinallovgivning, herunder  \r\n\r\n receptskrivning og socialmedicin. </P>  \r\n\r\n<UL CLASS=PLAIN-LIST>  \r\n\r\n<LI>4) Autorisation som læge i Danmark kan ikke meddeles, såfremt der  \r\n\r\n foreligger sådanne forhold, at autorisation kunne tilbagekaldes, hvis  \r\n\r\n ansøgeren havde været dansk autoriseret læge. </LI>  \r\n\r\n</UL>  \r\n\r\n<P>For så vidt angår nordiske statsborgere, der ikke opfylder de ovennævnte  \r\n\r\n betingelser, skal ansøgning om varig tilladelse til at udøve lægegerning her  \r\n\r\n i landet indsendes i overensstemmelse med den i afsnit II, B. givne  \r\n\r\n vejledning. </P>  \r\n\r\n<P>B. ALMINDELIGE BETINGELSER. </P>  \r\n\r\n<UL CLASS=PLAIN-LIST>  \r\n\r\n<LI>1) Varig tilladelse til at virke som læge her i landet kan, bortset fra  \r\n\r\n de under A. anførte tilfælde, kun gives læger med udenlandsk eksamen, når  \r\n\r\n denne findes i alt væsentligt at kunne ligestilles med den uddannelse, der  \r\n\r\n gives danske læger, og kun når der foreligger ganske særlige omstændigheder,  \r\n\r\n der taler for ansøgningens imødekommelse. </LI>  \r\n\r\n<LI>2) Ansøgning om varig tilladelse til at virke som læge her i landet  \r\n\r\n stiles til indenrigsministeren, underskrives af ansøgeren og indsendes til  \r\n\r\n sundhedsstyrelsen. </LI>  \r\n\r\n<LI>3) Ansøgningen skal være bilagt: </LI>  \r\n\r\n</UL>  \r\n\r\n<P>a. Ansøgerens originale eksamenspapirer. </P>  \r\n\r\n<P>b. Dokumentation for tidligere uddannelse og beskæftigelse; eventuelt  \r\n\r\n anbefalinger fra lægechefer ved afdelinger, hvor ansøgeren tidligere har haft  \r\n\r\n beskæftigelse. </P>  \r\n\r\n<P>c. For statsborgere i Finland, Island, Norge og Sverige vedlææges fødsels-  \r\n\r\n eller dåbsattest i original eller fotokopi. </P>  \r\n\r\n<P>d. Dokumentation for ansøgerens kendskab til det danske sprog. </P>  \r\n\r\n<UL CLASS=PLAIN-LIST>  \r\n\r\n<LI>4) I ansøgningen må gøres udførligt rede for grunden til, at ansøgeren  \r\n\r\n ønsker varig virksomhed som læge her i landet, herunder for hans tilknytning  \r\n\r\n til Danmark. </LI>  \r\n\r\n<LI>5) Tilladelsen vil normalt kun kunne forventes meddelt, dersom ansøgeren:  \r\n\r\n</LI>  \r\n\r\n</UL>  \r\n\r\n<P>a. er dansk statsborger eller kan dokumentere en ganske særlig tilknytning  \r\n\r\n til Danmark (eller eventuelt er statsborger i Finland, Island, Norge eller  \r\n\r\n Sverige). </P>  \r\n\r\n<P>b. har bestået prøve ved det lægevidenskabelige fakultet ved et dansk  \r\n\r\n universitet i nærmere angivne fag, hvorom bestemmelse træffes i hvert enkelt  \r\n\r\n tilfælde, herunder fag, der har relation til danske forhold, i hvert fald  \r\n\r\n receptskrivning samt medicinallovgivning og socialmedicin, </P>  \r\n\r\n<P>c. inden en i hvert tilfælde fastsat frist har gennemgået den i § 2, stk.  \r\n\r\n 1, jvf. stk. 6, i bekendtgørelse af 9. august 1955 af lov om udøvelse af  \r\n\r\n lægegerning omhandlede uddannelse eller kan dokumentere at have haft dertil  \r\n\r\n svarende tjeneste (kursus) i Danmark eller i udlandet. </P>  \r\n\r\n<P>C. BETINGELSER FOR OPHOLD OG ARBEJDE HER I LANDET. </P>  \r\n\r\n<P>Med hensyn til opholds- og arbejdstilladelse for udlændinge henvises til  \r\n\r\n det under I. B. anførte. </P>  \r\n\r\n<P>III. Tilladelse til at aflægge lægevidenskabelig embedseksamen ved det  \r\n\r\n lægevidenskabelige fakultet ved et dansk universitet på lempede vilkår. </P>  \r\n\r\n<P>Læger med lægevidenskabelig eksamen ved udenlandsk universitet, der måtte  \r\n\r\n ønske af aflægge sådan eksamen, må indsende ansøgning herom til vedkommende  \r\n\r\n lægevidenskabelige fakultet her i landet, ledsaget af de under II. B. 3.  \r\n\r\n nævnte bilag. </P>  \r\n\r\n<P>Sådan tilladelse vil kun kunne forventes meddelt til ansøgere, der er  \r\n\r\n danske statsborgere eller har dokumenteret en ganske særlig tilknytning til  \r\n\r\n Danmark (eller evt. er statsborgere i Finland, Island, Norge eller Sverige).  \r\n\r\n</P>  \r\n\r\n<P>Såfremt omstændighederne i det hele måtte tale for ansøgningens  \r\n\r\n imødekommelse, vil der eventuelt - under hensyntagen til ansøgerens  \r\n\r\n lægevidenskabelige uddannelse i udlandet - efter indstilling fra  \r\n\r\n sundhedsstyrelsen og vedkommende danske lægevidenskabelige fakultet af  \r\n\r\n indenrigsministeriet kunne meddeles tilladelse til at aflægge dansk  \r\n\r\n lægevidenskabelig embedseksamen med visse lempelser i de normale  \r\n\r\n eksamenskrav. Tilladelsen meddeles på betingelse af, at eksamen aflægges  \r\n\r\n inden for en nærmere angiven tidsfrist. </P>  \r\n\r\n<P>Efter bestået dansk lægevidenskabelig embedseksamen kan der meddeles  \r\n\r\n ansøgeren autorisation som læge, hvorefter han er berettiget til at virke i  \r\n\r\n underordnet lægestilling på sygehus, som skibslæge eller som amanuensis hos  \r\n\r\n eller midlertidig stedfortræder for en praktiserende læge. For at opnå  \r\n\r\n autorisation til at udøve selvstændig virksomhed (erhverv) som fødselshjælper  \r\n\r\n og læge kræves, at den pågældende har gennemgået den i § 2, stk. 1, jfr. stk.  \r\n\r\n 6, i bekendtgørelse af 9. august 1955 af lov om udøvelse af lægegerning  \r\n\r\n omhandlede uddannelse. </P>  \r\n\r\n<P>Der kræves ingen arbejdstilladelse for at aflægge lægevidenskabelig  \r\n\r\n embedseksamen, men det vil derimod i de fleste tilfælde være nødvendigt for  \r\n\r\n en udlænding, der ikke er finsk, islandsk, norsk eller svensk statsborger, at  \r\n\r\n have en opholdstilladelse. Ansøgning herom bør derfor fremsættes over for de  \r\n\r\n under I. B. anførte myndigheder samtidig med ansøgningen om tilladelse til at  \r\n\r\n aflægge lægevidenskabelig embedseksamen. </P>  \r\n\r\n<P>Såfremt der efter bestået dansk lægevidenskabelig embedseksamen opnås  \r\n\r\n autorisation som læge, kræves der arbejdstilladelse for at kunne udnytte  \r\n\r\n autorisationen. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Vejledningen er oversat til engelsk og tysk"
    ],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/10/1969"
        },
        {
            "displayName": "Accession",
            "displayValue": "C19690017909"
        },
        {
            "displayName": "Entydig dokumentidentifikation",
            "displayValue": "CM005439"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "179"
        },
        {
            "displayName": "År for udstedelse",
            "displayValue": "1969"
        },
        {
            "displayName": "Dato for underskrift",
            "displayValue": "19/08/1969"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Sundhedsstyrelsen"
        },
        {
            "displayName": "Ressortministeriets journalnummer",
            "displayValue": "Indenrigsmin. 4.B.kt. j.nr. 540/1-3-1968"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}