{
    "id": 232518,
    "title": "Offererstatningslovens § 11 c – straffesagen afsluttet, nævnets j. nr. 19-520-03372",
    "documentTypeId": "240",
    "isSagsforlobPeriodValid": true,
    "shortName": "KEN nr 10183 af 28/06/2021",
    "documentHtml": "<div class=\"bjelke\">Den fulde tekst</div><p class=\"Titel2\">Offererstatningslovens § 11 c – straffesagen afsluttet, nævnets j. nr. 19-520-03372</p>\r\n<p>Ansøger blev i november 2017 udsat for et røveri på sit arbejde. Ansøgers advokat rettede først henvendelse til nævnet i marts 2019, og anmodede nævnet om at tage sagen under behandling selvom straffesagen ikke var afsluttet. Advokaten gjorde gældende, at de sigtede i sagen befandt sig i udlandet, og at der derfor ville gå lang tid, før straffesagen ville blive afsluttet. Nævnet traf herefter i marts 2019 afgørelse i medfør af bestemmelsen i den dagældende forretningsordens § 10 (der var i afgørelsen fejlagtigt henvist til forretningsordenens § 6, stk. 2), der svarer til den nugældende bestemmelse i offererstatningslovens § 11 c om, at sagen ikke skulle tages under behandling, da straffesagen ikke var afsluttet.</p>\r\n<p>\r\n</p>\r\n<p>Advokaten rettede herefter henvendelse til nævnet igen i december 2020 og oplyste, at politiet fortsat var i gang med efterforskningen, og at der kunne gå lang tid, før straffesagen blev afsluttet. Derfor anmodede advokaten igen nævnet om at tage sagen under behandling. Nævnet anmodede politiet om at fremsende straffesagens foreløbige akter samt svare på, hvad tidshorisonten for straffesagens afslutning var. Politiet svarede, at alle de mistænkte gerningsmænd befandt sig i udlandet, og det blev skønnet, at der ville gå mindst 1 år, før sagen kunne komme for retten.</p>\r\n<p>\r\n</p>\r\n<p>Ved lov nr. 486 af 30-04-2019 om ændring af lov om erstatning fra staten til ofre for forbrydelser blev offererstatningslovens § 11 c, stk. 2, vedtaget med ikrafttrædelse den 01-05-2019, som skulle udvide ansøgerens mulighed for at få sin sag under behandling af Erstatningsnævnet, uanset at straffesagen ikke er afsluttet.</p>\r\n<p>\r\n</p>\r\n<p>Nævnet vurderede derfor nu sagen efter offererstatningslovens § 11 c, stk. 2, og fandt, at der ikke forelå omstændigheder, der kunne begrunde, at nævnet behandlede sagen, uanset at efterforskningen og videre retsforfølgning af de mistænkte ikke endnu var afsluttet. Nævnet lagde vægt på, at politiets efterforskning havde ført til identifikation og lokalisering af de formodede gerningsmænd, og at politiet alene manglede at få dem ført til Danmark med henblik på retsforfølgning. Nævnet lagde endvidere vægt på, at den tidsmæssige udstrækning af straffesagen ikke i sig selv kunne begrunde, at sagen blev behandlet på nuværende tidspunkt. Nævnet fandt desuden, at ingen af de i forarbejderne til lovens § 11 c, stk. 2, nævnte eksempler på momenter, der kan indgå i vurderingen, talte for at behandle sagen nu.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [
        "Erstatningsnævnets årsberetning 2021"
    ],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "17/08/2022"
        },
        {
            "displayName": "Accession",
            "displayValue": "W20211018325"
        },
        {
            "displayName": "Entydig dokumentidentifikation",
            "displayValue": "AA013277"
        },
        {
            "displayName": "Dato for indlæggelse",
            "displayValue": "17/08/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10183"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "28/06/2021"
        },
        {
            "displayName": "Administrerende myndighed",
            "displayValue": "Erstatningsnævnet"
        },
        {
            "displayName": "Ressortministeriets journalnummer",
            "displayValue": "Justitsmin.,<br /> Erstatningsnævnet, j.nr. 19-520-03372"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}