{
    "id": 113832,
    "title": "Bekendtgørelse om statsgaranterede studielån",
    "documentTypeId": "60",
    "isSagsforlobPeriodValid": true,
    "shortName": "BEK nr 1591 af 13/12/2007",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Statsgaranterede studielån i pengeinstitutter</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Fremgangsmåden ved indeholdelse i løn</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Ikrafttræden, mv.</p><div class=\"bjelke\">Den fulde tekst</div><p class=\"Titel2\">Bekendtgørelse om statsgaranterede studielån</p>\r\n      <p class=\"Indledning2\">I medfør af § 2, stk. 2, § 3, § 5, § 6, stk. 2, og § 8 i lov om statsgaranterede studielån, jf. lovbekendtgørelse nr. 1240 af 22. oktober 2007, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Statsgaranterede studielån i pengeinstitutter</p>\r\n      <p class=\"Paragraf\"><span class=\"ParagrafNr\">§ 1.</span> Restanceinddrivelsesmyndigheden administrerer statens garantiforpligtelse for studielån i pengeinstitutter.</p>\r\n      <p class=\"Stk2\"><span class=\"StkNr\">Stk. 2.</span> Restanceinddrivelsesmyndigheden godkender de formularer, der anvendes ved administrationen af lånet.</p>\r\n      <p class=\"Paragraf\"><span class=\"ParagrafNr\">§ 2.</span> Tilbagebetalingen i henhold til § 2, stk. 1, nr. 1, i lov om statsgaranterede studielån udsættes, hvis låntager senere påbegynder eller genoptager en uddannelse, der er godkendt som en uddannelse, der giver ret til statens uddannelsesstøtte, eller er en forskeruddannelse.</p>\r\n      <p class=\"Stk2\"><span class=\"StkNr\">Stk. 2.</span> Restanceinddrivelsesmyndigheden kan bestemme, at tilbagebetalingen af lånet skal begynde før det i lovens § 2, stk. 1, nr. 1, fastsatte tidspunkt, når låntager ikke længere kan anses for at være studieaktiv. Garantien ophører i så fald senest 15 år efter, at tilbagebetalingen skal påbegyndes.</p>\r\n      <p class=\"Stk2\"><span class=\"StkNr\">Stk. 3.</span> Pengeinstituttet kan fra tidspunktet for tilbagebetalingspligtens indtræden, jf. lovens § 2, stk. 1, nr. 1, træffe afgørelse om at udsætte tilbagebetalingen, hvis låntager på grund af arbejdsløshed, sygdom, fødsel eller værnepligt ikke kan indgå en tilbagebetalingsordning. Pengeinstituttet kan give udsættelse med tilbagebetalingen i 6 måneder ad gangen i op til 4 år efter uddannelsens ophør. Anmodning om udsættelse herudover skal forelægges restanceinddrivelsesmyndigheden.</p>\r\n      <p class=\"Stk2\"><span class=\"StkNr\">Stk. 4.</span> Afvigelser fra en indgået tilbagebetalingsordning aftales mellem låntager og pengeinstitut.</p>\r\n      <p class=\"Stk2\"><span class=\"StkNr\">Stk. 5.</span> Ved afgørelser om udsættelse med tilbagebetalingen efter stk. 3, 1. pkt., og aftaler om afvigelser fra en indgået tilbagebetalingsordning efter stk. 4 skal pengeinstitutterne tage hensyn til, at gælden fortsat kan tilbagebetales inden udløbet af garantiperioden, jf. lovens § 2, stk. 1, nr. 2.</p>\r\n      <p class=\"Paragraf\"><span class=\"ParagrafNr\">§ 3.</span> Når et pengeinstitut anmoder restanceinddrivelsesmyndigheden om at indfri et statsgaranteret studielån, skal følgende vedlægges:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> transporterklæring udfyldt med en opgørelse af lånet,</p>\r\n          <p class=\"Liste1\"><span class=\"Liste1Nr\">2)</span> gældsbeviser med tilhørende originale garantierklæringer, og</p>\r\n          <p class=\"Liste1\"><span class=\"Liste1Nr\">3)</span> kopi af pengeinstituttets 3 rykkerskrivelser til låntager.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 4.</span> Restanceinddrivelsesmyndigheden kan efter anmodning fra låntager forlænge garantien, når omstændighederne taler for det. Garantien vil normalt ikke kunne forlænges med mere end 5 år.</p>\r\n      <p class=\"Stk2\"><span class=\"StkNr\">Stk. 2.</span> Afgørelse om garantiforlængelse træffes på grundlag af en samlet vurdering af låntagers personlige og økonomiske forhold, studielånets hidtidige afvikling, og om restgælden må antages at kunne afvikles inden for den forlængede garantiperiode.</p>\r\n      <p class=\"Stk2\"><span class=\"StkNr\">Stk. 3.</span> Hvis låntager tidligere har fået bevilget udsættelse med tilbagebetalingen på grund af arbejdsløshed, sygdom, fødsel eller værnepligt, vil garantien kunne forlænges med udsættelsesperiodens samlede varighed, jf. § 2, stk. 3, hvis låntager skønnes at være i stand til at afvikle studielånet inden for den forlængede garantiperiode.</p>\r\n      <p class=\"Stk2\"><span class=\"StkNr\">Stk. 4.</span> Restanceinddrivelsesmyndigheden kan afslå at forlænge garantien, hvis låntager afvikler anden betydelig gæld end studiegæld.</p>\r\n      <p class=\"Paragraf\"><span class=\"ParagrafNr\">§ 5.</span> Bestemmelserne i lov om statsgaranterede studielån § 1, stk. 3, og § 2, stk.1, nr. 1, om garantiperiodens ophør og om tidspunktet for begyndelsen af tilbagebetalingen af statsgaranterede studielån finder også anvendelse for statsgaranterede lån optaget efter den tidligere uddannelsesstøttelovgivning.</p>\r\n      <p class=\"Paragraf\"><span class=\"ParagrafNr\">§ 6.</span> Pengeinstituttet afgiver årligt inden den 1. februar en opgørelse over hver låntagers statsgaranterede studielån pr. 31. december i det foregående kalenderår. Indberetningen skal for hver studielånskonto, låntager har i pengeinstituttet, indeholde oplysning om:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Registreringsnummer,</p>\r\n          <p class=\"Liste1\"><span class=\"Liste1Nr\">2)</span> låntagers cpr-nr.,</p>\r\n          <p class=\"Liste1\"><span class=\"Liste1Nr\">3)</span> låntagers kontonummer, og</p>\r\n          <p class=\"Liste1\"><span class=\"Liste1Nr\">4)</span> saldo pr. 31. december og tilskrevne renter i kalenderåret.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 7.</span> Låntagere, der har afbrudt uddannelsen eller har afsluttet uddannelsen inden det tidspunkt, der er angivet i den senest udstedte garantierklæring, eller senest er meddelt låntageren af SUstyrelsen eller restanceinddrivelsesmyndigheden, skal straks give restanceinddrivelsesmyndigheden meddelelse herom.</p>\r\n      <p class=\"Paragraf\"><span class=\"ParagrafNr\">§ 8.</span> Restanceinddrivelsesmyndigheden udarbejder nærmere retningslinier for pengeinstitutternes administration af statsgaranterede studielån samt retningslinier for indfrielse af lånene i tilfælde af misligholdelse. Restanceinddrivelsesmyndigheden udarbejder endvidere retningslinier for afgivelsen af den i § 6 nævnte indberetning.</p>\r\n      <p class=\"Paragraf\"><span class=\"ParagrafNr\">§ 9.</span> Pengeinstitutternes afgørelser efter § 2, stk. 3, kan indbringes for restanceinddrivelsesmyndigheden, der træffer den endelige administrative afgørelse.</p>\r\n      <p class=\"Stk2\"><span class=\"StkNr\">Stk. 2.</span> Restanceinddrivelsesmyndighedens øvrige afgørelser efter lov om statsgaranterede studielån kan indbringes for Landsskatteretten. Klager over restanceinddrivelsesmyndighedens afgørelser skal være modtaget af restanceinddrivelsesmyndigheden senest 3 måneder efter, at klageren har fået meddelelse om afgørelsen.</p>\r\n      <p class=\"Stk2\"><span class=\"StkNr\">Stk. 3.</span> Hvis restanceinddrivelsesmyndigheden efter en ny vurdering kan give klageren medhold, træffer restanceinddrivelsesmyndigheden afgørelse i klagesagen.</p>\r\n      <p class=\"Stk2\"><span class=\"StkNr\">Stk. 4.</span> Hvis restanceinddrivelsesmyndigheden efter en ny vurdering kan give klageren delvist medhold, skal restanceinddrivelsesmyndigheden samtidig oplyse klageren om, at klagen kan fastholdes, hvis restanceinddrivelsesmyndigheden får besked herom inden 4 uger efter, at klageren har fået meddelelse om restanceinddrivelsesmyndighedens afgørelse i klagesagen.</p>\r\n      <p class=\"Stk2\"><span class=\"StkNr\">Stk. 5.</span> Hvis den oprindelige afgørelse ikke ændres, eller hvis klagen fastholdes, sender restanceinddrivelsesmyndigheden klagen til Landsskatteretten, som træffer den endelige administrative afgørelse i klagesagen.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Fremgangsmåden ved indeholdelse i løn</p>\r\n      <p class=\"Paragraf\"><span class=\"ParagrafNr\">§ 10.</span> Restanceinddrivelsesmyndigheden giver pålæg om indeholdelse i løn mv. for indfriede statsgaranterede studielån, herunder renter, gebyrer, andre omkostninger og udlagte retsafgifter. Indeholdelsen sker efter reglerne i Skatteministeriets bekendtgørelse om inddrivelse af gæld til det offentlige.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Ikrafttræden, mv.</p>\r\n      <p class=\"Paragraf\"><span class=\"ParagrafNr\">§ 11.</span> Bekendtgørelsen træder i kraft den 1. februar 2008.</p>\r\n      <p class=\"Stk2\"><span class=\"StkNr\">Stk. 2.</span> Samtidig ophæves bekendtgørelse nr. 953 af 16. december 1998 om statsgaranterede studielån.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Skatteministeriet, den 13. december 2007</I></P><P CLASS=SIGN1 ALIGN=\"CENTER\">Kristian Jensen</P><P CLASS=SIGN2 ALIGN=\"RIGHT\">/ Kaj-Henrik Ludolph</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/01/2008"
        },
        {
            "displayName": "Accession",
            "displayValue": "B20070159105"
        },
        {
            "displayName": "Entydig dokumentidentifikation",
            "displayValue": "AN006504"
        },
        {
            "displayName": "Dato for førstegangsindlæggelse",
            "displayValue": "11/01/2008"
        },
        {
            "displayName": "Dato for indlæggelse",
            "displayValue": "11/01/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1591"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "13/12/2007"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr. 2007-712-0005"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}