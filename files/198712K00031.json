{
    "id": 113170,
    "title": "1987 LSF 31   FORSLAG TIL LOV OM FORLÆNGELSE AF OVERENSKOMST MELLEM STATSVIRKSOMHEDEN   BORNHOLMSTRAFIKKEN OG SØMÆNDENES FORBUND I DANMARK ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 31",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 31 </P>  \r\n\r\n<P></P>  \r\n\r\n<P>Forslag til Lov om forlængelse af overenskomst mellem statsvirksomheden  \r\n\r\n Bornholmstrafikken og Sømændenes Forbund i Danmark </P>  \r\n\r\n<P></P>  \r\n\r\n<P>Fremsat af arbejdsministeren (Henning Dyremose) </P>  \r\n\r\n<P></P>  \r\n\r\n<P>den 14. oktober 1987 </P>  \r\n\r\n<P></P>  \r\n\r\n<P>Vedtaget ved tredjebehandling den 15. oktober 1987 </P>  \r\n\r\n<P></P>  \r\n\r\n<P><a href=\"document.aspx?accn=A19870065730\"> LOV nr 657 af 15/10/1987</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Den kollektive overenskomst mellem statsvirksomheden </P>  \r\n\r\n<P>Bornholmstrafikken og Sømændenes Forbund i Danmark, der er opsagt </P>  \r\n\r\n<P>til den 1. juli 1987, forlænges med de ændringer og på de vilkår, </P>  \r\n\r\n<P>der fremgår af det mæglingsforslag af 24. september 1987, som er </P>  \r\n\r\n<P>aftrykt som bilag. </P>  \r\n\r\n<P>Stk. 2. Overenskomsten forlænges til den 1. juli 1991. De i </P>  \r\n\r\n<P>overenskomsten indeholdte satser forlænges dog til den 1. juli </P>  \r\n\r\n<P>1989. </P>  \r\n\r\n<P>§ 2. For den periode, hvormed overenskomsten forlænges, forlænges </P>  \r\n\r\n<P>også den til overenskomstforholdet knyttede fredspligt. </P>  \r\n\r\n<P>§ 3. Spørgsmål om overtrædelse og fortolkning af den overenskomst, </P>  \r\n\r\n<P>der er forlænget ved denne lov, afgøres efter de sædvanlige </P>  \r\n\r\n<P>fagretlige regler for området. </P>  \r\n\r\n<P>§ 4. Lovforslaget kan stadfæstes straks efter vedtagelsen. </P>  \r\n\r\n<P>§ 5. Loven træder i kraft den 16. oktober 1987 ved døgnets </P>  \r\n\r\n<P>begyndelse. </P>  \r\n\r\n<P>Bilag </P>  \r\n\r\n<P>Mæglingsforslag fra forligsmanden 24. september 1987 </P>  \r\n\r\n<P>Den indtil 1. juli 1987 gældende overenskomst mellem </P>  \r\n\r\n<P>statsvirksomheden Bornholmstrafikken og Sømændenes Forbund i </P>  \r\n\r\n<P>Danmark fornys på følgende vilkår: </P>  \r\n\r\n<P>Ad § 1 F: </P>  \r\n\r\n<P>Som nye afsnit 3 og 4 tilføjes: </P>  \r\n\r\n<P>&#187;Ved indsættelse af ekstra dagture på Københavnsruten, dvs. ture, der  \r\n\r\n</P>  \r\n\r\n<P>ikke er indeholdt i den til enhver tid gældende sommer- eller </P>  \r\n\r\n<P>vinterfartplan, ydes som kompensation for ændring af frihed i havn </P>  \r\n\r\n<P>til frihed i søen, en halv fridag for hver udført ekstratur </P>  \r\n\r\n<P>(rundrejse eller enkeltrejse). </P>  \r\n\r\n<P>I tilfælde af, at der i de nuværende færger ansættes 3 </P>  \r\n\r\n<P>dæksbesætninger, bortfalder bestemmelsen i afsnit 3&#171;. </P>  \r\n\r\n<P>Ad § 2 A: </P>  \r\n\r\n<P>Grundhyren for bådsmænd og matroser over 18 år forhøjes pr. 1. marts </P>  \r\n\r\n<P>1987 med 677 kr. og pr. 1. marts 1988 med 663 kr. Lønnen for </P>  \r\n\r\n<P>ubefarne matroser over 18 år forhøjes med 577 kr. og personer </P>  \r\n\r\n<P>under 18 år forhøjes med halvdelen, alle fra samme datoer. </P>  \r\n\r\n<P>Tillæg for afsavn og forskudt arbejde forhøjes for bådsmænd og </P>  \r\n\r\n<P>matroser med 100 kr. pr. 1. marts 1987 og med yderligere 100 kr. </P>  \r\n\r\n<P>pr. 1. marts 1988. </P>  \r\n\r\n<P>Sidste afsnit i § 2 A udgår. </P>  \r\n\r\n<P>Ad § 2 B: </P>  \r\n\r\n<P>Fra 1. marts 1987 gives anciennitetstillæg på 831 kr. for bådsmænd og </P>  \r\n\r\n<P>matroser, der har 14 års tjeneste i rederiet. Pr. 1. marts 1988 </P>  \r\n\r\n<P>udgør tillægget 902 kr. </P>  \r\n\r\n<P>Alle hidtil gældende anciennitetstillæg forhøjes med 10 pct. pr. 1. </P>  \r\n\r\n<P>marts 1987 og med yderligere 10 pct. pr. 1. marts 1988. </P>  \r\n\r\n<P>Ad § 3: </P>  \r\n\r\n<P>Beklædningstildeling drøftes lokalt med henblik på at vurdere evt. </P>  \r\n\r\n<P>indførelse af pointsystemet, der skal være udgiftsneutralt, og som </P>  \r\n\r\n<P>sikrer uniformsmæssig korrekt påklædning. </P>  \r\n\r\n<P>Ad § 4: </P>  \r\n\r\n<P>Fra 1. september 1988 nedsættes arbejdstiden til 159 timer og fra 1. </P>  \r\n\r\n<P>september 1990 til 154,5 timer. </P>  \r\n\r\n<P>Ved arbejde efter § 4 F gives arbejdstidsnedsættelsen om fredagen. </P>  \r\n\r\n<P>Matroser og bådsmænd får 9 månedlige fridøgn, der kan gives som hele </P>  \r\n\r\n<P>eller efterfølgende halve fridøgn. </P>  \r\n\r\n<P>Sådanne fridøgn optjenes ikke under ferie, afspadsering og sygdom. </P>  \r\n\r\n<P>Ved fridøgn forstås tidsrummet fra tjenestens ophør og efterfølgende </P>  \r\n\r\n<P>24 timer. </P>  \r\n\r\n<P>Fridøgn skal dog være af mindst 36 timers varighed ved afvikling af </P>  \r\n\r\n<P>enkelte fridøgn. Ved afvikling af flere sammenhængende fridøgn </P>  \r\n\r\n<P>skal det første fridøgn have en varighed af mindst 36 timer og </P>  \r\n\r\n<P>efterfølgende halve/hele fridøgn mindst 12/24 timer. Eventuel </P>  \r\n\r\n<P>tjeneste på sådanne planlagte fridøgn erstattes med anden </P>  \r\n\r\n<P>tilsvarende frihed. </P>  \r\n\r\n<P>Ad § 5: </P>  \r\n\r\n<P>I § 5 B ændres 4 hhv. 6 overtimer til 3,98 hhv. 5,85 fra 1. september </P>  \r\n\r\n<P>1988 og til 3,86 hhv. 5,67 fra 1. september 1990. </P>  \r\n\r\n<P>I § 5 C ændres 1/162 1/2 med virkning fra 1. september 1988 og 1. </P>  \r\n\r\n<P>september 1990 til henholdsvis 1/158 1/2 og 1/154. </P>  \r\n\r\n<P>Ad § 8: </P>  \r\n\r\n<P>&#187;1985&#171; ændres til &#187;1987&#171; og &#187;1987&#171; ændres  \r\n\r\n til &#187;1991&#171;. </P>  \r\n\r\n<P>Der er aftalt midtvejsforhandlinger i 1989, som alene vil omfatte de </P>  \r\n\r\n<P>i overenskomsten indeholdte satser. </P>  \r\n\r\n<P>Midtvejsforhandlingerne indebærer alene konfliktret på satserne. </P>  \r\n\r\n<P>Andet: </P>  \r\n\r\n<P>- Der optages drøftelser om evt. uddannelse af skibsassistenter ved </P>  \r\n\r\n<P>Bornholmstrafikken, når DSB's uddannelsesmodel for sådanne kendes. </P>  \r\n\r\n<P>Uddannelse af skibsassistenter medfører ikke automatisk pligt til at </P>  \r\n\r\n<P>anvende sådanne i rederiets skibe. </P>  \r\n\r\n<P>- Nuværende bestemmelser om kursusdeltagelse optages i protokollat. </P>  \r\n\r\n<P>- Bornholmstrafikken vil tilstræbe, at vedligeholdelsesarbejder, der </P>  \r\n\r\n<P>ligger inden for matrosernes arbejdsområde, placeres på en sådan </P>  \r\n\r\n<P>måde i arbejdsplanen, at der opnås en højere opfyldelse af </P>  \r\n\r\n<P>månedsnormen for matroser samt </P>  \r\n\r\n<P>lade matrosernes ønske om at deltage i vedligeholdelsen af skibene </P>  \r\n\r\n<P>indgå i Bornholmstrafikkens beslutning om, hvem der skal udføre </P>  \r\n\r\n<P>denne. </P>  \r\n\r\n<P>De udstedte varsler om arbejdsstandsninger tages tilbage straks efter </P>  \r\n\r\n<P>mæglingsforslagets vedtagelse. </P>  \r\n\r\n<P>København, den 24. september 1987 </P>  \r\n\r\n<P>Per Lindegaard </P>  \r\n\r\n<P>I henhold til § 4, stk. 4, i lov om mægling i arbejdsstridigheder, </P>  \r\n\r\n<P>jf. lovbekendtgørelse nr. 559 af 21. december 1971, bestemmer </P>  \r\n\r\n<P>Forligsmanden, at varslede arbejdsstandsninger - i tilfælde af </P>  \r\n\r\n<P>mæglingsforslagets forkastelse - tidligst kan iværksættes på </P>  \r\n\r\n<P>tredjedagen efter den nedenfor nævnte dag for afgivelse af svar på </P>  \r\n\r\n<P>mæglingsforslaget. </P>  \r\n\r\n<P>Enhver afstemning om mæglingsforslaget skal foregå hemmeligt og </P>  \r\n\r\n<P>skriftligt, og der kan kun afgives rene ja- eller nej-stemmer. </P>  \r\n\r\n<P>Svaret vedrørende afstemningsresultatet må indeholde oplysninger om </P>  \r\n\r\n<P>antallet af afgivne ja- og nej-stemmer og med tilføjelse af det </P>  \r\n\r\n<P>samlede antal stemmeberettigede medlemmer. </P>  \r\n\r\n<P>Svaret på dette mæglingsforslag afgives tirsdag den 13. oktober 1987 </P>  \r\n\r\n<P>kl. 14.00 under adressen: Forligsinstitutionen, Skt. Annæ Plads 5 </P>  \r\n\r\n<P>A, 1250 København K. </P>  \r\n\r\n<P>København, den 24. september 1987 </P>  \r\n\r\n<P>Per Lindegaard </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>Statens forligsmand fremsatte den 24. september 1987 et </P>  \r\n\r\n<P>mæglingsforslag til fornyelse af den mellem statsvirksomheden </P>  \r\n\r\n<P>Bornholmstrafikken og Sømændenes Forbund i Danmark indgåede </P>  \r\n\r\n<P>overenskomst, der er opsagt til udløb den 1. juli 1987. </P>  \r\n\r\n<P>Samtidig med fremsættelsen af mæglingsforslaget udsatte forligsmanden </P>  \r\n\r\n<P>i henhold til forligsmandslovens § 4, stk. 4, de varslede </P>  \r\n\r\n<P>arbejdsstandsninger, således at disse i tilfælde af </P>  \r\n\r\n<P>mæglingsforslagets forkastelse kunne iværksættes på 3. dagen efter </P>  \r\n\r\n<P>afgivelse af svar på mæglingsforslaget. </P>  \r\n\r\n<P>Efter afstemningen om mæglingsforslaget, hvis resultat blev </P>  \r\n\r\n<P>offentliggjort i går, er forslaget blevet forkastet af </P>  \r\n\r\n<P>lønmodtagerne. Det vil sige, at de varslede arbejdsstandsninger </P>  \r\n\r\n<P>kan iværksættes fra fredag den 16. oktober 1987. </P>  \r\n\r\n<P>Indstilling af Bornholmstrafikken vil få uoverskuelige følger, idet </P>  \r\n\r\n<P>der ikke findes anvendelige alternative trafikforbindelser til </P>  \r\n\r\n<P>opretholdelse af gods- og persontransport. De varslede </P>  \r\n\r\n<P>arbejdsstandsninger vil således betyde, at en hel landsdel </P>  \r\n\r\n<P>afskæres trafikalt fra den øvrige del af landet. </P>  \r\n\r\n<P>På samme måde som i 1977, hvor Folketinget ved lov nr. 431 af 26. </P>  \r\n\r\n<P>august 1977 greb ind og afværgede en lignende konflikt, finder </P>  \r\n\r\n<P>regeringen det tvingende nødvendigt at forhindre, at konflikten </P>  \r\n\r\n<P>kommer til udbrud. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Forslaget omfatter den overenskomst mellem statsvirksomheden </P>  \r\n\r\n<P>Bornholmstrafikken og Sømændenes Forbund i Danmark, der er opsagt </P>  \r\n\r\n<P>til udløb den 1. juli 1987, og som er forhandlet i </P>  \r\n\r\n<P>Forligsinstitutionen. </P>  \r\n\r\n<P>Forslaget går i overensstemmelse med mæglingsforslaget ud på en </P>  \r\n\r\n<P>forlængelse af overenskomsten for en 4-årig periode, idet de i </P>  \r\n\r\n<P>overenskomsten indeholdte satser dog forlænges for en 2-årig </P>  \r\n\r\n<P>periode. </P>  \r\n\r\n<P>Forslaget indebærer, at forlængelsen sker med de ændringer og på de </P>  \r\n\r\n<P>vilkår, der er indeholdt i mæglingsforslaget. </P>  \r\n\r\n<P>Til § 2 </P>  \r\n\r\n<P>Forslaget indebærer, at der i den periode, hvormed overenskomsten </P>  \r\n\r\n<P>forlænges, er samme adgang - hverken videre eller snævrere - til </P>  \r\n\r\n<P>at iværksætte arbejdsstandsning, som hvis der havde været tale om </P>  \r\n\r\n<P>en overenskomst, der var fornyet på normal måde. </P>  \r\n\r\n<P>Til § 3 </P>  \r\n\r\n<P>Forslaget svarer til tilsvarende bestemmelser i tidligere love om </P>  \r\n\r\n<P>forlængelse af overenskomster og indebærer, at spørgsmål om </P>  \r\n\r\n<P>overtrædelse eller fortolkning af den forlængede overenskomst </P>  \r\n\r\n<P>afgøres ved mægling, faglig voldgift eller af Arbejdsretten efter </P>  \r\n\r\n<P>de regler, der gælder på området. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/10/1988"
        },
        {
            "displayName": "Accession",
            "displayValue": "198712K00031"
        },
        {
            "displayName": "Entydig dokumentidentifikation",
            "displayValue": "CL004677"
        },
        {
            "displayName": "Dato for førstegangsindlæggelse",
            "displayValue": "13/10/1988"
        },
        {
            "displayName": "Dato for indlæggelse",
            "displayValue": "13/10/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "31"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}