{
    "id": 119386,
    "title": "PERSONBESKATNING 1985   AFSNIT PM - NEDSLAG FOR RENTE- OG PENSIONSINDTÆGTER. ",
    "documentTypeId": "1490",
    "isSagsforlobPeriodValid": true,
    "shortName": "STV nr 20011 af 01/01/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afsnit PM - Nedslag for rente- og  \r\n\r\n pensionsindtægter. </H1>  \r\n\r\n<P></P>  \r\n\r\n<P>I henhold til lovbekendtgørelse nr.521 af 22.sept. 1982 kan der </P>  \r\n\r\n<P>indrømmes fuldt skattepligtige personer, der den 1.januar 1984 var </P>  \r\n\r\n<P>fyldt 67 år, et nedslag i skatteansættelsen, når der i indkomsten </P>  \r\n\r\n<P>indgår rente- og pensionsindtægter m.v. </P>  \r\n\r\n<P>Begge ægtefæller kan som hidtil få nedslag i skatteansættelsen for </P>  \r\n\r\n<P>renteindtægter m.v. De indtægter, der berettiger til nedslag, </P>  \r\n\r\n<P>omfatter såvel pensionsydelser som renteindtægter. Ved </P>  \r\n\r\n<P>skatteberegningen anses nedslaget fortrinsvis for foretaget i </P>  \r\n\r\n<P>renteindtægten og dermed i formueindkomsten. Hvis nedslaget er </P>  \r\n\r\n<P>større end renteindtægten, anses den overskydende del af nedslaget </P>  \r\n\r\n<P>for foretaget i arbejdsindkomsten. </P>  \r\n\r\n<P>Nedslaget knytter sig til a) renter, b) løbende udbetalinger fra </P>  \r\n\r\n<P>renteforsikringer og c) løbende pensionsudbetalinger. </P>  \r\n\r\n<P>Nedslag for renteindtægter og udbetalinger for ATP beregnes </P>  \r\n\r\n<P>automatisk. For andre pensionsudbetalinger gives nedslag kun efter </P>  \r\n\r\n<P>begæring (på skema S 16) senest samtidig med indgivelsen af </P>  \r\n\r\n<P>selvangivelsen. Ligningsrådet har dog vedtaget, at </P>  \r\n\r\n<P>ligningsmyndigheden, hvor omstændighederne taler derfor, kan tage </P>  \r\n\r\n<P>hensyn til en begæring, der fremsættes senest 1 måned efter den </P>  \r\n\r\n<P>skattepligtiges modtagelse af årsopgørelsen for det pågældende </P>  \r\n\r\n<P>indkomstår. </P>  \r\n\r\n<P> <I>Tre grupper af indtægter </I> . </P>  \r\n\r\n<P>I lovens § 2 gives nærmere bestemmelse om, hvilke grupper af </P>  \r\n\r\n<P>indtægter, der berettiger til nedslag. </P>  \r\n\r\n<P>A. Den første gruppe er renteindtægter. Hertil medregnes ikke udbytte </P>  \r\n\r\n<P>af aktier og lignende værdipapirer (d.v.s. aktiecertifikater og </P>  \r\n\r\n<P>andelsbeviser). </P>  \r\n\r\n<P>Har den pågældende i løbet af indkomståret haft renteudgifter, fragår </P>  \r\n\r\n<P>disse i renteindtægterne, før der kan beregnes nedslag, og har </P>  \r\n\r\n<P>renteudgifterne været større end renteindtægterne, bliver der ikke </P>  \r\n\r\n<P>tale om nedslag for renteindtægter, men det overskydende beløb </P>  \r\n\r\n<P>formindsker ikke det nedslag, der kan blive tale om med hensyn til </P>  \r\n\r\n<P>udbetalingen fra renteforsikringer eller løbende </P>  \r\n\r\n<P>pensionsudbetalinger, jfr. B og C. </P>  \r\n\r\n<P>B. Den anden gruppe af indtægter, der berettiger til nedslag, er de </P>  \r\n\r\n<P>løbende udbetalinger fra renteforsikringer, f.eks. modtagen </P>  \r\n\r\n<P>livrente, overlevelsesrente, invaliderente, pensionsforsikring, </P>  \r\n\r\n<P>hvortil der ikke er ydet bidrag af tidligere arbejdsgivere. </P>  \r\n\r\n<P>Nedslag gives også for den indkomstskattepligtige del af de </P>  \r\n\r\n<P>udbetalinger, som i henhold PL § 50 kun skal beskattes med 70 pct. </P>  \r\n\r\n<P>af udbetalingen. </P>  \r\n\r\n<P>Nedslag er udelukket for de forsikringer, hvortil staten yder </P>  \r\n\r\n<P>indekstillæg i henhold til bestemmelserne i loven om </P>  \r\n\r\n<P>pristalsreguleret alderdomsforsikring og alderdomsopsparing. </P>  \r\n\r\n<P>C. Den tredie gruppe indtægter, der giver adgang til nedslag, er </P>  \r\n\r\n<P>løbende pensionsudbetalinger samt visse understøttelser, hvilket </P>  \r\n\r\n<P>omfatter: </P>  \r\n\r\n<P>1) løbende ydelser fra pensionskasser, </P>  \r\n\r\n<P>2) løbende ydelser fra den pågældendes tidligere arbejdsgiver, </P>  \r\n\r\n<P>3) løbende udbetalinger fra renteforsikringer, hvortil den tidligere </P>  \r\n\r\n<P>arbejdsgiver har betalt præmier helt eller delvis, </P>  \r\n\r\n<P>4) visse understøttelser, nemlig dels direkte fra den skattepligtiges </P>  \r\n\r\n<P>tidligere arbejdsgiver, dels fra hjælpe- og understøttelsesfonds, </P>  \r\n\r\n<P>pensionsreguleringsfonds og lignende institutioner, hvortil den </P>  \r\n\r\n<P>tidligere arbejdsgiver har ydet bidrag. For understøttelsernes </P>  \r\n\r\n<P>vedkommende er det ikke en betingelse for nedslaget, at der er </P>  \r\n\r\n<P>tale om en løbende ydelse. </P>  \r\n\r\n<P>5) udbetalinger fra ATP. </P>  \r\n\r\n<P>Ydelser i medfør af en aftægts- eller forsørgelseskontrakt berettiger </P>  \r\n\r\n<P>ikke til nedslag, lsr. 1973.88. </P>  \r\n\r\n<P> <I>Ikke pristalsregulerede ydelser </I> . </P>  \r\n\r\n<P>Loven fastsætter visse betingelser med hensyn til </P>  \r\n\r\n<P>pensionsudbetalinger m.v. For det første indrømmes der ikke </P>  \r\n\r\n<P>nedslag for pensionsudbetalinger, der giver ret til regulering i </P>  \r\n\r\n<P>forhold til prisudviklingen, som f.eks. tjenestemandspensioner. </P>  \r\n\r\n<P>For det andet er det en betingelse, at det beløb, der kan give </P>  \r\n\r\n<P>anledning til nedslag, medregnes ved opgørelsen af den </P>  \r\n\r\n<P>skattepligtige almindelige indkomst. Har den pågældende således i </P>  \r\n\r\n<P>forbindelse med sin fratræden modtaget et beløb fra </P>  \r\n\r\n<P>arbejdsgiveren, der skal beskattes som særlig indkomst efter LOSI </P>  \r\n\r\n<P>§ 2, stk.1, nr.9 og 10, kan der ikke blive tale om nedslag. </P>  \r\n\r\n<P> <I>Ikke overstige tidligere års ydelser - bortset fra bonus </I> . </P>  \r\n\r\n<P>Der gælder herudover en særlig maksimering, idet det er en betingelse </P>  \r\n\r\n<P>for nedslag, at det godtgøres, at de i indkomstårets løb modtagne </P>  \r\n\r\n<P>ydelser tilsammen ikke overstiger, hvad den skattepligtige i alt </P>  \r\n\r\n<P>har modtaget af tilsvarende årlige ydelser i noget af de </P>  \r\n\r\n<P>forudgående 5 indkomstår, eller, hvis han ikke har modtaget </P>  \r\n\r\n<P>ydelserne så længe, i noget indkomstår, efter at udbetalingerne er </P>  \r\n\r\n<P>påbegyndt. </P>  \r\n\r\n<P>Maksimeringen modificeres på et enkelt punkt, idet man ved afgørelsen </P>  \r\n\r\n<P>af, om en pensionsudbetaling i et indkomstår er forøget i forhold </P>  \r\n\r\n<P>til tidligere år, ser bort fra forøgelser, der skyldes </P>  \r\n\r\n<P>udbetalinger af bonus, hvad enten udbetalingen sker særskilt eller </P>  \r\n\r\n<P>i form af en forhøjelse af de løbende ydelser. </P>  \r\n\r\n<P>De skete forhøjelser af pensionsydelserne fra ATP skyldes en sådan </P>  \r\n\r\n<P>bonusordning, som ikke er til hinder for, at renteindtægtsnedslag </P>  \r\n\r\n<P>indrømmes. </P>  \r\n\r\n<P>Ved en aktuarmæssig opgørelse af De Danske Provinsbankers </P>  \r\n\r\n<P>pensionskasses forpligtelser fremkom et overskud, som på grundlag </P>  \r\n\r\n<P>af ændringer i kassens vedtægter delvis var anvendt til forhøjelse </P>  \r\n\r\n<P>af de aktuelle pensionsudbetalinger fra kassen. Disse forhøjelser </P>  \r\n\r\n<P>blev sidestillet med udbetaling af bonus fra en renteforsikring. </P>  \r\n\r\n<P>Forhøjelse af ydelserne er ligeledes blevet anset som bonus i </P>  \r\n\r\n<P>følgende tilfælde: 1. Pensionskassen i Dansk Esso, 2. </P>  \r\n\r\n<P>Pensionskassen for værkstedsfunktionærer i Jernindustrien i </P>  \r\n\r\n<P>Danmark, 3. Pensionskasser i Store Nordiske Telegraf-Selskab, 4. </P>  \r\n\r\n<P>Pensionskassen for funktionærer i A/S Th. Wessel &amp; Vett, Magasin </P>  \r\n\r\n<P>du Nord, med datterselskaber. 5. Berlingske pensionskasse, idet </P>  \r\n\r\n<P>det herved er forudsat, at pensionsforhøjelsen ikke for nogen dels </P>  \r\n\r\n<P>vedkommende hidrører fra tilskud fra arbejdsgiveren, og 6. Den </P>  \r\n\r\n<P>Almindelige danske Jordemoderforenings Hjælpe- og Studiefond, idet </P>  \r\n\r\n<P>det herved er forudsat, at ydelserne ikke for nogen dels </P>  \r\n\r\n<P>vedkommende hidrører fra tilskud fra den almindelige danske </P>  \r\n\r\n<P>Jordemoderforening. </P>  \r\n\r\n<P>Derimod er forhøjelse af ydelser fra pensionskassen hos D.F.D.S. ikke </P>  \r\n\r\n<P>anset som bonus, skd.37.137. </P>  \r\n\r\n<P>Med hensyn til pensionsudbetalinger gennem </P>  \r\n\r\n<P>Pensionsforsikringsanstalten foreligger det oplyst, at </P>  \r\n\r\n<P>bonustilskrivningen ophører, når en pension bliver virksom og </P>  \r\n\r\n<P>erstattes af et pensionisttillæg, der fastsættes for et år ad </P>  \r\n\r\n<P>gangen. Det er alene pensionisttillægget, der årligt reguleres. </P>  \r\n\r\n<P>Der kan indrømmes nedslag for sådanne pensionsudbetalinger. </P>  \r\n\r\n<P>Ved fusioner mellem Pensionsforsikringsanstalten og andre </P>  \r\n\r\n<P>pensionskasser inddrages pensionisterne under </P>  \r\n\r\n<P>Pensionsforsikringsanstaltens vilkår med hensyn til </P>  \r\n\r\n<P>udbetalingsterminer. Udbetaling i december udskydes herved </P>  \r\n\r\n<P>undertiden til den 1. januar næste år, hvorved der i fusionsåret </P>  \r\n\r\n<P>kun kommer 11 ydelser til udbetaling. Uanset at pensionen herefter </P>  \r\n\r\n<P>i de følgende 5 år ville være større end &#187;i noget af de </P>  \r\n\r\n<P>forudgående 5 år&#171;, kan der indrømmes nedslag. I særlige tilfælde,  \r\n\r\n</P>  \r\n\r\n<P>hvor overgangen medfører, at der udbetales 13 ydelser i </P>  \r\n\r\n<P>overgangsåret, bevares nedslagsretten for de følgende 5 år samt </P>  \r\n\r\n<P>for selve overgangsåret. Hvor overgangsåret omfatter 11 eller 13 </P>  \r\n\r\n<P>månedsydelser, må indtægten afpasses til 12 måneder, når de </P>  \r\n\r\n<P>følgende 5 år skal sammenlignes med overgangsåret. </P>  \r\n\r\n<P>Der kan ikke indrømmes nedslag for pensionsydelser fra </P>  \r\n\r\n<P>Bundesversicherungsanstalt fuer Angestellte, idet disse ydelser er </P>  \r\n\r\n<P>forhøjet inden for den i loven fastsatte 5 års periode. </P>  \r\n\r\n<P>Understøttelser fra Bogtrykfagets Aldersfond og sociale fond </P>  \r\n\r\n<P>berettiger til nedslag, hvis ydelserne ikke overstiger, hvad de </P>  \r\n\r\n<P>pågældende har modtaget af tilsvarende ydelser inden for de sidste </P>  \r\n\r\n<P>5 år, medens understøttelser fra Typografforbundets hjælpekasse </P>  \r\n\r\n<P>ikke berettiger til nedslag, SD cirk. nr. 343 af 28. dec. 1972. </P>  \r\n\r\n<P>Landsskatteretten har afsagt kendelse vedrørende </P>  \r\n\r\n<P>renteindtægtsnedslaget i et tilfælde, hvor en skatteyder dels </P>  \r\n\r\n<P>oppebar en pristalsreguleret pension fra sin tidligere </P>  \r\n\r\n<P>arbejdsgiver, dels en ikke pristalsreguleret pensionsydelse fra en </P>  \r\n\r\n<P>med Statsanstalten tegnet pensionsforsikring, hvortil den </P>  \r\n\r\n<P>tidligere arbejdsgiver havde bidraget med betaling af en del af </P>  \r\n\r\n<P>præmien. Landsskatteretten fandt, at lovbestemmelsens ord </P>  \r\n\r\n<P>&#187;modtagne ydelser tilsammen&#171; mest naturligt måtte forstås som  \r\n\r\n</P>  \r\n\r\n<P>sigtende til nedslagsberettigende ydelser tilsammen, hvorfor der </P>  \r\n\r\n<P>ikke i dette tilfælde kunne nægtes nedslag for pensionsydelsen </P>  \r\n\r\n<P>udbetalt gennem Statsanstalten, idet denne ydelse ikke havde været </P>  \r\n\r\n<P>underkastet ændringer, lsr. 1967.85. </P>  \r\n\r\n<P>Når den skattepligtige indkomst er negativ, og der således ikke for </P>  \r\n\r\n<P>det pågældende indkomstår opnås nogen skattemæssig fordel af </P>  \r\n\r\n<P>renteindtægtsnedslaget, kan det underskud, der kan fradrages i de </P>  \r\n\r\n<P>fem følgende indkomstår, ikke forhøjes med et til rentenedslaget </P>  \r\n\r\n<P>svarende beløb. </P>  \r\n\r\n<P> <I>Nedslagets beregning </I> . </P>  \r\n\r\n<P>Nedslaget efter disse bestemmelser andrager 30 pct. af summen af de 3 </P>  \r\n\r\n<P>grupper af indtægter. Nedslaget kan ikke overstige 3.500 kr., og </P>  \r\n\r\n<P>det beregnede nedslagsbeløb nedsættes med 50 kr. for hver 100 kr., </P>  \r\n\r\n<P>hvormed den skattepligtige indkomst før nedslaget overstiger </P>  \r\n\r\n<P>64.000 kr., d.v.s., at nedslag helt bortfalder, når den </P>  \r\n\r\n<P>skattepligtige indkomst andrager 71.000 kr. og derover. </P>  \r\n\r\n<P>Nedsættelse af nedslaget beregnes alene på grundlag af skatteyderens </P>  \r\n\r\n<P>egen skattepligtige indkomst uden hensyn til en eventuel </P>  \r\n\r\n<P>ægtefælles indkomst. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19852P00013"
        },
        {
            "displayName": "Entydig dokumentidentifikation",
            "displayValue": "AN008344"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}