{
    "id": 119965,
    "title": "PERSONBESKATNING 1997   AFSNIT AJ - SKATTEMYNDIGHEDERNES ORGANISATION OG OPGAVER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20007 af 01/01/1997",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P><A HREF=\"#AA.J.1\">A.J.1 De lokale skattemyndigheder </A> </P>  \r\n\r\n<UL>  \r\n\r\n<LI><A HREF=\"#AA.J.1.1\">A.J.1.1 Kommunalbestyrelsen </A> <BR>  \r\n\r\n<LI><A HREF=\"#AA.J.1.2\">A.J.1.2 Den kommunale skattemyndighed </A> <BR>  \r\n\r\n<LI><A HREF=\"#AA.J.1.3\">A.J.1.3 Skatteankenævnene </A> <BR>  \r\n\r\n</UL>  \r\n\r\n<P><A HREF=\"#AA.J.2\">A.J.2 De statslige skattemyndigheder mv. </A> </P>  \r\n\r\n<UL>  \r\n\r\n<LI><A HREF=\"#AA.J.2.1\">A.J.2.1 Skatteministeriet Departementet </A> <BR>  \r\n\r\n<LI><A HREF=\"#AA.J.2.2\">A.J.2.2 Told- og Skattestyrelsen </A> <BR>  \r\n\r\n<LI><A HREF=\"#AA.J.2.3\">A.J.2.3 Told- og skatteregionerne </A> <BR>  \r\n\r\n<LI><A HREF=\"#AA.J.2.4\">A.J.2.4 Ligningsrådet </A> <BR>  \r\n\r\n<LI><A HREF=\"#AA.J.2.5\">A.J.2.5 Landsskatteretten </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<center>\r\n\r\n<H1 CLASS=TITLE ALIGN=CENTER>Afsnit AJ - Skattemyndighedernes organisation og  \r\n\r\n opgaver </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<A NAME=\"AA.J.1\"></A>\r\n\r\n<DIV CLASS=REFPUNKT ID=\"AA.J.1\">  \r\n\r\n<P>A.J.1 De lokale skattemyndigheder <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.1.1\"></A>\r\n\r\n<DIV CLASS=REFPUNKT ID=\"AA.J.1.1\">  \r\n\r\n<P>A.J.1.1 Kommunalbestyrelsen <BR>  \r\n\r\n</P>  \r\n\r\n<P>Efter SSL § 1, stk. 1, er kommunalbestyrelsen ansvarlig for, at der hvert  \r\n\r\n år udarbejdes en kommunal ligningsplan, og at planen følges. Udkast til  \r\n\r\n planen udarbejdes af den kommunale skatteforvaltning, hvorefter vedtagelsen  \r\n\r\n sker på et møde i kommunalbestyrelsen. Ligningsplanen skal på grund af  \r\n\r\n planens politiske/økonomiske indhold og for ikke at skade kommunens  \r\n\r\n forestående dispositioner som udgangspunkt behandles af kommunalbestyrelsen  \r\n\r\n for lukkede døre. Dette gælder ubetinget for så vidt angår planens lignings-  \r\n\r\n og kontroloplysninger. </P>  \r\n\r\n<P>*Kommunalbestyrelsens enkelte medlemmer er derfor efterfølgende afskåret  \r\n\r\n fra at referere oplysninger fra planen, som er omfattet af tavshedspligten,  \r\n\r\n jf. forvaltningslovens § 27, stk. 1, nr. 4 om gennemførelse af offentlig  \r\n\r\n kontrol-, regulerings- eller planlægningsvirksomhed.* </P>  \r\n\r\n<P>Behandlingen af den del af ligningsplanen, der vedrører den kommunale  \r\n\r\n skatteforvaltnings funktioner, kan derimod foregå for åbne døre. </P>  \r\n\r\n<P>Kommunalbestyrelsen kan ikke delegere vedtagelsen af planen til fx  \r\n\r\n økono-miudvalget. </P>  \r\n\r\n<P>Efter bemærkningerne til SSL kan kommunalbestyrelsen sende ligningsplanen  \r\n\r\n til udtalelse hos det kommunale skatteankenævn. En egentlig pligt hertil  \r\n\r\n findes imidlertid ikke i loven. </P>  \r\n\r\n<P>Ligningsplanen skal udarbejdes efter de overordnede retningslinier, der  \r\n\r\n opstilles af Ligningsrådet og Told- og Skattestyrelsen, jf. SSL §§ 13 og 18.  \r\n\r\n</P>  \r\n\r\n<P>Opnår kommunen ikke det forventede resultat, kan Ligningsrådet give  \r\n\r\n kommunen en henstilling, som eventuelt kan følges op af bindende direktiver  \r\n\r\n for ligningsarbejdet, jf. SSL § 18, stk. 3. Tilsynet med overholdelse af  \r\n\r\n ligningsplanen er på samme måde som det øvrige tilsyn med den kommunale  \r\n\r\n ligningsaktivitet henlagt til told- og skatteregionerne. For København og  \r\n\r\n Frederiksberg Kommuner varetages de regionale opgaver i forbindelse med den  \r\n\r\n kommunale ligningsplan dog af TSS. </P>  \r\n\r\n<P>Kommunalbestyrelsen skal endvidere efter SSL § 1, stk. 2, udpege en person  \r\n\r\n ansat i kommunen, som skal have det øverste ansvar for den kommunale  \r\n\r\n skattemyndigheds ligningsarbejde, idet kommunalbestyrelsen ikke har  \r\n\r\n kompetence til at tage stilling til den kommunale skattemyndigheds konkrete  \r\n\r\n afgørelser. </P>  \r\n\r\n<P>SSL stiller ikke krav om en bestemt embedsmand, fx kommunens skattechef.  \r\n\r\n Det skyldes hensynet til de muligheder, som kommunalbestyrelsen har efter den  \r\n\r\n kommunale styrelseslov for at etablere en kommunal enhedsforvaltning.  \r\n\r\n Kommunalbestyrelsen er således frit stillet med hensyn til at lade den  \r\n\r\n udpegede person beskæftige sig med andre kommunale opgaver end  \r\n\r\n ligningsarbejdet. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.1.2\"></A>\r\n\r\n<DIV CLASS=REFPUNKT ID=\"AA.J.1.2\">  \r\n\r\n<P>A.J.1.2 Den kommunale skattemyndighed <BR>  \r\n\r\n</P>  \r\n\r\n<P>SSL § 1, stk. 2, sidste pkt. indeholder en regel, hvorefter den kommunale  \r\n\r\n skattemyndighed (skatteadministrationen) tillægges en særlig kompetence til  \r\n\r\n at træffe afgørelse i skattesager. Loven indeholder imidlertid ingen regler  \r\n\r\n om ansvaret for det arbejde, der udføres i den kommunale  \r\n\r\n skatteadministration. </P>  \r\n\r\n<P>Det reelle ansvar for skatteadministrationens arbejde påhviler herefter i  \r\n\r\n overensstemmelse med den kommunale styrelseslovgivning den samlede  \r\n\r\n kommunalbestyrelse. </P>  \r\n\r\n<P>Det påhviler efter SSL § 2 den kommunale skattemyndighed at foretage  \r\n\r\n skatteansættelser af indkomst. Derudover er kompetencen henlagt til de  \r\n\r\n kommunale skattemyndigheder på gave- og boafgiftsområdet ved *efterprøvelse  \r\n\r\n af passivposter efter BAL § 13a, der ikke vedrører værdiansættelsen efter BAL  \r\n\r\n § 12 og ved beregning af passivposter efter KSL § 33 D i de tilfælde, hvor en  \r\n\r\n gave er indkomstskattepligtig efter SL § 4, stk. 1, litra c * </P>  \r\n\r\n<P>Den kommunale skattemyndigheds ligningskompetence er udtømmende op-regnet  \r\n\r\n i lovens § 2. </P>  \r\n\r\n<P>Den kommunale skattemyndigheds ansættelsesvirksomhed sker efter  \r\n\r\n forvaltningslovens sagsbehandlingsregler og de særlige sagsbehandlingsregler  \r\n\r\n i SSL. Sidstnævnte indebærer en skærpelse i forhold til forvaltningsloven.  \r\n\r\n<BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.1.3\"></A>\r\n\r\n<DIV CLASS=REFPUNKT ID=\"AA.J.1.3\">  \r\n\r\n<P>A.J.1.3 Skatteankenævnene <BR>  \r\n\r\n</P>  \r\n\r\n<P>Påklage af den kommunale skattemyndigheds afgørelser sker til kommunens  \r\n\r\n skatteankenævn.Klagen skal sendes direkte til skatteankenævnet inden 1 måned  \r\n\r\n fra modtagelsen af afgørelsen. Reglerne om nævnets sammensætning, udnævnelse  \r\n\r\n af medlemmer, beslutningsdygtighed mv. findes i SSL §§ 5-11 samt i  \r\n\r\n forretningsordenen for skatteankenævnet, jf. bek. nr. 528 af 17. jun. 1996.  \r\n\r\n</P>  \r\n\r\n<P>Medlemsskab af skatteankenævnet anses som et borgerligt ombud. </P>  \r\n\r\n<P>Det påhviler efter SSL § 11, stk. 1, den kommunale skattemyndighed at yde  \r\n\r\n sekretariatsbistand til skatteankenævnene. Sekretariatsbistanden består  \r\n\r\n typisk i udarbejdelse af sagsfremstilling, jf. SSL § 21, stk. 3, og  \r\n\r\n udarbejdelse af forslag til skatteankenævnets afgørelse, jf.  \r\n\r\n forretningsordenen for skatteankenævnet, § 11, stk. 5. Forretningsordenens §  \r\n\r\n 11 indeholder i forhold til SSL en præcisering af de krav som  \r\n\r\n sagsfremstillingen skal opfylde. </P>  \r\n\r\n<P>Om sagsbehandlingen ved skatteankenævnene henvises i øvrigt til  \r\n\r\n bestemmelserne i forretningsordenen. Det forhold, at skatteankenævnet tager  \r\n\r\n stilling til et forslag til sagens afgørelse, samtidig med at nævnet tager  \r\n\r\n stilling til sagsfremstillingen, er ikke ensbetydende med, at nævnet har  \r\n\r\n taget endelig stilling til klagen. Nævnets afgørelse træffes først, når  \r\n\r\n klager har haft lejlighed til at udtale sig, jf. SSL § 21, stk. 3. Nævnets  \r\n\r\n forhåndstilkendegivelse om klagens afgørelse på det foreliggende grundlag er  \r\n\r\n klagerens udgangspunkt ved mødet med nævnet. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2\"></A>\r\n\r\n<DIV CLASS=REFPUNKT ID=\"AA.J.2\">  \r\n\r\n<P>A.J.2 De statslige skattemyndigheder mv. <BR>  \r\n\r\n</P>  \r\n\r\n<P>Skatteministeriet betår af Departementet, Told- og Skattestyrelsen, told-  \r\n\r\n og skatteregionerne, Ligningsrådet og Landsskatteretten. De sidste fire  \r\n\r\n myndigheder udgør de statslige skattemyndigheder. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.1\"></A>\r\n\r\n<DIV CLASS=REFPUNKT ID=\"AA.J.2.1\">  \r\n\r\n<P>A.J.2.1 Skatteministeriet Departementet <BR>  \r\n\r\n</P>  \r\n\r\n<P>Medens Departementet i hovedsagen forestår det lovforberedende arbejde,  \r\n\r\n har TSS ansvaret for den løbende administration af regelgrundlaget på told-,  \r\n\r\n skatte- og afgiftsområdet. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.2\"></A>\r\n\r\n<DIV CLASS=REFPUNKT ID=\"AA.J.2.2\">  \r\n\r\n<P>A.J.2.2 Told- og Skattestyrelsen <BR>  \r\n\r\n</P>  \r\n\r\n<P>TSS's opgaver i forbindelse med skatteligningen fremgår af bestemmelserne  \r\n\r\n i SSL. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.3\"></A>\r\n\r\n<DIV CLASS=REFPUNKT ID=\"AA.J.2.3\">  \r\n\r\n<P>A.J.2.3 Told- og skatteregionerne <BR>  \r\n\r\n</P>  \r\n\r\n<P>Told- og skatteregionerne udgør den regionale statsforvaltning inden for  \r\n\r\n told-, skatte- og afgiftsområdet. Regionerne er som lokal statsadministration  \r\n\r\n underlagt det almindelige forvaltningsretlige underordnelsesforhold i  \r\n\r\n relation til styrelsen. Told- og Skattestyrelsen og de 29 told- og  \r\n\r\n skatteregioner er ikke &eacute;n og samme forvaltningsmyndighed. Hver region  \r\n\r\n er en selvstændig forvaltningsmyndighed. </P>  \r\n\r\n<P>Kommunernes skatteforvaltninger og skatteankenævnene er efter lovgivningen  \r\n\r\n principielt uafhængige. De er dog begge undergivet tilsyn fra de statslige  \r\n\r\n skattemyndigheder. </P>  \r\n\r\n<P>Dette tilsyn er nærmere fastlagt ved SSL. Efter SSL § 17, stk. 1, udøves  \r\n\r\n tilsynet med de lokale skattemyndigheder af Ligningsrådet sammen med </P>  \r\n\r\n<P>TSS. </P>  \r\n\r\n<P>Det nærmere indhold af tilsynsbeføjelsen fremgår af SSL §§ 12-14. Kernen i  \r\n\r\n tilsynet er, at de statslige skattemyndigheder skal sikre en ensartet og  \r\n\r\n korrekt ligning, jf. TfS 1996,484, TfS 1996,474, TfS 1996,459, TfS 1996,485.  \r\n\r\n I disse afgørelser havde Told- og Skattestyrelsen i sager om en stor mængde  \r\n\r\n projekter af meget ensartet karakter fremsat forslag til kommunerne om, at  \r\n\r\n det ville være hensigtsmæssigt, at der blev udpeget en ansvarlig  \r\n\r\n ligningsinteressentkommune for hvert enkelt projekt. Forslaget indeholdt ikke  \r\n\r\n anvisninger eller påbud, og en ugyldighedspåstand på grund af manglende  \r\n\r\n individuel sagsbehandling blev ikke taget til følge. </P>  \r\n\r\n<P>Tilsynsbeføjelsen opfyldes først og fremmest ved udsendelse af  \r\n\r\n ligningsplanen, som udsendes årligt i form af et cirkulære fra TSS samt  \r\n\r\n udsendelse af ligningsvejledningen og anvisninger godkendt af Ligningsrådet,  \r\n\r\n jf. SSL § 13. SSL § 14, stk. 4, giver told- og skatteregionerne kompetence  \r\n\r\n til at ændre de kommunale skatteforvaltningers afgørelser, fx hvis regionen  \r\n\r\n bliver opmærksom på tilsidesættelse af gældende skatteretlige eller  \r\n\r\n forvaltningsretlige regler. Beføjelsen bygger på de almindelige  \r\n\r\n forvaltningsretlige regler om forholdet mellem statslige og kommunale  \r\n\r\n myndigheder. Regionerne kan i forbindelse med udøvelsen af tilsynet indkræve  \r\n\r\n alle nødvendige oplysninger fra de kommunale skattemyndigheder, herunder  \r\n\r\n skatteankenævnene. </P>  \r\n\r\n<P>Told- og skatteregionerne har ikke samme beføjelse til at ændre afgørelser  \r\n\r\n truffet af skatteankenævnet. Regionerne kan heller ikke give direktiver for  \r\n\r\n udførelsen af skatteankenævnenes arbejde. Regionerne kan alene indberette  \r\n\r\n afgørelsen til TSS med henblik på en overvejelse af, om afgørelsen skal  \r\n\r\n forelægges Ligningsrådet til eventuel ændring. </P>  \r\n\r\n<P>Det er Ligningsrådets praksis, at rådet kun ændrer skatteankenævnenes  \r\n\r\n kendelser, hvis de er urigtige og rækker ud over den konkrete sag eller har  \r\n\r\n stor provenumæssig betydning. </P>  \r\n\r\n<P>Ligningsrådet har været meget tilbageholdende med at tilsidesætte  \r\n\r\n skatteankenævnenes afgørelser, idet rådet i modsat fald kommer til at fremstå  \r\n\r\n som en alternativ klageinstans i strid med intentionerne i  \r\n\r\n skattestyrelsesloven. Dette gælder naturligvis især i de tilfælde, hvor  \r\n\r\n skatteyderen kan påklage skatteankenævnets kendelse til Landsskatteretten.  \r\n\r\n<BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.4\"></A>\r\n\r\n<DIV CLASS=REFPUNKT ID=\"AA.J.2.4\">  \r\n\r\n<P>A.J.2.4 Ligningsrådet <BR>  \r\n\r\n</P>  \r\n\r\n<P>SSL § 17, stk. 2, fastsætter regler om Ligningsrådets sammensætning. </P>  \r\n\r\n<P>Ligningsrådets opgave er at fastsætte retningslinjer for TSS's  \r\n\r\n administration af lignings- og vurderingsområdet. Endvidere fører  \r\n\r\n Ligningsrådet tilsyn med ligningen, jf. SSL § 17, stk. 1, og rådet kan efter  \r\n\r\n § 18, stk. 3, give en kommune bindende direktiver for ligningsarbejdet.  \r\n\r\n Direktivet forudsætter en indstilling herom fra TSS, efter at det er  \r\n\r\n konstateret, at en kommune gentagne gange ikke har opnået de forventede  \r\n\r\n resultater af ligningsarbejdet. </P>  \r\n\r\n<P>Direktivet rettes direkte til kommunalbestyrelsen for den pågældende  \r\n\r\n kommune. Det kan således eksempelvis pålægges kommunen at lade  \r\n\r\n ligningsarbejdet udføre ved ekstern sagkyndig bistand. Endelig er </P>  \r\n\r\n<P>Ligningsrådet ved forskellige lovbestemmelser tillagt en række andre  \r\n\r\n opgaver og beføjelser. De særlige regler om skatteydernes adgang til at opnå  \r\n\r\n bindende forhåndsbesked ved Ligningsrådet er omtalt nærmere i afsnit A.K.8.  \r\n\r\n</P>  \r\n\r\n<P>Forretningsordenen for Ligningsrådet indeholder nærmere regler om rådets  \r\n\r\n sammensætning, tilforordnede, rådets afdelinger og udvalg, rådets  \r\n\r\n virksomhedsområde, rådets møder og afgørelser, protokol, genoptagelse,  \r\n\r\n delegation, repræsentation samt endelig bestemmelser om offentliggørelse af  \r\n\r\n rådets afgørelser. <BR>  \r\n\r\n</P>  \r\n\r\n</DIV>  \r\n\r\n<A NAME=\"AA.J.2.5\"></A>\r\n\r\n<DIV CLASS=REFPUNKT ID=\"AA.J.2.5\">  \r\n\r\n<P>A.J.2.5 Landsskatteretten <BR>  \r\n\r\n</P>  \r\n\r\n<P>Landsskatteretten er anden og sidste administrative klageinstans i  \r\n\r\n ligningssystemet. Landsskatterettens virksomhed er opregnet i SSL § 23, stk.  \r\n\r\n 1, nr. 1-6, der dog ikke er udtømmende. </P>  \r\n\r\n<P>SSL § 23, stk. *5*, indeholder en regel om, at den administrative rekurs  \r\n\r\n som udgangspunkt skal være udnyttet, for at Landsskatteretten kan behandle  \r\n\r\n sagen. </P>  \r\n\r\n<P>Landsskatterettens forretningsorden indeholder regler om  \r\n\r\n Landsskatterettens organisation, afvisning af klager, sagsforberedelsen,  \r\n\r\n rettens afgørelser, retsmøder, udfærdigelse af kendelser, tilbagekaldelse,  \r\n\r\n genoptagelsessager, repræsentation, klageafgifter samt offentliggørelse af  \r\n\r\n rettens afgørelser. </P>  \r\n\r\n<P>Både klager og skattemyndighederne har adgang til at få prøvet  \r\n\r\n Landsskatterettens afgørelse ved domstolene. Denne prøvelse sker efter SSL §  \r\n\r\n 33, stk. 1 ved landsretten som 1. instans. Sagen anlægges ved den landsret, i  \r\n\r\n hvis kreds den skattepligtige har hjemting ved sagens anlæg, jf. SSL §33,  \r\n\r\n stk. 2. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19972P00A10"
        },
        {
            "displayName": "Entydig dokumentidentifikation",
            "displayValue": "AN008923"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1997"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}