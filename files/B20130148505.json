{
    "id": 160546,
    "title": "Bekendtgørelse om frikommuneforsøg på beskæftigelses- og sygedagpengeområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 1485 af 16/12/2013",
    "documentHtml": "<div class=\"bjelke\">Den fulde tekst</div><p class=\"Titel2\">Bekendtgørelse om frikommuneforsøg på beskæftigelses- og sygedagpengeområdet</p>\r\n<p class=\"Indledning2\">I medfør af § 4 i lov om ansvaret for og styringen af den aktive beskæftigelsesindsats, jf. lovbekendtgørelse nr. 731 af 15. juni 2010, § 116 i lov om en aktiv beskæftigelsesindsats, jf. lovbekendtgørelse nr. 415 af 24. april 2013, § 80 i lov om sygedagpenge, jf. lovbekendtgørelse nr. 871 af 28. juni 2013, og efter aftale med Gladsaxe Kommune, Gentofte Kommune, Fredensborg Kommune, Fredericia Kommune, Odense Kommune, Odsherred Kommune, Vejle Kommune, Vesthimmerland Kommune og Viborg Kommune (frikommunerne), fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Forsøg med frikommuner</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1_Stk1\">§ 1.</span> Beskæftigelsesministeren har givet tilladelse til, at der gennemføres forsøg på beskæftigelsesområdet i følgende kommuner: Gladsaxe, Gentofte, Fredensborg, Fredericia, Odense, Odsherred, Vejle, Vesthimmerland og Viborg (frikommunerne).</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Organisering</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2_Stk1\">§ 2.</span> Beskæftigelsesministeren har givet tilladelse til, at der gennemføres forsøg, hvorefter frikommunerne er undtaget fra reglerne i lov om ansvaret for og styringen af den aktive beskæftigelsesindsats om, at en særskilt del af kommunens forvaltning alene udfører den kommunale beskæftigelsesindsats, herunder at beskæftigelsesindsatsen skal varetages i et jobcenter. Forsøget indebærer, at frikommunerne kan beslutte,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num1\">1)</span> at en anden enhed i kommunen end jobcenteret kan udføre opgaver og træffe afgørelser om beskæftigelsesindsatsen, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk1_Num2\">2)</span> at jobcenteret kan udføre opgaver og træffe afgørelser, der ligger ud over de områder, der efter de gældende regler i lov om ansvaret for og styringen af den aktive beskæftigelsesindsats, jf. § 14, stk. 1, og § 15, skal varetages af jobcenteret.</p>\r\n<p class=\"Stk2\">\r\n   <span class=\"StkNr\" id=\"Par2_Stk2\">Stk. 2.</span> Forsøgstilladelsen indebærer en fravigelse af,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num1\">1)</span> § 14, stk. 1, og § 15, i lov om ansvaret for og styringen af den aktive beskæftigelsesindsats, hvorefter en særskilt del af kommunens forvaltning alene skal udføre den kommunale beskæftigelsesindsats, og beskæftigelsesindsatsen skal varetages i et jobcenter,</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num2\">2)</span> § 1 a i lov om en aktiv beskæftigelsesindsats, i det omfang en frikommune beslutter, at beskæftigelsesindsatsen efter lov om en aktiv beskæftigelsesindsats helt eller delvist skal varetages af en anden enhed i kommunen end jobcenteret, og</p>\r\n<p class=\"Liste1\">\r\n   <span class=\"Liste1Nr\" id=\"Par2_Stk2_Num3\">3)</span> kapitel 1 i bekendtgørelse om ansvaret for og styringen af den aktive beskæftigelsesindsats, i det omfang en frikommune beslutter, at beskæftigelsesindsatsen helt eller delvist skal varetages af en anden enhed i kommunen end jobcenteret.</p>\r\n<p class=\"Stk2\">\r\n   <span class=\"StkNr\" id=\"Par2_Stk3\">Stk. 3.</span> Frikommunen skal udarbejde beskæftigelsesplan og resultatrevision efter kapitel 3 i bekendtgørelse om ansvaret for og styringen af den aktive beskæftigelsesindsats, uanset om frikommunen har besluttet, at det er en anden enhed i kommunen end jobcenteret, der skal varetage beskæftigelsesindsatsen.</p>\r\n<p class=\"Stk2\">\r\n   <span class=\"StkNr\" id=\"Par2_Stk4\">Stk. 4.</span> Såfremt en frikommune beslutter, at en anden enhed i kommunen end jobcenteret skal udføre opgaver og træffe afgørelser om hele eller dele af beskæftigelsesindsatsen efter lov om en aktiv beskæftigelsesindsats, kan kommunens afgørelser indbringes for Ankestyrelsens Beskæftigelsesudvalg efter reglerne i § 128 i lov om en aktiv beskæftigelsesindsats.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Jobplaner</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3_Stk1\">§ 3.</span> Beskæftigelsesministeren har givet tilladelse til, at der gennemføres forsøg, hvorefter frikommunerne er undtaget fra reglerne i lov om en aktiv beskæftigelsesindsats om udarbejdelse af jobplaner for personer, der er omfattet § 2, nr. 1-4, i samme lov. Forsøget indebærer, at frikommunerne selv beslutter, om der skal udarbejdes planer for indsatsen for den ledige efter lov om en aktiv beskæftigelsesindsats, og hvilke oplysninger, der skal indgå i en eventuel plan.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Tilbud efter kapitel 10-12 i lov om en aktiv beskæftigelsesindsats skal som minimum afgives skriftligt, og det skal fremgå af sagen, om personen har accepteret tilbuddet.</p>\r\n<p class=\"Stk2\">\r\n   <span class=\"StkNr\" id=\"Par3_Stk3\">Stk. 3.</span> Forsøgstilladelsen indebærer en fravigelse af</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num1\">1)</span> kapitel 6 i lov om en aktiv beskæftigelsesindsats om udarbejdelse af jobplaner, og</p>\r\n<p class=\"Liste1\">\r\n   <span class=\"Liste1Nr\" id=\"Par3_Stk3_Num2\">2)</span> § 40 i bekendtgørelse om en aktiv beskæftigelsesindsats om udarbejdelse af og indhold i jobplaner.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Individuelt kontaktforløb</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4_Stk1\">§ 4.</span> Beskæftigelsesministeren har givet tilladelse til, at der gennemføres forsøg, hvorefter frikommunerne selv fastlægger rammerne for tilrettelæggelsen af tilmeldingen som jobsøgende for personer, der er omfattet af § 2, nr. 2, i lov om en aktiv beskæftigelsesindsats eller som er omfattet af § 2, nr. 3, i samme lov og er fyldt 30 år. Forsøget indebærer, at den første matchvurdering af personen, forudsat at personen vælger denne fremgangsmåde, kan ske digitalt via selvbetjening, uden at personen skal henvende sig personligt i jobcenteret på den første åbningsdag efter tilmeldingen.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Forsøgstilladelsen indebærer en fravigelse af:</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num1\">1)</span> § 11, stk. 3, i bekendtgørelse om en aktiv beskæftigelsesindsats, hvorefter personer, der har ansøgt om kontanthjælp efter lov om aktiv socialpolitik, ved tilmelding på Jobnet skal henvende sig personligt i jobcenteret på den første åbningsdag efter tilmeldingen med henblik på at få foretaget en matchvurdering, jf. bekendtgørelse om matchvurdering.</p>\r\n<p class=\"Liste1\">\r\n   <span class=\"Liste1Nr\" id=\"Par4_Stk2_Num2\">2)</span> § 6, stk. 5, i bekendtgørelse om matchvurdering, hvorefter matchvurderingen blandt andet for personer omfattet af lov om en aktiv beskæftigelsesindsats § 2, nr. 2 og 3, foretages ved første henvendelse med anmodning om hjælp.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Forsøget efter stk. 1 administreres og finansieres fuldt ud af frikommunen, der herved skal sikre, at der fortsat indberettes data om den aktive indsats i henhold til bekendtgørelse om det fælles datagrundlag og statistiske datavarehus for beskæftigelsesindsatsen.</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5_Stk1\">§ 5.</span> Beskæftigelsesministeren har givet tilladelse til, at der i frikommunerne gennemføres forsøg, hvorefter frikommunerne selv fastlægger rammerne for tilrettelæggelse af det individuelle kontaktforløb, som skal gennemføres efter § 15 i lov om en aktiv beskæftigelsesindsats for:</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num1\">1)</span> Personer, der er omfattet af § 2, nr. 1, 2 og 4, i lov om en aktiv beskæftigelsesindsats.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num2\">2)</span> Personer, der er omfattet af § 2, nr. 3, i lov om en aktiv beskæftigelsesindsats og</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk1_Num2_Lita\">a)</span> er fyldt 30 år, eller</p>\r\n<p class=\"Liste2\">\r\n   <span class=\"Liste2Nr\" id=\"Par5_Stk1_Num2_Litb\">b)</span> har været ledige i 3 måneder.</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk1_Num3\">3)</span> Personer, der er omfattet af § 2, nr. 12 og 13, i lov om en aktiv beskæftigelsesindsats og som har været ledige i 3 måneder.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Forsøget indebærer, at frikommunerne selv tilrettelægger indholdet af kontaktforløbet, kontaktform og hyppighed af kontakten mv.</p>\r\n<p class=\"Stk2\">\r\n   <span class=\"StkNr\" id=\"Par5_Stk3\">Stk. 3.</span> Forsøgstilladelsen indebærer en fravigelse af</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num1\">1)</span> § 16, stk. 1 og stk. 3-5, samt §§ 17-19, § 20, stk. 2, og § 20 a, i lov om en aktiv beskæftigelsesindsats, hvorefter der er fastlagt krav til det individuelle kontaktforløb, og</p>\r\n<p class=\"Liste1\">\r\n   <span class=\"Liste1Nr\" id=\"Par5_Stk3_Num2\">2)</span> §§ 31 og 33 og § 34, stk. 1, i bekendtgørelse om en aktiv beskæftigelsesindsats, hvorefter der fastlægges krav til den individuelle jobsamtales indhold samt regler for jobcenterets vurdering af, hvorvidt en person skal læse- og skrivetestes.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6_Stk1\">§ 6.</span> Beskæftigelsesministeren har givet tilladelse til, at der i frikommunerne gennemføres forsøg, hvorefter frikommunerne selv fastlægger rammerne for tilrettelæggelse af et individuelt kontaktforløb, som skal gennemføres efter § 73 a i lov om en aktiv beskæftigelsesindsats for personer, der er visiteret til fleksjob, og som modtager ledighedsydelse efter lov om aktiv socialpolitik. Forsøget indebærer, at frikommunerne selv tilrettelægger kontaktforløbet.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Forsøgstilladelsen indebærer en fravigelse af § 73 a, stk. 2, 4 og 5, i lov om en aktiv beskæftigelsesindsats, hvorefter der er fastlagt krav til det individuelle kontaktforløb.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7_Stk1\">§ 7.</span> Beskæftigelsesministeren har givet tilladelse til, at der gennemføres forsøg, hvorefter frikommunerne er undtaget fra reglerne i lov om ansvaret for og styringen af den aktive beskæftigelsesindsats om, at der skal være personligt fremmøde til mødet i rehabiliteringsteamet. Forsøget indebærer, at frikommunerne kan afholde virtuelle møder i rehabiliteringsteamet.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Forsøgstilladelsen indebærer en fravigelse af § 25 a, stk. 5, i lov om ansvaret for og styringen af den aktive beskæftigelsesindsats for så vidt angår bestemmelsens forudsætning om, at rehabiliteringsteamets medlemmer, borgeren og borgerens sagsbehandler, skal møde personligt frem til teamets møder.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Virtuelle møder efter stk. 1 administreres og finansieres fuldt ud af frikommunen.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Tilbud</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8_Stk1\">§ 8.</span> Beskæftigelsesministeren har givet tilladelse til, at der gennemføres forsøg, hvorefter frikommunerne er undtaget fra reglerne i lov om en aktiv beskæftigelsesindsats om, at tilbud til personer omfattet af § 2, nr. 1-3, i samme lov, skal have en sammenhængende varighed på mindst 2 uger. Forsøget indebærer, at der i frikommunerne ikke er varighedskrav til de enkelte tilbud.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Forsøgstilladelsen indebærer en fravigelse af § 84, stk. 2, og § 91 a, stk. 2, i lov om en aktiv beskæftigelsesindsats, hvorefter ret og pligt tilbud til henholdsvis dagpenge- og kontanthjælpsmodtagere skal have en sammenhængende varighed på mindst 2 uger.</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9_Stk1\">§ 9.</span> Beskæftigelsesministeren har givet tilladelse til, at der gennemføres forsøg, hvorefter frikommunerne er undtaget fra reglerne i lov om en aktiv beskæftigelsesindsats om, hvornår en person, der er omfattet at stk. 2, senest skal påbegynde et tilbud. Forsøget indebærer, at der i frikommunerne ikke er regler for, hvornår de omfattede personer senest skal påbegynde et tilbud.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Forsøget omfatter:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num1\">1)</span> Personer, der er omfattet af § 2, nr. 1 og 3, i lov om en aktiv beskæftigelsesindsats.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk2_Num2\">2)</span> Personer, der er omfattet af § 2, nr. 12, i lov om en aktiv beskæftigelsesindsats, som har været ledige i 3 måneder. Forsøget omfatter dog ikke allerede igangsatte tilbud.</p>\r\n<p class=\"Stk2\">\r\n   <span class=\"StkNr\" id=\"Par9_Stk3\">Stk. 3.</span> Uanset bestemmelsen i stk. 1 har personer, der er omfattet af lovens § 2, nr. 3, ret til læse-, skrive-, regne- eller ordblindekursus i henhold til lovens § 92, stk. 3.</p>\r\n<p class=\"Stk2\">\r\n   <span class=\"StkNr\" id=\"Par9_Stk4\">Stk. 4.</span> Uanset bestemmelsen i stk. 1 har personer, der er omfattet af lovens § 2, nr. 12, ret til læse-, skrive-, regne- eller ordblindekursus i henhold til lovens § 96 b, stk. 2.</p>\r\n<p class=\"Stk2\">\r\n   <span class=\"StkNr\" id=\"Par9_Stk5\">Stk. 5.</span> Forsøgstilladelsen indebærer en fravigelse af § 85, stk. 1, §§ 87-89, § 91 a, stk. 3, § 92, stk. 2, § 96, stk. 2 og 3, og § 96 b, stk. 1, i lov om en aktiv beskæftigelsesindsats, hvorefter:</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num1\">1)</span> Dagpengemodtagere under 30 år har ret og pligt til at påbegynde tilbud efter kapitel 10-12 i samme lov senest efter sammenlagt 13 ugers ledighed.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num2\">2)</span> Dagpengemodtagere, der er mellem 30 og 60 år, har ret og pligt til at påbegynde tilbud efter kapitel 10-12 i samme lov senest efter sammenlagt 9 måneders ledighed.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num3\">3)</span> Dagpengemodtagere, der er fyldt 60 år, har ret og pligt til at påbegynde tilbud efter kapitel 10-12 i samme lov senest efter sammenlagt 6 måneders ledighed.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num4\">4)</span> Dagpengemodtagere, der har afsluttet det første tilbud efter kapitel 10-12 i samme lov, har ret og pligt til at påbegynde et nyt tilbud, hver gang den pågældende har haft 6 måneders sammenlagt ledighed.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num5\">5)</span> Dagpengemodtagere, der har afsluttet det første tilbud efter de 6 måneders sammenlagte ledighed, har tillige ret til tilbud i resten af ledighedsperioden, hvis personen anmoder herom.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num6\">6)</span> Personer, som efter § 13 i lov om aktiv socialpolitik har haft en rimelig grund til ikke at udnytte deres arbejdsmuligheder, har ret og pligt til at påbegynde tilbud efter kapitel 17 i lov om en aktiv beskæftigelsesindsats senest 1 måned efter, at den rimelige grund er ophørt.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num7\">7)</span> Personer, der er omfattet af lovens § 2, nr. 3, senest efter en sammenhængende periode på 6 måneder med kontanthjælp fra første henvendelse til kommunen om hjælp har ret og pligt til at påbegynde tilbud efter kapitel 10-12.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num8\">8)</span> Personer, der er omfattet af lovens § 2, nr. 3, og har afsluttet det første tilbud efter § 92, stk. 2, har ret og pligt til at påbegynde et nyt tilbud, hver gang den pågældende har modtaget kontanthjælp i en sammenhængende periode på 12 måneder.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num9\">9)</span> Personer, der er omfattet af lovens § 2, nr. 3, og har afsluttet det første tilbud efter § 92, stk. 2, og endvidere har modtaget kontanthjælp i en sammenhængende periode på mindst 5 måneder siden afslutning af et tilbud efter lovens kapitel 17, senest efter 1 måned har ret og pligt til at påbegynde tilbud.</p>\r\n<p class=\"Liste1\">\r\n   <span class=\"Liste1Nr\" id=\"Par9_Stk5_Num10\">10)</span> Personer, som er omfattet af lovens § 2, nr. 12, har ret og pligt til at fortsætte kontinuerligt med tilbud efter lovens kapitel 10-12 efter udløbet af visitationsperioden og indtil de påbegynder ordinær uddannelse, og der må højst være 4 uger mellem tilbud.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10_Stk1\">§ 10.</span> Beskæftigelsesministeren har givet tilladelse til, at der gennemføres forsøg, hvorefter frikommunerne er undtaget fra reglerne i lov om en aktiv beskæftigelsesindsats om, at tilbud om vejledning og opkvalificering i visse perioder alene kan vare op til 6 uger for personer, der er omfattet af § 2, nr. 1 og 2, i samme lov. Forsøget indebærer, at frikommunerne kan give tilbud om vejledning og opkvalificering i mere end 6 uger i hele ledighedsperioden til disse personer.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Forsøgstilladelsen indebærer en fravigelse af §§ 34 og 35 i lov om en aktiv beskæftigelsesindsats, hvorefter vejledning og opkvalificering højst kan have en varighed på 6 uger</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num1\">1)</span> inden for de første 6 måneders sammenlagt ledighed for personer under 30 år, som er omfattet af § 2, nr. 1, i lov om en aktiv beskæftigelsesindsats og har en erhvervskompetencegivende uddannelse,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num2\">2)</span> inden for de første 9 måneders sammenlagt ledighed for personer mellem 30 og 60 år, som er omfattet af § 2, nr. 1, i lov om en aktiv beskæftigelsesindsats,</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num3\">3)</span> inden for de første 6 måneders sammenlagt ledighed for personer, som er fyldt 60 år og er omfattet af § 2, nr. 1, i lov om en aktiv beskæftigelsesindsats, og</p>\r\n<p class=\"Liste1\">\r\n   <span class=\"Liste1Nr\" id=\"Par10_Stk2_Num4\">4)</span> inden for den første sammenhængende periode på 9 måneder med kontanthjælp for personer, som er fyldt 30 år og er omfattet af § 2, nr. 2, i lov om en aktiv beskæftigelsesindsats.</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11_Stk1\">§ 11.</span> Beskæftigelsesministeren har givet tilladelse til, at der gennemføres forsøg, hvorefter frikommunerne kan give tilbud om vejledning og opkvalificering i henhold til lov om en aktiv beskæftigelsesindsats som særligt tilrettelagte forløb i en frivillig organisation.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Forsøgstilladelsen indebærer en fravigelse af § 32, stk. 1, nr. 2, i lov om en aktiv beskæftigelsesindsats, hvorefter tilbud om vejledning og opkvalificering kan bestå i uddannelser og kurser, der ikke er omfattet af bestemmelsen i § 32, stk. 1, nr. 1, samt særligt tilrettelagte projekter og uddannelsesforløb, herunder praktik under uddannelsesforløbet, danskundervisning og korte vejlednings- og afklaringsforløb.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Forsøg efter stk. 1 administreres af frikommunen, der ligeledes skal afholde eventuelle merudgifter som følge af forsøget.</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12_Stk1\">§ 12.</span> Beskæftigelsesministeren har givet tilladelse til, at der i frikommunerne gennemføres forsøg, hvorefter frikommunerne ved afgivelse af tilbud om virksomhedspraktik eller om ansættelse med løntilskud efter lov om en aktiv beskæftigelsesindsats til personer omfattet af lovens § 2, nr. 2 og 3, kan dispensere fra reglerne om tilbuddets varighed. Tilbud må dog ikke få permanent karakter.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Beskæftigelsesministeren har givet tilladelse til, at der i frikommunerne gennemføres forsøg, hvorefter frikommunerne kan udarbejde retningslinjer for kontrol med og registrering af fremmøde i tilbuddet. Frikommunerne skal fortsat dokumentere fremmøde i overensstemmelse med de krav, der gælder ved indhentelse af refusion og for hjemtagelse af refusion i øvrigt.</p>\r\n<p class=\"Stk2\">\r\n   <span class=\"StkNr\" id=\"Par12_Stk3\">Stk. 3.</span> Dispensation i henhold til stk. 1 og 2 omfatter alene tilbud givet hos kommunale arbejdsgivere inden for rengøring, kontor, pleje, grønne områder, snerydning samt køkken og kantine.</p>\r\n<p class=\"Stk2\">\r\n   <span class=\"StkNr\" id=\"Par12_Stk4\">Stk. 4.</span> Forsøgstilladelsen indebærer en fravigelse af § 44, stk. 1, nr. 3 og 4, og § 53, stk. 1, i lov om en aktiv beskæftigelsesindsats.</p>\r\n<p class=\"Paragraf\" id=\"P13\">\r\n   <span class=\"ParagrafNr\" id=\"Par13_Stk1\">§ 13.</span> Beskæftigelsesministeren har givet tilladelse til, at der i frikommunerne gennemføres forsøg, hvorefter frikommunerne kan give tilbud om virksomhedspraktik efter lov om en aktiv beskæftigelsesindsats i op til 13 uger for personer under 30 år, der er omfattet af § 2, nr. 1 og 2, i samme lov.</p>\r\n<p class=\"Stk2\">\r\n   <span class=\"StkNr\" id=\"Par13_Stk2\">Stk. 2.</span> Tilbud om virksomhedspraktik efter stk. 1 gives med henblik på at afdække eller optræne personens faglige, sociale eller sproglige kompetencer, samt at afklare beskæftigelsesmål.</p>\r\n<p class=\"Stk2\">\r\n   <span class=\"StkNr\" id=\"Par13_Stk3\">Stk. 3.</span> Forsøgstilladelsen indebærer en fravigelse af § 44, stk. 1, nr. 1 og 2, i lov om en aktiv beskæftigelsesindsats, hvorefter tilbud om virksomhedspraktik til personer omfattet af § 2, nr. 1 og 2, i lov om en aktiv beskæftigelsesindsats, kan have en varighed på op til 4 uger.</p>\r\n<p class=\"Paragraf\" id=\"P14\">\r\n   <span class=\"ParagrafNr\" id=\"Par14_Stk1\">§ 14.</span> Beskæftigelsesministeren har givet tilladelse til, at der i frikommunerne gennemføres forsøg, hvorefter frikommunerne kan give tilbud om virksomhedspraktik efter lov om en aktiv beskæftigelsesindsats i op til 13 uger, for personer, der er omfattet af § 2, nr. 1, i samme lov, hvis personen ikke har erhvervserfaring, har langvarig ledighed eller i øvrigt har vanskeligt ved at opnå beskæftigelse med løntilskud.</p>\r\n<p class=\"Stk2\">\r\n   <span class=\"StkNr\" id=\"Par14_Stk2\">Stk. 2.</span> Forsøgstilladelsen indebærer en fravigelse af § 44, stk. 1, nr. 1, i lov om en aktiv beskæftigelsesindsats, hvorefter tilbud om virksomhedspraktik til personer omfattet af § 2, nr. 1, i lov om en aktiv beskæftigelsesindsats, kan have en varighed på op til 4 uger.</p>\r\n<p class=\"Paragraf\" id=\"P15\">\r\n   <span class=\"ParagrafNr\" id=\"Par15_Stk1\">§ 15.</span> Beskæftigelsesministeren har givet tilladelse til, at der i frikommunerne gennemføres forsøg, hvorefter frikommunerne kan give tilbud om virksomhedspraktik efter lov om en aktiv beskæftigelsesindsats i en vækstvirksomhed i op til 26 uger, til personer der er omfattet af § 2, nr. 1, 2, 12 og 13, i samme lov. Ved en vækstvirksomhed forstås en virksomhed, som i kraft af sit idégrundlag og udviklingspotentiale vil kunne danne grundlag for nye jobs og vækstskabelse.</p>\r\n<p class=\"Stk2\">\r\n   <span class=\"StkNr\" id=\"Par15_Stk2\">Stk. 2.</span> Tilbud etableres med udgangspunkt i personens forhold, jf. lovens § 42, stk. 1 og 3.</p>\r\n<p class=\"Stk2\">\r\n   <span class=\"StkNr\" id=\"Par15_Stk3\">Stk. 3.</span> Forsøgstilladelsen indebærer en fravigelse af:</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk3_Num1\">1)</span> § 44, stk. 1, nr. 1 og 2, i lov om en aktiv beskæftigelsesindsats, hvorefter tilbud om virksomhedspraktik til personer omfattet af lovens § 2, nr. 1, 2 og 12, kan have en varighed på op til 4 uger.</p>\r\n<p class=\"Liste1\">\r\n   <span class=\"Liste1Nr\" id=\"Par15_Stk3_Num2\">2)</span> § 44, stk. 1, nr. 4, i lov om en aktiv beskæftigelsesindsats, hvorefter tilbud om virksomhedspraktik til personer omfattet af lovens § 2, nr. 13, kan have en varighed på op til 13 uger.</p>\r\n<p class=\"Stk2\">\r\n   <span class=\"StkNr\" id=\"Par15_Stk4\">Stk. 4.</span> Forsøg efter stk. 1 administreres af frikommunen, der ligeledes skal afholde eventuelle merudgifter som følge af forsøget.</p>\r\n<p class=\"Stk2\">\r\n   <span class=\"StkNr\" id=\"Par15_Stk5\">Stk. 5.</span> Forsørgelsesydelser til personer i virksomhedspraktik, som bevilges i henhold til stk. 1, indgår som støtte, der ydes efter de minimis-reglerne, jf. Europa-Kommissionens forordning nr. 1998/2006 om anvendelse af traktatens artikel 87 og 88.</p>\r\n<p class=\"Paragraf\" id=\"P16\">\r\n   <span class=\"ParagrafNr\" id=\"Par16_Stk1\">§ 16.</span> Beskæftigelsesministeren har givet tilladelse til, at der gennemføres forsøg, hvorefter frikommunerne uanset forholdet mellem antallet af ansatte uden løntilskud og antallet af ansatte med løntilskud samt personer i virksomhedspraktik kan give tilbud om virksomhedspraktik efter lov om en aktiv beskæftigelsesindsats til personer, der er omfattet af samme lovs § 2, nr. 3, hvor der er en særlig begrundelse for tilbuddet.</p>\r\n<p class=\"Stk2\">\r\n   <span class=\"StkNr\" id=\"Par16_Stk2\">Stk. 2.</span> Forsøgstilladelsen indebærer en fravigelse af § 48 i lov om en aktiv beskæftigelsesindsats om, at der skal være et rimeligt forhold mellem antallet af ansatte uden løntilskud og antallet af ansatte med løntilskud samt personer i virksomhedspraktik.</p>\r\n<p class=\"Paragraf\" id=\"P17\">\r\n   <span class=\"ParagrafNr\" id=\"Par17_Stk1\">§ 17.</span> Beskæftigelsesministeren har givet tilladelse til, at der gennemføres forsøg, hvorefter frikommunerne uanset forholdet mellem antallet af ansatte uden løntilskud og antallet af ansatte med løntilskud samt personer i virksomhedspraktik kan give tilbud om ansættelse med løntilskud efter lov om en aktiv beskæftigelsesindsats til personer, der er omfattet af samme lovs § 2, nr. 6, i specialiserede psykiatrifaglige enheder.</p>\r\n<p class=\"Stk2\">\r\n   <span class=\"StkNr\" id=\"Par17_Stk2\">Stk. 2.</span> Forsøgstilladelsen indebærer en fravigelse af § 62 i lov om en aktiv beskæftigelsesindsats om, at der skal være et rimeligt forhold mellem antallet af ansatte uden løntilskud og antallet af ansatte med løntilskud samt personer i virksomhedspraktik.</p>\r\n<p class=\"Stk2\">\r\n   <span class=\"StkNr\" id=\"Par17_Stk3\">Stk. 3.</span> Forsøg efter stk. 1 skal administreres i overensstemmelse med EU-reglerne om statsstøtte, jf. artikel 107 i Traktaten om Den Europæiske Unions funktionsmåde.</p>\r\n<p class=\"Paragraf\" id=\"P18\">\r\n   <span class=\"ParagrafNr\" id=\"Par18_Stk1\">§ 18.</span> Beskæftigelsesministeren har givet tilladelse til, at der gennemføres forsøg, hvorefter frikommunerne er undtaget fra reglerne i bekendtgørelse om en aktiv beskæftigelsesindsats om indhentelse af dokumentation inden udbetaling af befordringsgodtgørelse. Forsøget indebærer, at frikommunerne selv fastlægger retningslinjerne for udbetaling af befordringsgodtgørelse, der er bevilget til personer omfattet af § 2, nr. 2-5 og 12-13, i lov om en aktiv beskæftigelsesindsats, efter § 82 i samme lov.</p>\r\n<p class=\"Stk2\">\r\n   <span class=\"StkNr\" id=\"Par18_Stk2\">Stk. 2.</span> Forsøgstilladelsen indebærer en fravigelse af § 106, stk. 5, i bekendtgørelse om en aktiv beskæftigelsesindsats, hvorefter en person inden udbetaling af befordringsgodtgørelse skal indhente dokumentation fra det sted, hvor tilbuddet gennemføres, om i hvilket omfang personen har fulgt tilbuddet henholdsvis givet møde.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Borgerjournal i sygedagpengesager i Vesthimmerland og Viborg frikommuner</span>\r\n</p>\r\n<p class=\"Paragraf\" id=\"P19\">\r\n   <span class=\"ParagrafNr\" id=\"Par19_Stk1\">§ 19.</span> Beskæftigelsesministeren har givet tilladelse til, at Vesthimmerland og Viborg Kommuner gennemfører forsøg, hvorefter frikommunerne er undtaget fra reglerne om udarbejdelse af særskilte planer for uddannelsespålæg, journal, ressourceprofil, opfølgningsplan og jobplan. Forsøget indebærer, at kommunen kan samle oplysningerne i en samlet borgerjournal.</p>\r\n<p class=\"Stk2\">\r\n   <span class=\"StkNr\" id=\"Par19_Stk2\">Stk. 2.</span> Forsøgstilladelsen indebærer en fravigelse af:</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk2_Num1\">1)</span> § 50 i lov om aktiv socialpolitik, hvorefter kommunen skal udarbejde en særskilt jobplan for revalidender,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk2_Num2\">2)</span> § 16 i lov om sygedagpenge, hvorefter kommunen skal udarbejde en selvstændig opfølgningsplan,</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk2_Num3\">3)</span> § 6, stk. 1, i bekendtgørelse om beskrivelse, udvikling og vurdering af arbejdsevnen for så vidt angår kravet om, at en beskrivelse og vurdering af borgerens ressourcer, udviklingsmuligheder og barrierer i forhold til at kunne indgå i jobfunktioner på arbejdsmarkedet skal udarbejdes i en ressourceprofil, og</p>\r\n<p class=\"Liste1\">\r\n   <span class=\"Liste1Nr\" id=\"Par19_Stk2_Num4\">4)</span> § 41 i bekendtgørelse om en aktiv beskæftigelsesindsats for så vidt angår kravet om, at et uddannelsespålæg skal udarbejdes i et særskilt dokument.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Det meningsfulde kontaktforløb i sygedagpengesager i Odense frikommune</span>\r\n</p>\r\n<p class=\"Paragraf\" id=\"P20\">\r\n   <span class=\"ParagrafNr\" id=\"Par20_Stk1\">§ 20.</span> Beskæftigelsesministeren har givet tilladelse til, at Odense Kommune gennemfører forsøg, hvorefter frikommunen selv fastlægger rammerne for tilrettelæggelse af opfølgningsforløb for sygedagpengemodtagere. Forsøget indebærer, at frikommunen indgår en konkret aftale med den enkelte sygedagpengemodtager om tilrettelæggelse af opfølgningsforløbet, herunder opfølgningsformen og hyppighed af opfølgningen. Den konkrete aftale skal tage hensyn til den sygemeldtes situation og sagsforløb samt sikre progression i sagen.</p>\r\n<p class=\"Stk2\">\r\n   <span class=\"StkNr\" id=\"Par20_Stk2\">Stk. 2.</span> Forsøgstilladelsen indebærer en fravigelse af:</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk2_Num1\">1)</span> § 12 i lov om sygedagpenge, hvorefter kommunen skal foretage visitation,</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk2_Num2\">2)</span> § 13, stk. 1-4, og § 13, stk. 7, i lov om sygedagpenge, hvorefter kommunen skal fastlægge proceduren for den løbende opfølgning, herunder opfølgningshyppighed, og</p>\r\n<p class=\"Liste1\">\r\n   <span class=\"Liste1Nr\" id=\"Par20_Stk2_Num3\">3)</span> kapitel 6 a i bekendtgørelse om sygedagpenge.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Individuelle samtaler og tilbud til alle i sygedagpengesager i Vejle, Viborg og Fredensborg frikommuner</span>\r\n</p>\r\n<p class=\"Paragraf\" id=\"P21\">\r\n   <span class=\"ParagrafNr\" id=\"Par21_Stk1\">§ 21.</span> Beskæftigelsesministeren har givet tilladelse til, at Vejle, Viborg og Fredensborg Kommuner gennemfører forsøg, hvorefter frikommunerne selv fastlægger rammerne for opfølgningsforløbet, herunder opfølgningsformen og hyppighed af opfølgningen samt den beskæftigelsesrettede indsats for sygedagpengemodtagere. Forsøget indebærer, at frikommunen får øget frihed til at tilrettelægge opfølgning og indsats i forhold til den enkelte sygemeldte.</p>\r\n<p class=\"Stk2\">\r\n   <span class=\"StkNr\" id=\"Par21_Stk2\">Stk. 2.</span> Forsøgstilladelsen indebærer en fravigelse af:</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk2_Num1\">1)</span> § 12 i lov om sygedagpenge, hvorefter kommunen skal foretage visitation,</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk2_Num2\">2)</span> § 13, stk. 1-4, og § 13, stk. 7, i lov om sygedagpenge, hvorefter kommunen skal fastlægge proceduren for den løbende opfølgning, herunder opfølgningshyppighed,</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk2_Num3\">3)</span> kapitel 6 a i bekendtgørelse om sygedagpenge, og</p>\r\n<p class=\"Liste1\">\r\n   <span class=\"Liste1Nr\" id=\"Par21_Stk2_Num4\">4)</span> § 15, stk. 1-5, § 15, stk. 7-8, og § 15 a i lov om sygedagpenge, hvorefter der er fastlagt krav til opfølgning og indsats.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Et fleksibelt og individuelt tilpasset opfølgningsforløb i sygedagpengesager i Fredensborg og Vesthimmerland frikommuner</span>\r\n</p>\r\n<p class=\"Paragraf\" id=\"P22\">\r\n   <span class=\"ParagrafNr\" id=\"Par22_Stk1\">§ 22.</span> Beskæftigelsesministeren har givet tilladelse til, at Fredensborg og Vesthimmerland Kommuner gennemfører forsøg, hvorefter frikommunerne selv fastlægger rammerne for opfølgningsforløbet, herunder visitation, opfølgningsformen og hyppighed af opfølgningen for sygedagpengemodtagere. Forsøget indebærer, at frikommunerne får øget frihed til at tilrettelægge den mest hensigtsmæssige indsats for den enkelte sygemeldte.</p>\r\n<p class=\"Stk2\">\r\n   <span class=\"StkNr\" id=\"Par22_Stk2\">Stk. 2.</span> Forsøgstilladelsen indebærer en fravigelse af:</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk2_Num1\">1)</span> § 12 i lov om sygedagpenge, hvorefter kommunen skal foretage visitation,</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk2_Num2\">2)</span> § 13, stk. 1-4, og § 13, stk. 7, i lov om sygedagpenge, hvorefter kommunen skal fastlægge proceduren for den løbende opfølgning, herunder opfølgningshyppighed, og</p>\r\n<p class=\"Liste1\">\r\n   <span class=\"Liste1Nr\" id=\"Par22_Stk2_Num3\">3)</span> kapitel 6 a i bekendtgørelse om sygedagpenge.</p>\r\n<p class=\"ParagrafGruppeOverskrift\">\r\n   <span id=\"Kap0_X10\">Fokus på effekt frem for proces i sygedagpengesager i Gladsaxe og Gentofte frikommuner</span>\r\n</p>\r\n<p class=\"Paragraf\" id=\"P23\">\r\n   <span class=\"ParagrafNr\" id=\"Par23_Stk1\">§ 23.</span> Beskæftigelsesministeren har givet tilladelse til, at Gladsaxe og Gentofte Kommuner gennemfører forsøg, hvorefter frikommunerne selv fastlægger rammerne for opfølgningsforløbet, herunder opfølgningsformen og hyppighed af opfølgningen for sygedagpengemodtagere. Forsøget indebærer, at frikommunerne kan tilrettelægge en mere individuel opfølgning, der i højere grad følger hensyn i den enkeltes sag, herunder behandling, helbredsmæssig udredning og kontakt til arbejdsgiver.</p>\r\n<p class=\"Stk2\">\r\n   <span class=\"StkNr\" id=\"Par23_Stk2\">Stk. 2.</span> Forsøgstilladelsen indebærer en fravigelse af:</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk2_Num1\">1)</span> § 12 i lov om sygedagpenge, hvorefter kommunen skal foretage visitation,</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk2_Num2\">2)</span> § 13, stk. 1-4, og § 13, stk. 7, i lov om sygedagpenge, hvorefter kommunen skal fastlægge proceduren for den løbende opfølgning, herunder opfølgningshyppighed, og</p>\r\n<p class=\"Liste1\">\r\n   <span class=\"Liste1Nr\" id=\"Par23_Stk2_Num3\">3)</span> kapitel 6 a i bekendtgørelse om sygedagpenge.</p>\r\n<p class=\"ParagrafGruppeOverskrift\">\r\n   <span id=\"Kap0_X11\">Barriere for en helhedsorienteret indsats i sygedagpengesager i Gladsaxe, Gentofte og Viborg frikommuner</span>\r\n</p>\r\n<p class=\"Paragraf\" id=\"P24\">\r\n   <span class=\"ParagrafNr\" id=\"Par24_Stk1\">§ 24.</span> Beskæftigelsesministeren har givet tilladelse til, at Gladsaxe, Gentofte og Viborg Kommuner gennemfører forsøg, hvorefter frikommunerne er undtaget fra reglen om udarbejdelse af opfølgningsplan i sygedagpengesager. Forsøget indebærer, at frikommunerne beslutter, i hvilket omfang der skal udarbejdes opfølgningsplan, og hvilke oplysninger der skal indgå i planen.</p>\r\n<p class=\"Stk2\">\r\n   <span class=\"StkNr\" id=\"Par24_Stk2\">Stk. 2.</span> Forsøgstilladelsen indebærer en fravigelse af § 16 i lov om sygedagpenge, hvorefter kommunen skal udarbejde en opfølgningsplan.</p>\r\n<p class=\"ParagrafGruppeOverskrift\">\r\n   <span id=\"Kap0_X12\">Ikrafttræden</span>\r\n</p>\r\n<p class=\"Paragraf\" id=\"P25\">\r\n   <span class=\"ParagrafNr\" id=\"Par25_Stk1\">§ 25.</span> Forsøgsperioden løber fra den 5. marts 2012 til den 31. december 2015.</p>\r\n<p class=\"Paragraf\" id=\"P26\">\r\n   <span class=\"ParagrafNr\" id=\"Par26_Stk1\">§ 26.</span> Bekendtgørelsen træder i kraft den 1. januar 2014.</p>\r\n<p class=\"Stk2\">\r\n   <span class=\"StkNr\" id=\"Par26_Stk2\">Stk. 2.</span> Samtidig ophæves bekendtgørelse nr. 838 af 28. juni 2013 om frikommuneforsøg på beskæftigelses- og sygedagpengeområdet.</p><div class=\"Givet\" id=\"Givet\"><p class=\"Givet\" align=\"center\">Arbejdsmarkedsstyrelsen, den 16. december 2013</p><p class=\"Sign1\" align=\"center\">Marie Hansen</p><p class=\"Sign2\" align=\"right\">/ Vibeke Dalbro</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "18/12/2013"
        },
        {
            "displayName": "Accession",
            "displayValue": "B20130148505"
        },
        {
            "displayName": "Entydig dokumentidentifikation",
            "displayValue": "BE005684"
        },
        {
            "displayName": "Dato for førstegangsindlæggelse",
            "displayValue": "18/12/2013"
        },
        {
            "displayName": "Dato for indlæggelse",
            "displayValue": "18/12/2013"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1485"
        },
        {
            "displayName": "År for udstedelse",
            "displayValue": "2013"
        },
        {
            "displayName": "Dato for underskrift",
            "displayValue": "16/12/2013"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedsstyrelsen, j.nr. 2013-0015245"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}