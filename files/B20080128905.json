{
    "id": 122533,
    "title": "Bekendtgørelse om obligatorisk efteruddannelse af godkendte revisorer",
    "documentTypeId": "60",
    "isSagsforlobPeriodValid": true,
    "shortName": "BEK nr 1289 af 12/12/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Krav om løbende efteruddannelse</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Efteruddannelsens form</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Overførsel af overskydende timer</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Dokumentation og indberetning</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Deponering, frakendelse og bortfald, m.v.</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Kontrol</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Sanktioner ved manglende efteruddannelse</p>\r\n      <p class=\"Indholdsfortegnelse\"><a href=\"#Kap7_2\">Kapitel 7</a>   Ikrafttræden</p><div class=\"bjelke\">Den fulde tekst</div><p class=\"Titel2\">Bekendtgørelse om obligatorisk efteruddannelse af godkendte revisorer</p>\r\n      <p class=\"Indledning2\">I medfør af § 4, stk. 2, og § 9, stk. 3, i lov om godkendte revisorer og revisionsvirksomheder (revisorloven), jf. lov nr. 468 af 17. juni 2008, fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Krav om løbende efteruddannelse</p>\r\n      <p class=\"Paragraf\"><span class=\"ParagrafNr\">§ 1.</span> Enhver revisor, der er godkendt efter revisorlovens § 3 og § 10, stk. 1, skal løbende deltage i efteruddannelse, jf. § 2, der sikrer, at revisor til stadighed vedligeholder sin teoretiske viden, sine faglige kvalifikationer og sin viden om kravene til offentlighedens tillidsrepræsentant på et tilstrækkelig højt niveau.</p>\r\n      <p class=\"Paragraf\"><span class=\"ParagrafNr\">§ 2.</span> For at opfylde kravene til efteruddannelse skal revisor inden for en periode på tre år deltage i mindst 120 timers efteruddannelse. Den første treårs-periode løber fra den 1. januar 2009.</p>\r\n      <p class=\"Stk2\"><span class=\"StkNr\">Stk. 2.</span> Efteruddannelsen skal være på et passende fagligt niveau (masterniveau) inden for samme fagområder, som kræves for at bestå eksamen som godkendt revisor. Efteruddannelsen skal som minimum omfatte:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> 24 timer inden for revisions- og erklæringsområdet, eksempelvis retlige krav og faglige standarder for lovpligtig revision og for revisorer, internationale og nationale revisionsstandarder, risikostyring og intern kontrol, faglig etik, uafhængighed samt god offentlig revisionsskik og forvaltningsrevision m.v.,</p>\r\n          <p class=\"Liste1\"><span class=\"Liste1Nr\">2)</span> 24 timer inden for retlige krav og standarder for udarbejdelse af årsregnskaber og konsoliderede regnskaber, generel regnskabsteori og –principper, internationale regnskabsstandarder, regnskabsanalyse, driftsbogholderi, økonomistyring og internt regnskab samt selskabsret,</p>\r\n          <p class=\"Liste1\"><span class=\"Liste1Nr\">3)</span> 12 timer inden for området direkte og indirekte skatter.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> De resterende 60 timer skal relatere sig til de fagområder, som er nævnt i stk. 2, efter revisors individuelle behov. Er revisor specialiseret inden for et eller flere af de nævnte fagområder, skal mindst 30 timer relateres hertil.</p>\r\n      <p class=\"Stk2\"><span class=\"StkNr\">Stk. 4.</span> En treårs-periode løber som faste treårs-intervaller. For revisorer, der bliver godkendt i henhold til lovens §§ 3 eller 10, stk. 1, i løbet af en treårs-periode, reduceres timeantallet forholdsmæssigt til den resterende andel af treårs-perioden.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Efteruddannelsens form</p>\r\n      <p class=\"Paragraf\"><span class=\"ParagrafNr\">§ 3.</span> Revisors deltagelse i en revisionsvirksomheds interne kurser samt eksterne kurser udbudt af en professionel kursusudbyder, herunder seminarer og konferencer afholdt i nationalt eller internationalt regi, anses for efteruddannelse.</p>\r\n      <p class=\"Stk2\"><span class=\"StkNr\">Stk. 2.</span> E-learning eller tilsvarende it baseret undervisning kvalificerer som efteruddannelse, såfremt det faglige niveau og den tidsmæssige udstrækning kan dokumenteres.</p>\r\n      <p class=\"Stk2\"><span class=\"StkNr\">Stk. 3.</span> En kursuslektion á 45 minutters varighed udgør 1 times efteruddannelse.</p>\r\n      <p class=\"Paragraf\"><span class=\"ParagrafNr\">§ 4.</span> Revisors deltagelse i internt og eksternt fagteknisk udvalgsarbejde anses for efteruddannelse.</p>\r\n      <p class=\"Stk2\"><span class=\"StkNr\">Stk. 2.</span> Deltagelse i arbejdet i Revisorkommissionen, Revisornævnet, Revisortilsynet, revisorforeningernes fagtekniske udvalg og lignende udvalg kvalificerer som efteruddannelse.</p>\r\n      <p class=\"Stk2\"><span class=\"StkNr\">Stk. 3.</span> En times fagteknisk udvalgsarbejde udgør en times efteruddannelse.</p>\r\n      <p class=\"Paragraf\"><span class=\"ParagrafNr\">§ 5.</span> Undervisnings- og foredragsvirksomhed samt hverv som eksaminator eller censor anses for efteruddannelse, hvis den pågældendes egen deltagelse ville opfylde kravene til efteruddannelse.</p>\r\n      <p class=\"Stk2\"><span class=\"StkNr\">Stk. 2.</span> Undervisning og foredrag samt eksaminator- og censorvirksomhed skal foregå på masterniveau.</p>\r\n      <p class=\"Stk2\"><span class=\"StkNr\">Stk. 3.</span> En undervisnings- samt foredragslektion á 45 minutters varighed udgør 2 timers efteruddannelse. Hverv som eksaminator tæller tidsmæssigt dobbelt i forhold til eksaminationstiden. Hverv som censor tæller tidsmæssigt svarende til det faktiske tidsforbrug.</p>\r\n      <p class=\"Paragraf\"><span class=\"ParagrafNr\">§ 6.</span> Forfattervirksomhed anses for efteruddannelse, hvis den pågældende</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> har skrevet eller været med til at skrive et faglitterært værk, der udgives af et forlag,</p>\r\n          <p class=\"Liste1\"><span class=\"Liste1Nr\">2)</span> har skrevet eller været med til at skrive en faglig artikel, der offentliggøres i et tidsskrift efter forudgående kontrol af det faglige niveau foretaget af tidsskriftets redaktion, eller</p>\r\n          <p class=\"Liste1\"><span class=\"Liste1Nr\">3)</span> har skrevet eller har været med til at skrive en forskningsafhandling, herunder f.eks. en ph.d. afhandling.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Efteruddannelse ved forfattervirksomhed omregnes på baggrund af antal skrevne tegn. 2340 tegn eksklusiv mellemrum udgør således 1 times efteruddannelse. Har der deltaget flere forfattere til den pågældende udgivelse, beregnes antallet af efteruddannelsestimer på grundlag af den enkelte revisors andel i udgivelsen.</p>\r\n      <p class=\"Paragraf\"><span class=\"ParagrafNr\">§ 7.</span> Det påhviler den enkelte revisor at vurdere, om efteruddannelsens faglige indhold opfylder kravene i § 2.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Overførsel af overskydende timer</p>\r\n      <p class=\"Paragraf\"><span class=\"ParagrafNr\">§ 8.</span> En revisor, som i løbet af den i § 2 nævnte treårs-periode overskrider efteruddannelseskravet på 120 timer, kan overføre op til 20 timer til den næste efteruddannelsesperiode.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Dokumentation og indberetning</p>\r\n      <p class=\"Paragraf\"><span class=\"ParagrafNr\">§ 9.</span> Revisor skal kunne dokumentere deltagelse i interne eller eksterne kurser, der opfylder kravene til den obligatoriske efteruddannelse.</p>\r\n      <p class=\"Stk2\"><span class=\"StkNr\">Stk. 2.</span> Dokumentationen skal som minimum indeholde oplysninger om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> navn på kursusudbyder,</p>\r\n          <p class=\"Liste1\"><span class=\"Liste1Nr\">2)</span> beskrivelse af kursets indhold og hvem der har forestået undervisningen,</p>\r\n          <p class=\"Liste1\"><span class=\"Liste1Nr\">3)</span> den tidsmæssige udstrækning samt evt. faglig fordeling af emner på kurset.</p>\r\n          <p class=\"Liste1\"><span class=\"Liste1Nr\">4)</span> I relation til E-learning skal gennemførelse kunne dokumenteres på en entydig måde, og den tidsmæssige udstrækning skal være den normerede tid.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 10.</span> Revisor skal kunne dokumentere deltagelse i internt eller eksternt fagteknisk udvalgsarbejde.</p>\r\n      <p class=\"Stk2\"><span class=\"StkNr\">Stk. 2.</span> Dokumentationen skal som minimum indeholde oplysning om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> det pågældende udvalgs arbejde,</p>\r\n          <p class=\"Liste1\"><span class=\"Liste1Nr\">2)</span> udvalgsarbejdets målgruppe,</p>\r\n          <p class=\"Liste1\"><span class=\"Liste1Nr\">3)</span> den tidsmæssige udstrækning af udvalgsarbejdet,</p>\r\n          <p class=\"Liste1\"><span class=\"Liste1Nr\">4)</span> hvilken tidsmæssig og faglig indsats revisor har bidraget med.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 11.</span> Revisor skal kunne dokumentere efteruddannelse i form af undervisnings- og foredragsvirksomhed samt eksaminator- og censorhverv.</p>\r\n      <p class=\"Stk2\"><span class=\"StkNr\">Stk. 2.</span> Dokumentationen skal som minimum indeholde oplysning om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> målgruppen for undervisningen, foredraget eller eksamenen,</p>\r\n          <p class=\"Liste1\"><span class=\"Liste1Nr\">2)</span> undervisningen, foredragets eller eksamenens faglige indhold,</p>\r\n          <p class=\"Liste1\"><span class=\"Liste1Nr\">3)</span> den tidsmæssige udstrækning af undervisnings-, og foredragsvirksomheden, samt eksaminator- og censorhvervet.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 12.</span> Revisor skal kunne dokumentere efteruddannelse i form af forfattervirksomhed.</p>\r\n      <p class=\"Stk2\"><span class=\"StkNr\">Stk. 2.</span> Dokumentationen skal som minimum indeholde</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> en henvisning til det foreliggende skriftlige materiale,</p>\r\n          <p class=\"Liste1\"><span class=\"Liste1Nr\">2)</span> oplysning om målgruppen for det skriftlige materiale.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 13.</span> Det påhviler revisor at indberette oplysning om antal timers efteruddannelse i det offentlige register over godkendte revisorer. Indberetningen skal ske elektronisk med digital signatur efter regler, der fastsættes af Erhvervs- og Selskabsstyrelsen.</p>\r\n      <p class=\"Stk2\"><span class=\"StkNr\">Stk. 2.</span> Oplysningerne skal være indberettet i det offentlige register over godkendte revisorer senest den 1. april i året efter udløbet af en treårs-periode.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Deponering, frakendelse og bortfald, m.v.</p>\r\n      <p class=\"Paragraf\"><span class=\"ParagrafNr\">§ 14.</span> For en person, hvis godkendelse i mere end 3 år har været deponeret i Erhvervs- og Selskabsstyrelsen, eller hvis godkendelse har været bortfaldet, frataget eller frakendt i mere end 3 år, og som atter ønsker at blive godkendt, kan en manglende efteruddannelse i den omhandlede periode erstattes af en særlig prøve.</p>\r\n      <p class=\"Stk2\"><span class=\"StkNr\">Stk. 2.</span> Prøven skal være mundtlig og omfatte de i § 2, stk. 2 og 3 omhandlede områder.</p>\r\n      <p class=\"Stk2\"><span class=\"StkNr\">Stk. 3.</span> Prøven efter stk. 1 afholdes af Revisorkommissionen.</p>\r\n      <p class=\"Paragraf\"><span class=\"ParagrafNr\">§ 15.</span> Er revisor fraværende fra sin stilling – og skyldes dette ikke deponering, bortfald, fratagelse eller frakendelse – i en periode på 2 mdr. eller derover, reduceres efteruddannelsens omfang på 120 timer i overensstemmelse med stk. 2. Revisor skal som betingelse for reduktionen kunne dokumentere lovligt forfald, f.eks. uarbejdsdygtighed fra den pågældende stilling på grund af sygdom eller barselsorlov.</p>\r\n      <p class=\"Stk2\"><span class=\"StkNr\">Stk. 2.</span> Kravet om 120 timers efteruddannelse i § 2, stk. 1, reduceres i de i stk.1 nævnte tilfælde med 7 timer pr. 2 måneders fravær fra stillingen.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Kontrol</p>\r\n      <p class=\"Paragraf\"><span class=\"ParagrafNr\">§ 16.</span> Dokumentation for den indberettede efteruddannelse, jf. § 13, kontrolleres i forbindelse med den obligatoriske kvalitetskontrol, jf. lovens § 29.</p>\r\n      <p class=\"Paragraf\"><span class=\"ParagrafNr\">§ 17.</span> Efter anmodning fra Erhvervs- og Selskabsstyrelsen skal en revisor, der ikke er registreret tilknyttet en revisionsvirksomhed i det offentlige register over revisionsvirksomheder (Revireg), kunne fremvise dokumentation for den indberettede efteruddannelse. Dokumentation skal være modtaget i styrelsen senest 4 uger efter, at anmodningen er meddelt revisor. Modtages dokumentation ikke senest ved fristens udløb, kan styrelsen fratage godkendelsen, jf. lovens § 8, stk. 2.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Sanktioner ved manglende efteruddannelse</p>\r\n      <p class=\"Paragraf\"><span class=\"ParagrafNr\">§ 18.</span> Mangler en revisor ved udgangen af den i § 2, stk. 1, nævnte treårs-periode at gennemføre en mindre del af efteruddannelsen, dog maksimalt 40 timer, kan Erhvervs- og Selskabsstyrelsen fastsætte en frist, inden for hvilken revisor skal gennemføre den manglende efteruddannelse.</p>\r\n      <p class=\"Stk2\"><span class=\"StkNr\">Stk. 2.</span> En frist efter stk. 1, påvirker ikke de krav til den kommende treårs-periodes efteruddannelse, der stilles efter § 2.</p>\r\n      <p class=\"Stk2\"><span class=\"StkNr\">Stk. 3.</span> Opfylder revisor ikke kravet for efteruddannelse inden for den i medfør af stk. 1 givne frist, kan Erhvervs- og Selskabsstyrelsen fratage revisor godkendelsen, jf. lovens § 8, stk. 2, nr. 2.</p>\r\n      <p class=\"Kapitel\"><a name=\"Kap7_2\">Kapitel 7</a></p>\r\n      <p class=\"KapitelOverskrift2\">Ikrafttræden</p>\r\n      <p class=\"Paragraf\"><span class=\"ParagrafNr\">§ 19.</span> Denne bekendtgørelse træder i kraft den 1. januar 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Erhvervs- og Selskabsstyrelsen, den 12. december 2008</I></P><P CLASS=SIGN1 ALIGN=\"CENTER\">Niels Henrik Englev</P><P CLASS=SIGN2 ALIGN=\"RIGHT\">/ Anne Aarup Obling</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/12/2008"
        },
        {
            "displayName": "Accession",
            "displayValue": "B20080128905"
        },
        {
            "displayName": "Entydig dokumentidentifikation",
            "displayValue": "AU003488"
        },
        {
            "displayName": "Dato for førstegangsindlæggelse",
            "displayValue": "19/12/2008"
        },
        {
            "displayName": "Dato for indlæggelse",
            "displayValue": "19/12/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1289"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "12/12/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Erhvervs-og Selskabsstyrelsen, j. nr. 2006-0005516"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}