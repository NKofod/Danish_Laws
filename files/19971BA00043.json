{
    "id": 106330,
    "title": "1997 BSF 43   FORSLAG TIL FOLKETINGSBESLUTNING OM ADGANG TIL AT OPRETTE TVÆRFAGLIGE   ARBEJDSLØSHEDSKASSER ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 43",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 43 </P>  \r\n\r\n<P></P>  \r\n\r\n<P>Forslag til folketingsbeslutning om adgang til at oprette tværfaglige  \r\n\r\n arbejdsløshedskasser </P>  \r\n\r\n<P></P>  \r\n\r\n<P>Fremsat af Helge Sander (V) Flemming Oppfeldt (V) Bendt Bendtsen (KF)  \r\n\r\n Brian Mikkelsen (KF) Annette Just (FP) Tom Behnke (FP) Poul Nødgaard (DF)  \r\n\r\n Kristian Thulesen Dahl (DF) </P>  \r\n\r\n<P></P>  \r\n\r\n<P>den 30. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte forslag til ændring af lov om  \r\n\r\n arbejdsløshedsforsikring m.v., der indebærer, at det bliver muligt at oprette  \r\n\r\n tværfaglige arbejdsløshedskasser efter regler, der svarer til  \r\n\r\n dispensationsbestemmelsen i lovens § 97, hvorefter Kristelig  \r\n\r\n Arbejdsløshedskasse har opnået anerkendelse. </P>  \r\n\r\n<P>Det skal være en forudsætning for anerkendelse, at arbejdsløshedskassen  \r\n\r\n kun optager medlemmer, som ville kunne være medlem i en af de nuværende  \r\n\r\n arbejdsløshedskasser. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget er en uændret genfremsættelse af beslutningsforslag nr. B 85 fra  \r\n\r\n folketingsåret 1996-97. Se Folketingstidende 1996-97, Folketingets  \r\n\r\n forhandlinger, side 3411 og 7070, Tillæg A, side 2981 og 2982 samt Tillæg B,  \r\n\r\n side 822. </P>  \r\n\r\n<P>Generelt tillades tværfaglige arbejdsløshedskasser ikke i Danmark.  \r\n\r\n Arbejdsministeren meddeler anerkendelse til arbejdsløshedskasser, der  \r\n\r\n opfylder betingelserne i øvrigt, men kan i henhold til § 31, stk. 2, i lov om  \r\n\r\n arbejdsløshedsforsikring m.v. nægte anerkendelse, såfremt der allerede findes  \r\n\r\n en anerkendt arbejdsløshedskasse inden for faget. Arbejdsministeren benytter  \r\n\r\n denne bestemmelse eller manglende opfyldelse af betingelsen i lovens § 32,  \r\n\r\n nr. 1, om, at en arbejdsløshedskasse kun kan anerkendes, såfremt den optager  \r\n\r\n medlemmer fra et eller flere fag med sammenhængende faglige områder, til at  \r\n\r\n nægte anerkendelse. </P>  \r\n\r\n<P>Forslagsstillerne mener, at det kræver langt større faglig mobilitet, hvis  \r\n\r\n Danmark skal stå stærkt i en stadig mere internationaliseret økonomi. Dette  \r\n\r\n forhold vil bedre kunne tilgodeses, såfremt der gives mulighed for at oprette  \r\n\r\n tværfaglige arbejdsløshedskasser. Disse vil bedre være i stand til at give  \r\n\r\n ledige medlemmer tilbud, der også rækker uden for det hidtidige fagområde.  \r\n\r\n</P>  \r\n\r\n<P>Forslagsstillerne er bekendt med eksempler på  \r\n\r\n arbejdsløshedskassemedlemmer, der vurderer, at deres arbejdsløshedskasse ikke  \r\n\r\n giver dem relevante tilbud, idet arbejdsløshedskassen derved risikerer at  \r\n\r\n miste medlemmet. </P>  \r\n\r\n<P>Forslagsstillerne ønsker med nærværende forslag at sikre en øget  \r\n\r\n konkurrence arbejdsløshedskasserne imellem, hvilket alt andet lige vil give  \r\n\r\n bedre service over for medlemmerne og et pres for lavere  \r\n\r\n administrationsomkomstninger. De store forskelle arbejdsløshedskasserne  \r\n\r\n imellem i administrationsbidrag fremgår af bilaget til betænkningen over  \r\n\r\n forslag til folketingsbeslutning om adgang til at oprette tværfaglige  \r\n\r\n arbejdsløshedskasser (B 104 fra folketingsåret 1995-96). </P>  \r\n\r\n<P>Forslagsstillerne finder, at den øgede fleksibilitet og øgede konkurrence  \r\n\r\n om at servicere arbejdsløshedskassemedlemmerne bedst og billigst opnås i et  \r\n\r\n system med adgang til at oprette tværfaglige arbejdsløshedskasser. Det vil  \r\n\r\n alt andet lige medføre færre arbejdsløshedskasseskift i forhold til i dag,  \r\n\r\n hvor 167.243 lønmodtagere i 1996 skiftede arbejdsløshedskasse. </P>  \r\n\r\n<P>Det er utilfredsstillende ud fra et almindeligt lighedsprincip, at ikke  \r\n\r\n enhver kreds af lønmodtagere, der måtte ønske det på linje med Kristelig  \r\n\r\n Arbejdsløshedskasse vil kunne danne en tværfaglig arbejdsløshedskasse, hvis  \r\n\r\n lovens betingelser i øvrigt er opfyldt. </P>  \r\n\r\n<P>Kristelig Arbejdsløshedskasse har i henhold til § 97 fået ret til  \r\n\r\n anerkendelse uanset reglen i § 32, nr. 1, hvis de øvrige betingelser i lovens  \r\n\r\n kapitel 7 om anerkendelse af arbejdsløshedskasser er opfyldt. </P>  \r\n\r\n<P>Det er navnlig ønsket om at oprette arbejdsløshedskasser uden tilknytning  \r\n\r\n til LOfagforeninger og dermed uden en bestemt partipolitisk tilknytning, der  \r\n\r\n berettiger forslaget. I praksis har det vist sig uhyre vanskeligt at oprette  \r\n\r\n arbejdsløshedskasser, der ikke er underlagt LO. </P>  \r\n\r\n<P>Forslagsstillernes motiv er at give den enkelte lønmodtager ægte  \r\n\r\n valgfrihed på arbejdsløshedskasseområdet. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Helge Sander</B> (V) </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om adgang til at oprette tværfaglige  \r\n\r\n arbejdsløshedskasser</I>  </P>  \r\n\r\n<P>(Beslutningsforslag nr. B 43). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/10/1997"
        },
        {
            "displayName": "Accession",
            "displayValue": "19971BA00043"
        },
        {
            "displayName": "Entydig dokumentidentifikation",
            "displayValue": "CL008030"
        },
        {
            "displayName": "Dato for førstegangsindlæggelse",
            "displayValue": "30/10/1997"
        },
        {
            "displayName": "Dato for indlæggelse",
            "displayValue": "30/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "43"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}