{
    "id": 110343,
    "title": "1988 LSF 96   FORSLAG TIL LOV OM ÆNDRING AF LOV OM REGULERING AF FISKERIET ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 96",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 96 </P>  \r\n\r\n<P></P>  \r\n\r\n<P>Forslag til Lov om ændring af lov om regulering af fiskeriet </P>  \r\n\r\n<P></P>  \r\n\r\n<P>Fremsat af fiskeriministeren (Gammelgaard) </P>  \r\n\r\n<P></P>  \r\n\r\n<P>den 9. november 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om regulering af fiskeriet, jfr. lovbekendtgørelse nr. 806 af 2.  \r\n\r\n december 1986 foretages følgende ændringer: </P>  \r\n\r\n<P>1. Efter <I>§ 4</I> indsættes: </P>  \r\n\r\n<P>&#187; <B>§ 4a.</B> Fiskeriministeren skal som led i de i § 4 nævnte  \r\n\r\n foranstaltninger: </P>  \r\n\r\n<P>1) sikre gennemførelse af et stabilt sæsonmæssigt fiskeri med høj  \r\n\r\n kvalitetsudnyttelse gennem kvotefordelinger til de enkelte sæsoner og til de  \r\n\r\n forskellige fartøjsstørrelser, </P>  \r\n\r\n<P>2) tage hensyn til konsumfiskeriet ved fastlæggelsen af de mængder  \r\n\r\n konsumfisk, som kan ilandbringes af de fartøjer, der samtidig lander  \r\n\r\n industrifisk og </P>  \r\n\r\n<P>3) tage hensyn til de mindre fartøjer i forbindelse med fastlæggelsen af  \r\n\r\n fiskerireglerne, herunder friholdelse for nationale kvotereguleringer.&#171;  \r\n\r\n</P>  \r\n\r\n<P>2. <I>§ 7, stk. 1,</I> affattes således: </P>  \r\n\r\n<P>&#187;Fiskeriministeren kan med henblik på en tilpasning af fiskerflådens  \r\n\r\n kapacitet til de fiskerimuligheder, der er til rådighed, gøre anvendelsen til  \r\n\r\n erhvervsmæssigt fiskeri af fartøjer, der ikke er registreret her i landet som  \r\n\r\n fiskerfartøjer, betinget af en særlig tilladelse.&#171; </P>  \r\n\r\n<P>3. <I>§ 8</I> affattes således: </P>  \r\n\r\n<P>&#187; <B>§ 8.</B> Fiskeriministeren kan bestemme, at et fartøj skal være  \r\n\r\n registreret i Fiskeriministeriet for, at det kan anvendes til fiskeri.  \r\n\r\n Fiskeriministeren kan endvidere foretage registrering af den til rådighed  \r\n\r\n værende fangstkapacitet. Med henblik herpå kan fiskeriministeren bestemme, at  \r\n\r\n ejeren eller lejeren skal afgive nærmere specificerede tekniske, økonomiske  \r\n\r\n og driftsmæssige oplysninger.&#171; </P>  \r\n\r\n<P>4. <I>§ 14</I> ophæves. </P>  \r\n\r\n<P>§ 2 </P>  \r\n\r\n<P>Loven træder i kraft den 1988. </P>  \r\n\r\n<P>Bemærkninger til lovforslaget </P>  \r\n\r\n<P>Lov om regulering af fiskeriet har i den forløbne periode været anvendt  \r\n\r\n som hjemmel for forskellige begrænsninger i fangstniveauet. De benyttede  \r\n\r\n reguleringsforanstaltninger har, efter rådgivning fra det i henhold til  \r\n\r\n lovens § 9 nedsatte udvalg, været en tidsmæssig opdeling af de danske kvoter,  \r\n\r\n fiskestop, når de afsatte mængder er opfisket, rationeringsordninger og  \r\n\r\n fastsættelse af perioder, hvor fiskeri efter bestemte fiskearter er forbudt.  \r\n\r\n Erfaringerne herfra vil ligeledes blive anvendt i reguleringerne fremover.  \r\n\r\n</P>  \r\n\r\n<P>Med henblik på at tilpasse fiskerflådens fangstkapacitet til de  \r\n\r\n eksisterende fiskerimuligheder har fiskeriministeren nedsat et rådgivende  \r\n\r\n udvalg med repræsentation af erhvervets hovedorganisationer og fastlagt et  \r\n\r\n sæt retningslinier for kapacitetstilpasningen. </P>  \r\n\r\n<P>Fiskeriministeren har, i forbindelse med at få afdækket fiskerierhvervets  \r\n\r\n kortsigtede og langsigtede problemer, iværksat et undersøgelsesarbejde, som  \r\n\r\n skal munde ud i en perspektivplan for erhvervet som helhed. Resultaterne af  \r\n\r\n disse undersøgelser, som vil blive udført i et samarbejde mellem  \r\n\r\n Fiskeriministeriet, erhvervet og et privat konsulentfirma, vil danne grundlag  \r\n\r\n for de fremtidige reguleringer af fiskeriet. </P>  \r\n\r\n<P>Det foreliggende lovforslag indeholder ændringer af §§ 7, 8 og 14 i lov om  \r\n\r\n regulering af fiskeriet samt et forslag om en ny § 4a. </P>  \r\n\r\n<P>For så vidt angår § 14 indeholder denne en bestemmelse om at revision af  \r\n\r\n loven skal fremsættes i folketingsåret 1987-88. </P>  \r\n\r\n<P>Forslaget til § 4a tilsigter at præcisere en række væsentlige principper  \r\n\r\n for fiskeriregulering, som bl.a. kom til udtryk i den af Folketinget vedtagne  \r\n\r\n motiverede dagsorden af 10. december 1987. Dagsordenen har følgende  \r\n\r\n udformning: </P>  \r\n\r\n<P>&#187;Idet Folketinget opfordrer regeringen til efter høring af  \r\n\r\n Fiskeriministeriets reguleringsudvalg </P>  \r\n\r\n<P>- at sikre et stabilt sæsonmæssigt fiskeri og en høj kvalitet gennem  \r\n\r\n kvotefordelinger til de enkelte sæsoner og til de forskellige  \r\n\r\n fartøjsstørrelser, </P>  \r\n\r\n<P>- at tage hensyn til konsumfiskeriet ved fastlæggelse af de mængder  \r\n\r\n konsumfisk, som kan ilandbringes af de fartøjer, der samtidig lander  \r\n\r\n industrifisk, </P>  \r\n\r\n<P>- at tage hensyn til de mindre fartøjer i forbindelse med fastlæggelse af  \r\n\r\n fiskerireglerne, herunder friholdelse for nationale kvotereguleringer, </P>  \r\n\r\n<P>og idet Folketinget udtaler, at drøftelsen af de nærmere principper herfor  \r\n\r\n sker i forbindelse med Folketingets behandling af det forslag til lov om  \r\n\r\n regulering af fiskeriet, som fiskeriministeren har fremsat, går Tinget over  \r\n\r\n til næste sag på dagsordenen.&#171; </P>  \r\n\r\n<P>Den hidtidige udformning af § 7, stk. 1, i lov om regulering har betydet,  \r\n\r\n at der alene krævedes tilladelse til anvendelse af fartøjer over 5 GT til  \r\n\r\n erhvervsmæssigt fiskeri. </P>  \r\n\r\n<P>Det har nu vist sig, at fartøjer, som reelt er betydelig større nedmåles  \r\n\r\n til under 5 GT på grund af målereglernes udformning. Dette har selvsagt ikke  \r\n\r\n været hensigten med reglen og vil kunne betyde, at det ikke lykkes at  \r\n\r\n tilpasse fangstkapaciteten til fiskerimulighederne. </P>  \r\n\r\n<P>Derfor foreslås det, at grænsen på 5 GT ophæves. Herefter vil  \r\n\r\n fiskeriministeren efter forhandling med det i henhold til lovens § 9 nedsatte  \r\n\r\n udvalg fastsætte en grænse, som betyder, at det er de fartøjer, som reelt er  \r\n\r\n meget små, som undtages fra kravet om en tilladelse. </P>  \r\n\r\n<P>Sagen har været forelagt det i henhold til lovens § 9 nedsatte udvalg, som  \r\n\r\n ikke havde bemærkninger til forslaget. </P>  \r\n\r\n<P>Forslaget til ændring af lovens § 8 er en konsekvens af ændringsforslaget  \r\n\r\n til § 7, stk. 1. Hidtil har det været forudsat, at fiskerfartøjer blev  \r\n\r\n registreret i skibsregistret. Dette er for så vidt fortsat hensigten; men  \r\n\r\n fastsættelse af supplerende kriterier for registrering, som tager sigte på,  \r\n\r\n at det reelt er de små fartøjer, der er undtaget fra kravet om tilladelse,  \r\n\r\n kan medføre, at der ikke er overensstemmelse med skibsregistrets  \r\n\r\n målekriterier. Det vil derfor være nødvendigt at klargøre, at en registrering  \r\n\r\n i Fiskeriministeriet er en forudsætning for anvendelse af fartøjet til  \r\n\r\n fiskeri. Det bemærkes, at fiskeriministeren allerede registrerer  \r\n\r\n fiskerfartøjer i medfør af den tidligere udformning af lovens § 8. </P>  \r\n\r\n<P>Ændringsforslagene til loven vil ikke have økonomiske eller administrative  \r\n\r\n konsekvenser. </P>  \r\n\r\n<P>Bilag </P>  \r\n\r\n<P>I dette bilag er (med mindre skrift) </P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P>Kapitel 1 </P>  \r\n\r\n<P>Lovens område og formål </P>  \r\n\r\n<P>§ 1. Loven omfatter den erhvervsmæssige udnyttelse af havets levende  \r\n\r\n ressourcer på og uden for danske fiskeriterritorium, dog med undtagelse af  \r\n\r\n havpattedyr. </P>  \r\n\r\n<P>§ 2. Loven har til formål at sikre, at udnyttelsen af de for Danmark  \r\n\r\n disponible levende ressourcer fra havet i videst muligt omfang sker efter en  \r\n\r\n samlet vurdering af de i stk. 2 nævnte hensyn. </P>  \r\n\r\n<P>Stk. 2. Ved administrationen af denne lov skal der lægges vægt på de  \r\n\r\n levende resssourcers bevaring og reproduktion, ressourcernes rationelle,  \r\n\r\n herunder sæsonmæssigt bedste, udnyttelse, forholdet mellem de disponible  \r\n\r\n ressourcer og kapaciteten i fiskeriet samt økonomiske og  \r\n\r\n beskæftigelsesmæssige hensyn inden for fiskerierhvervet,  \r\n\r\n forarbejdningsindustrien og andre dertil knyttede erhverv såvel generelt som  \r\n\r\n i enkelte berørte geografiske regioner. </P>  \r\n\r\n<P>Kapitel II </P>  \r\n\r\n<P>Regulering af fiskeriets udøvelse </P>  \r\n\r\n<P>§ 3. Fiskeriministeren udarbejder så vidt muligt forud for hvert  \r\n\r\n kalenderår retningslinjer for fiskeriets udøvelse i det pågældende år ud fra  \r\n\r\n de i § 2, stk. 2, nævnte hensyn og på baggrund af den biologiske rådgivning  \r\n\r\n samt de for Danmark disponible fangstmængder. </P>  \r\n\r\n<P>§ 4. Fiskeriministeren kan med henblik på administrationen af  \r\n\r\n ressourcernes udnyttelse foretage de nødvendige foranstaltninger til  \r\n\r\n regulering af fiskeriet, herunder fastsætte regler om: </P>  \r\n\r\n<P>1) opdeling af de disponible fangtsmængder tidsmæssigt og på farvande,  \r\n\r\n</P>  \r\n\r\n<P>2) hel eller delvis standsning af fiskeri efter og landing af nærmere  \r\n\r\n specificerede arter eller nærmere vilkår herfor, når fangstniveauet for den  \r\n\r\n pågældende fiskeart i forhold til de disponible fangstmængder tilsiger dette,  \r\n\r\n</P>  \r\n\r\n<P>3) fordeling af de disponible fangstmængder med nærmere fastsatte kvoter  \r\n\r\n for grupper af fartøjer, for enkelte fiskerfartøjer eller redskabstyper, </P>  \r\n\r\n<P>4) fordeling af de disponible fangstmængder med henblik på deres  \r\n\r\n anvendelse, herunder til foder- henholdsvis konsumformål, </P>  \r\n\r\n<P>5) den maksimale fisketid, antallet af landinger og de tilladte  \r\n\r\n fangstmængder pr. landing, </P>  \r\n\r\n<P>6) særlige kvoter inden for de disponible fangstmængder til dækning af  \r\n\r\n bifangster. </P>  \r\n\r\n<P>§ 4 a. Fiskeriministeren skal som led i de i § 4 nævnte foranstaltninger:  \r\n\r\n</P>  \r\n\r\n<P>1) sikre gennemførelse af et stabilt sæsonmæssigt fiskeri med høj  \r\n\r\n kvalitetsudnyttelse gennem kvotefordelinger til de enkelte sæsoner og til de  \r\n\r\n forskellige fartøjsstørrelser, </P>  \r\n\r\n<P>2) tage hensyn til konsumfiskeriet ved fastlæggelsen af de mængder  \r\n\r\n konsumfisk, som kan ilandbringes af de fartøjer, der samtidig lander  \r\n\r\n industrifisk og </P>  \r\n\r\n<P>3) tage hensyn til de mindre fartøjer i forbindelse med fastlæggelsen af  \r\n\r\n fiskerireglerne, herunder friholdelse for nationale kvotereguleringer. </P>  \r\n\r\n<P>§ 5. Fiskeriministeren kan som led i de i § 4 nævnte foranstaltninger gøre  \r\n\r\n fiskeri på fiskeressourcer, som er til rådighed for danske fiskere, afhængig  \r\n\r\n af en tilladelse (licens). </P>  \r\n\r\n<P>Stk. 2. Kun personer eller selskaber, som opfylder betingelserne i § 1 i  \r\n\r\n lov nr. 195 af 26. maj 1965 om saltvandsfiskeri med senere ændringer samt de  \r\n\r\n i § 3 i lov nr. 209 af 16. maj 1978 nævnte personer og selskaber, kan opnå  \r\n\r\n licens. </P>  \r\n\r\n<P>Stk. 3. Licensen kan gøres tidsbegrænset. </P>  \r\n\r\n<P>Stk. 4. Fiskeriministeren fastsætter den nærmere fremgangsmåde i  \r\n\r\n forbindelse med udstedelsen af licens, herunder frister for indgivelse af  \r\n\r\n ansøgninger. </P>  \r\n\r\n<P>§ 6. Licensen kan ikke overdrages uden fiskeriministerens godkendelse, med  \r\n\r\n mindre erhververen er indehaverens livsarving eller ægtefælle. </P>  \r\n\r\n<P>Stk. 2. Fiskeriministeren kan tilbagekalde licensen, hvis indehaveren har  \r\n\r\n gjort sig skyldig i grov eller gentagende overtrædelse af de i licensen  \r\n\r\n foreskrevne vilkår. </P>  \r\n\r\n<P>Stk. 3. I forbindelse med tilbagekaldelse af licens kan det meddeles  \r\n\r\n indehaveren, at han ikke kan få udstedt licens i en periode på indtil fem år.  \r\n\r\n</P>  \r\n\r\n<P>Stk. 4. Afgørelser i henhold til stk. 2 og 3 kan skal indeholde oplysning  \r\n\r\n om adgangen til at begære domstolsprøvelse og om fristen herfor. </P>  \r\n\r\n<P>Stk. 5. En afgørelse efter stk. 2 og 3 kan af indehaveren forlanges  \r\n\r\n indbragt for domstolene. Anmodning herom skal fremsættes over for  \r\n\r\n fiskeriministeren, inden fire uger efter at tilbagekaldelsen er meddelt  \r\n\r\n indehaveren. Fiskeriministeren anlægger sag mod indehaveren i den borgerlige  \r\n\r\n retsplejes former. Anmodning om sagsanlæg har ikke opsættende virkning. </P>  \r\n\r\n<P>Kapitel III </P>  \r\n\r\n<P>Regulering af fangstkapaciteten </P>  \r\n\r\n<P>§ 7. Fiskeriministeren kan med henblik på en tilpasning af fiskerflådens  \r\n\r\n kapacitet til de fiskerimuligheder, der er til rådighed, gøre anvendelsen til  \r\n\r\n erhvervsmæssigt fiskeri af fartøjer, der ikke er registreret her i landet som  \r\n\r\n fiskerfartøjer, betinget af en særlig tilladelse. </P>  \r\n\r\n<P>Stk. 2. Fiskeriministeren kan endvidere fastsætte regler, hvorefter  \r\n\r\n fartøjsombygning, der øger fangstkapaciteten, gøres betinget af en særlig  \r\n\r\n tilladelse. </P>  \r\n\r\n<P>Stk. 3. Tilladelse i henhold til stk. 1 og 2 kan gøres betinget af  \r\n\r\n anvendelse af fartøjet til fiskeri efter bestemte fiskearter eller af, at et  \r\n\r\n fiskerfartøj af en nærmere foreskreven kapacitet udgår af fiskeriet. </P>  \r\n\r\n<P>§ 7.1) Fiskeriministeren kan med henblik på en tilpasning af fiskerflådens  \r\n\r\n kapacitet til de fiskerimuligheder, der er til rådighed, gøre anvendelsen til  \r\n\r\n erhvervsmæssigt fiskeri af fartøjer over 5 GT, der ikke er registreret her i  \r\n\r\n landet som fiskerfartøjer, betinget af en særlig tilladelse. </P>  \r\n\r\n<P>§ 8. Fiskeriministeren kan bestemme, at et fartøj skal være registreret i  \r\n\r\n Fiskeriministeriet for, at det kan anvendes til fiskeri. Fiskeriministeren  \r\n\r\n kan endvidere foretage registrering af den til rådighed værende  \r\n\r\n fangstkapacitet. Med henblik herpå kan fiskeriministeren bestemme, at ejeren  \r\n\r\n eller lejeren skal afgive nærmere specificerede tekniske, økonomiske og  \r\n\r\n driftsmæssige oplysninger. </P>  \r\n\r\n<P>§ 8. Fiskeriministeren kan foretage registrering af den til rådighed  \r\n\r\n værende fangstkapacitet. Med henblik herpå kan ministeren bestemme, at ejeren  \r\n\r\n eller lejeren skal afgive nærmere specificerede tekniske, økonomiske og  \r\n\r\n driftsmæssige oplysninger. </P>  \r\n\r\n<P>Kapitel IV </P>  \r\n\r\n<P>Administration og kontrol </P>  \r\n\r\n<P>§ 9.2) Til at bistå fiskeriministeren ved administrationen af  \r\n\r\n bestemmelserne i denne lov nedsætter fiskeriministeren et rådgivende udvalg  \r\n\r\n på 10 medlemmer. Udvalget består af 1 repræsentant for fiskeriministeriet, 1  \r\n\r\n repræsentant for Danmarks fiskeri- og havundersøgelser, 2 repræsentanter for  \r\n\r\n Arbejderbevægelsens Erhvervsråd og 1 repræsentant for hver af følgende  \r\n\r\n organisationer: Dansk Fiskeriforening, Danmarks Havfiskeriforening, Danmarks  \r\n\r\n Fiskeindustri- og Eksportforening, Foreningen for Danmarks  \r\n\r\n Fiske-konserveringsindustri, Foreningen for Danmarks Fiskemel- og  \r\n\r\n Fiskeolieindustri samt 1 repræsentant valgt i fællesskab af  \r\n\r\n producentorganisationerne inden for fiskerisektoren. </P>  \r\n\r\n<P>Stk. 2. Med udvalget forhandles de i § 3 nævnte retningslinjer, de i §§ 4  \r\n\r\n og 5 nævnte foranstaltninger samt sådanne spørgsmål i øvrigt, for hvilke  \r\n\r\n fiskeriministeren skønner udvalgets bistand formålstjenlig. </P>  \r\n\r\n<P>Stk. 3. Fiskeriministeren udpeger udvalgets formand og fastsætter dets  \r\n\r\n forretningsorden. </P>  \r\n\r\n<P>Stk. 4. Udvalgets sekretariatsopgaver varetages af fiskeriministeriet.  \r\n\r\n</P>  \r\n\r\n<P>§ 10. Fiskeriministeren kan bemyndige en under ministeriet oprettet  \r\n\r\n styrelse eller en anden institution til at udøve nærmere specificerede  \r\n\r\n beføjelser, der i denne lov eller i regler udstedt i medfør af loven er  \r\n\r\n tillagt ministeren. </P>  \r\n\r\n<P>Stk. 2. Fiskeriministeren kan fastsætte regler om adgang til at påklage  \r\n\r\n afgørelser truffet af en af de i stk. 1 nævnte institutioner, herunder at  \r\n\r\n disse institutioner har den endelige afgørelse i sådanne sager. </P>  \r\n\r\n<P>§ 11. Tilsynet med overholdelsen af de i henhold til denne lov givne  \r\n\r\n forskrifter samt med overholdelsen af vilkårene i tilladelser og licenser  \r\n\r\n givet af fiskeriministeren påhviler fiskerikontrollen samt de myndigheder,  \r\n\r\n fiskeriministeren bemyndiger hertil. </P>  \r\n\r\n<P>Stk. 2. Fiskerikontrollens tjenestemænd har politimyndighed under  \r\n\r\n udøvelsen af de i stk. 1 nævnte tilsyn. </P>  \r\n\r\n<P>Kapitel V </P>  \r\n\r\n<P>Straffe- og ikrafttrædelsesbestemmelser </P>  \r\n\r\n<P>§ 12. Med bøde straffes den, der: </P>  \r\n\r\n<P>1) undlader at efterkomme påbud eller forbud meddelt i henhold til  \r\n\r\n forskrifter fastsat i medfør af loven, </P>  \r\n\r\n<P>2) tilsidesætter vilkår for en tilladelse i henhold til forskrifter  \r\n\r\n fastsat i medfør af loven, </P>  \r\n\r\n<P>3) afgiver urigtige eller vildledende oplysninger eller undlader at afgive  \r\n\r\n oplysninger, som er påbudt i henhold til loven. </P>  \r\n\r\n<P>Stk. 2. I de forskrifter, der udfærdiges i medfør af loven, kan der  \r\n\r\n fastsættes straf af bøde for overtrædelse af bestemmelserne i forskrifterne.  \r\n\r\n</P>  \r\n\r\n<P>Stk. 3. Er overtrædelsen begået af et aktieselskab, andelsselskab eller  \r\n\r\n lignende, kan bødeansvar pålægges selskabet som sådant. </P>  \r\n\r\n<P>§ 13. Med hensyn til konfiskation gælder borgerlig straffelovs regler  \r\n\r\n herom. Fangst eller værdien heraf kan dog konfiskeres, selv om det ikke med  \r\n\r\n sikkerhed kan godtgøres, at den i det hele hidrører fra ulovlige forhold.  \r\n\r\n</P>  \r\n\r\n<P>§ 14. Ophæves. </P>  \r\n\r\n<P>§ 14.3) Loven optages til revision i folketingsåret 1987-88. </P>  \r\n\r\n<P>§ 15.4) Tidspunktet for lovens ikrafttræden fastsættes af  \r\n\r\n fiskeriministeren. </P>  \r\n\r\n<P>Stk. 2. Loven gælder ikke for Grønland og Færøerne. Fiskeriministeriets  \r\n\r\n bekendtgørelse nr. 222 af 23. maj 1979 indeholder følgende  \r\n\r\n ikrafttrædelsesbestemmelser: </P>  \r\n\r\n<P>§ 1. Loven træder i kraft den 1. juni 1979. </P>  \r\n\r\n<P>§ 2. Denne bekendtgørelse træder i kraft den 1. juni 1979. Lov nr. 305 af  \r\n\r\n 4. juni 1986 indeholder følgende ikrafttrædelsesbestemmelse: </P>  \r\n\r\n<P>§ 2. Loven træder i kraft dagen efter bekendtgørelsen i Lovtidende. </P>  \r\n\r\n<P>1) § 7, stk. 1, ændret ved lov nr. 305 af 4. juni 1986. </P>  \r\n\r\n<P>2) § 9, stk. 1, ændret ved lov nr. 305 af 4. juni 1986. </P>  \r\n\r\n<P>3) § 14, ændret ved lov nr. 52 af 24. februar 1982, lov nr. 121 af 28.  \r\n\r\n marts 1984 og lov nr. 305 af 4. juni 1986. </P>  \r\n\r\n<P>4) § 15. Ikrafttrædelsestidspunktet fastsat i fiskeriministeriets  \r\n\r\n bekendtgørelse nr. 222 af 23. maj 1979. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00096"
        },
        {
            "displayName": "Entydig dokumentidentifikation",
            "displayValue": "CL004219"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "96"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}