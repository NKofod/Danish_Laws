{
    "id": 210965,
    "title": "Forslag til folketingsbeslutning om modeller for samtaler med ansøgere, der ønsker dansk statsborgerskab",
    "documentTypeId": "480",
    "isSagsforlobPeriodValid": true,
    "shortName": "2019/1 BSF 29",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 7. november 2019 af Rasmus Jarlov (KF), Naser Khader (KF), Mai Mercado (KF) og Søren Pape (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om modeller for samtaler med ansøgere, der ønsker dansk statsborgerskab</p>\r\n<p class=\"Tekst1Sp\">Regeringen pålægges inden udgangen af indeværende folketingssamling at fremlægge forskellige modeller for, hvordan der kan afholdes screeningssamtaler med enten alle eller udvalgte statsborgerskabsansøgere.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Man kan godt have lovligt ophold i et land uden at være statsborger. Men statsborgerskab er noget særligt. Derfor skal vi værne om det.</p>\r\n<p class=\"NormalInd\">I de seneste årtier har vi givet statsborgerskab til alt for mange mennesker, som ikke burde have haft det. Det kan vi se, eksempelvis når danske statsborgere tager til Syrien for at kæmpe for Islamisk Stat.</p>\r\n<p class=\"NormalInd\">Det er ikke nok, at folk, der bliver danske statsborgere, kun lever op til nemt konstaterbare krav såsom et vist antal års ophold i Danmark, sprogkrav m.m. Det er også vigtigt, at de ikke eksempelvis bekender sig til organisationer, som er Danmarks fjender, eller grundlæggende går ind for at afskaffe dansk kultur og folkestyre. Forslagsstillerne ønsker ikke at diktere folks sindelag, men hvis en udlænding skal tildeles danske statsborgerskab, skal vedkommende eksempelvis ikke være tilhænger af Islamisk Stat eller ønske død over vesterlændinge og afskaffelse af demokratiet. De værste mennesker af denne type vil vi gerne forhindre i at få dansk statsborgerskab, uden at vi derudover i øvrigt ønsker at sortere folk ud fra politisk overbevisning el.lign.</p>\r\n<p class=\"NormalInd\">En screeningssamtale vil ikke fange alle. Men den kan fange nogle.</p>\r\n<p class=\"NormalInd\">Regeringen skal derfor undersøge forskellige modeller for, hvordan der kan gennemføres en screeningssamtale med personer, der ønsker dansk statsborgerskab – herunder hvordan det kan gøres muligt for Folketingets Indfødsretsudvalg at interviewe en statsborgerskabsansøger. Det bør også undersøges, om det skal gøres muligt for udvalget at pålægge PET eller andre at gennemføre et interview med en ansøger. Det kunne være en model, der ligner den, man bruger til at udpege domsmænd.</p>\r\n<p class=\"NormalInd\">Det Konservative Folkeparti er åben over for andre modeller. Kan det ikke lade sig gøre at gennemføre samtaler med samtlige ansøgere, bør det undersøges, om der er mulighed for, at PET oplyser til Indfødsretsudvalget, om der er personer på lovforslaget, som har antidemokratiske holdninger, også selvom de ikke umiddelbart er til fare for statens sikkerhed. Et andet muligt tiltag i kampen imod, at antidemokrater opnår statsborgerskab, er at lade Udlændige- og Integrationsministeriet screene ansøgeres ytringer. Kriteriet kan her være, at man ikke skal kunne finde ytringer fra ansøgeren, der er så grove, at de ikke er beskyttet af Den Europæiske Menneskerettighedsdomstol.</p>\r\n<p class=\"NormalInd\">Det skal understreges, at der uanset løsningsmodellen ikke er tale om at uddelegere et skøn, idet det i sidste ende er Folketinget, der tildeler statsborgerskab ved lov.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Rasmus Jarlov </span>(KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om modeller for samtaler med ansøgere, der ønsker dansk statsborgerskab.</p>\r\n<p class=\"ForslagsNummer\">(Beslutningsforslag nr. B 29)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2019/1 BF 29",
            "stateLabel": "Bortfaldet",
            "references": [
                {
                    "shortName": "2019/1 BSF 29",
                    "title": "Forslag til folketingsbeslutning om modeller for samtaler med ansøgere, der ønsker dansk statsborgerskab",
                    "presentationName": "Beslutningsforslag som fremsat",
                    "documentTypeId": 480,
                    "documentId": 210965,
                    "eliUri": "/eli/ft/20191BB00029",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20191/beslutningsforslag/b29/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "08/11/2019"
        },
        {
            "displayName": "Accession",
            "displayValue": "20191BB00029"
        },
        {
            "displayName": "Entydig dokumentidentifikation",
            "displayValue": "AX023771"
        },
        {
            "displayName": "Dato for førstegangsindlæggelse",
            "displayValue": "08/11/2019"
        },
        {
            "displayName": "Dato for indlæggelse",
            "displayValue": "08/11/2019"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "29"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}