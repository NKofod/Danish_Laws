{
    "id": 142864,
    "title": "Ophævelse af påbud om ventilationsanlæg",
    "documentTypeId": "240",
    "isSagsforlobPeriodValid": true,
    "shortName": "KEN nr 9401 af 29/03/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ophævelse af påbud om ventilationsanlæg</p>\r\n<div class=\"Resume\">\r\n   <p class=\"TekstGenerel\">Arbejdstilsynet konstaterede, at en virksomhed havde en formatrundsav og en fræser til bearbejdning af plastemner, og at områderne omkring maskinerne var forurenet af spåner og støv af plast, at slangerne til udsugningen var tapet sammen, og at der ikke var mundstykker på slangerne.</p>\r\n   <p class=\"TekstGenerel\">Det var oplyst, at maskinerne anvendtes ca. 1 time dagligt.</p>\r\n   <p class=\"TekstGenerel\">Arbejdstilsynet gav virksomheden påbud om at træffe foranstaltninger på ventilationsanlægget.</p>\r\n   <p class=\"TekstGenerel\">Nævnet ophævede Arbejdstilsynets afgørelse, idet nævnet lagde vægt på, at Arbejdstilsynet ikke i tilstrækkelig grad havde godtgjort, at ventilationsforholdene ved virksomhedens maskiner i form af en formatrundsav og en fræser til bearbejdning af plastemner ikke var tilfredsstillende.</p>\r\n   <p class=\"TekstGenerel\">Nævnet lagde herved vægt på, at Arbejdstilsynet ikke havde set maskinerne i brug, og dermed ikke havde konstateret, at ventilationsforholdene virkede tilfredsstillende, men alene konstateret forhold i form af spåner og støv af plast, slanger som var tapet sammen, og slanger uden mundstykke, som kunne give en mistanke om, at ventilationen måske ikke var effektiv.</p>\r\n</div>\r\n<p class=\"TekstV\">[Adressat udeladt]</p>\r\n<p class=\"TekstV\">Arbejdsmiljøklagenævnet har på møde den 27. august 2012 behandlet [navn udeladt]s klage på vegne af [navn udeladt] over Arbejdstilsynets afgørelse af den 18. november 2010, hvorved virksomheden fik påbud om at træffe foranstaltninger på ventilationsanlæg til plastbearbejdning.</p>\r\n<p class=\"TekstV\">Nævnet traf følgende</p>\r\n<p class=\"Kapitelnummer\">A F G Ø R E L S E</p>\r\n<p class=\"TekstV\">Arbejdsmiljøklagenævnet ophæver Arbejdstilsynets påbud.</p>\r\n<p class=\"Kapitelnummer\">B E G R U N D E L S E</p>\r\n<p class=\"TekstV\">Arbejdsmiljøklagenævnet finder, at Arbejdstilsynet ikke i tilstrækkelig grad har godtgjort, at ventilationsforholdene ved virksomhedens maskiner i form af en formatrundsav og en fræser til bearbejdning af plastemner ikke er tilfredsstillende.</p>\r\n<p class=\"TekstV\">Nævnet lægger herved vægt på, at Arbejdstilsynet ikke har set maskinerne i brug, og dermed ikke har konstateret, at ventilationsforholdene ikke virker tilfredsstillende, men alene konstateret forhold i form af spåner og støv af plast, slanger som var tapet sammen, og slanger uden mundstykke, som kan give en mistanke om, at ventilationen måske ikke er effektiv.</p>\r\n<p class=\"TekstV\">[Navn udeladt] har anført, at de ansatte ikke udsættes for støv i forbindelse med bearbejdningen af plastemner ved maskinerne, da støvet omkring maskinerne skyldes, at der opstår støv i rørene, og at dette støv efterfølgende lægger sig omkring maskinerne.</p>\r\n<p class=\"TekstV\">Efter arbejdsmiljøloven skal arbejdsstedet indrettes således, at det sikkerheds- og sundhedsmæssigt er fuldt forsvarligt.</p>\r\n<p class=\"TekstV\">Endvidere følger det af reglerne om faste arbejdssteders indretning, at hvis det ikke kan hindres, at der ved en arbejdsproces sker udvikling af luftarter, støv eller lignende, der er sundhedsskadelige, eller anden generende luftforurening, skal der etableres en mekanisk udsugning, der så vidt muligt fjerner forureningen på det sted, hvor den udvikles.</p>\r\n<p class=\"TekstV\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Kapitelnummer\">R E G L E R</p>\r\n<p class=\"TekstV\">Arbejdsmiljøklagenævnet har ved afgørelsen anvendt følgende regler:</p>\r\n<p class=\"TekstV\">Om Arbejdstilsynets ret til at give påbud:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.</p>\r\n</p>\r\n<p class=\"TekstV\">Om arbejdsstedets indretning:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 42, stk. 1, i lov om arbejdsmiljø, jf. lovbekendtgørelse nr. 1072 af 7. september 2010</p>\r\n   <p class=\"Liste1\">\r\n      <span class=\"Liste1Nr\">–</span> § 35, stk. 1, i Arbejdstilsynets bekendtgørelse nr. 96 af 13. februar 2001 om faste arbejdssteders indretning som ændret ved Arbejdstilsynets bekendtgørelse nr. 721 af 22. juni 2006.</p>\r\n</p>\r\n<p class=\"TekstV\">Reglerne kan læses nedenfor.</p>\r\n<p class=\"Kapitelnummer\">OPLYSNINGERNE  I  SAGEN</p>\r\n<p class=\"TekstV\">Sagen er afgjort på grundlag af de dokumenter, som klagenævnet har modtaget fra Arbejdstilsynet samt [navn udeladt]’s brev af den 18. november 2011.</p>\r\n<p class=\"Kapitelnummer\">På klagenævnets vegne</p>\r\n<p class=\"Kapitelnummer\">[Navn udeladt]</p>\r\n<p class=\"Kapitelnummer\">[stilling udeladt]</p>\r\n<p class=\"TekstoverskriftVenstreN\">Kopi til:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [Navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [Navn udeladt]</p>\r\n</p>\r\n<p class=\"TekstoverskriftVenstreN\">Regler</p>\r\n<p class=\"TekstoverskriftVenstreN\">Lov om arbejdsmiljø, jf. lovbekendtgørelse nr. 1072 af 7. september 2010</p>\r\n<p class=\"Tekst\">…</p>\r\n<p class=\"Kapitelnummer\">Kapitel 6</p>\r\n<p class=\"Kapiteloverskrift\">Arbejdsstedets indretning</p>\r\n<p class=\"Paragraftekst\">\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p class=\"Stk\">\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p class=\"Paragraftekst\">\r\n   <span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\r\n   <p class=\"Liste1\">\r\n      <span class=\"Liste1Nr\">2)</span> velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\r\n   <p class=\"Liste1\">\r\n      <span class=\"Liste1Nr\">3)</span> udgangsforhold, f.eks. færdselsveje, trapper og udgange.</p>\r\n</p>\r\n<p class=\"Stk\">\r\n   <span class=\"Italic\">Stk. 2.</span> Det kan i reglerne i medfør af stk. 1 fastsættes, at de gælder for udlejere af bygninger, lokaler, arealer m.v.</p>\r\n<p class=\"Kapitelnummer\">Kapitel 13</p>\r\n<p class=\"Kapiteloverskrift\">Arbejdstilsynet</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p class=\"Stk\">\r\n   <span class=\"Italic\">Stk. 2.</span> …</p>\r\n<p class=\"Tekst\">…</p>\r\n<p class=\"TekstoverskriftVenstreN\">Arbejdstilsynets bekendtgørelse nr. 96 af 13. februar 2001 om faste arbejdssteders indretning som ændret ved Arbejdstilsynets bekendtgørelse nr. 721 af 22. juni 2006</p>\r\n<p class=\"Tekst\">…</p>\r\n<p class=\"Kapitelnummer\">Kapitel 8</p>\r\n<p class=\"Kapiteloverskrift\">Ventilation</p>\r\n<p class=\"Tekst\">…</p>\r\n<p class=\"Paragraftekst\">\r\n   <span class=\"Bold\">§ 35.</span> Hvis det ikke kan hindres, at der ved en arbejdsproces sker udvikling af luftarter, støv eller lignende, der er sundhedsskadelige eller eksplosive, eller udvikling af røg, mikroorganismer, aerosoler, ildelugt eller anden generende luftforurening, skal der etableres en mekanisk udsugning, der så vidt muligt fjerner forureningen på det sted, hvor den udvikles. Samtidig skal der tilføres frisk erstatningsluft af passende temperatur.</p>\r\n<p class=\"Stk\">\r\n   <span class=\"Italic\">Stk. 2.</span> …</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/08/2012"
        },
        {
            "displayName": "Accession",
            "displayValue": "W20120940125"
        },
        {
            "displayName": "Entydig dokumentidentifikation",
            "displayValue": "BE005153"
        },
        {
            "displayName": "Dato for indlæggelse",
            "displayValue": "23/08/2012"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9401"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "29/03/2012"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "7000086-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}