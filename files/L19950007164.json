{
    "id": 71369,
    "title": "Bekendtgørelse om Danmarks ratifikation af Overenskomsten af 15. april 1994 om oprettelse af Verdenshandelsorganisationen (WTO) ",
    "documentTypeId": "220",
    "isSagsforlobPeriodValid": false,
    "shortName": "BKI nr 71 af 08/06/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse om Danmarks ratifikation af  \r\n\r\n Overenskomsten af 15. april 1994 om oprettelse af  \r\n\r\n Verdenshandelsorganisationen (WTO) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Efter indhentelse af Folketingets samtykke den 16. december 1994 har </P>  \r\n\r\n<P>Danmark, i henhold til kongelig resolution af 21. december 1994, </P>  \r\n\r\n<P>ratificeret den i Marrakech den 15. april 1994 undertegnede </P>  \r\n\r\n<P>Overenskomst om oprettelse af Verdenshandelsorganisationen (WTO). </P>  \r\n\r\n<P>Teksten til Overenskomsten af 15. april 1994 om oprettelse af  \r\n\r\n Verdenshandelsorganisationen (WTO) er i sin helhed offentliggjort som bilag  \r\n\r\n til Rådsafgørelse nr. 94/800/EF af 22. december 1994 i De Europæiske  \r\n\r\n Fællesskabers Tidende nr. L 336 af 23. december 1994, side 3 ff. </P>  \r\n\r\n<P>Til Overenskomsten om WTO er knyttet et omfattende aftalekompleks, der  \r\n\r\n bl.a. indeholder følgende hoveddele: </P>  \r\n\r\n<P>- Det nuværende regelsystem for handel med varer (GATT) effektiviseres og  \r\n\r\n suppleres med regelsæt for handel med tjenesteydelser og intellektuel  \r\n\r\n ejendomsret. </P>  \r\n\r\n<P>- Der gennemføres en omfattende liberalisering af markedsadgangen for  \r\n\r\n såvel industrivarer som landbrugsvarer, som vil føre til en reduktion på  \r\n\r\n gennemsnitligt 40% af det nuværende toldniveau for industrivarer og for  \r\n\r\n landbrugsvarer en reduktion af toldsatser m.v. med 36% af det nuværende  \r\n\r\n beskyttelsesniveau. </P>  \r\n\r\n<P>- På landbrugsområdet vil der blive gennemført en reduktion af den  \r\n\r\n produktionsafhængige interne støtte til landbruget på 20% og en reduktion af  \r\n\r\n støtten til eksporten på 36% af de hidtidigt anvendte budgetmidler samt en  \r\n\r\n reduktion af den mængde landbrugsvarer, der modtager eksportstøtte, med 21%.  \r\n\r\n</P>  \r\n\r\n<P>- Der etableres et mere smidigt og effektivt tvistbilæggelsessystem. </P>  \r\n\r\n<P>Danmarks ratifikationsinstrument deponeredes sammen med de øvrige  \r\n\r\n EU-medlemslandes og Fællesskabets ratifikationsinstrumenter den 30. december  \r\n\r\n 1994 hos GATT's generaldirektør. Overenskomsten trådte i kraft den 1. januar  \r\n\r\n 1995. WTO og GATT vil foreløbig for en periode på 1 år fra den 1. januar 1995  \r\n\r\n skulle eksistere sideløbende. Ved Rådets afgørelse nr. </P>  \r\n\r\n<P>94/800/EF af 22. december 1994 er der truffet beslutning om indgåelse af  \r\n\r\n Overenskomsten på Det Europæiske Fællesskabs vegne; jfr. De Europæiske  \r\n\r\n Fællesskabers Tidende nr. L 336 af 23. december 1994, side 1. </P>  \r\n\r\n<P>Foruden Danmark, de øvrige EU-medlemslande og Det Europæiske Fællesskab  \r\n\r\n har nedennævnte lande tiltrådt overenskomsten: </P>  \r\n\r\n<P>Amerikas Forenede Stater, Antigua/Barbuda, Argentina, Australien, Bahrain,  \r\n\r\n Bangladesh, Barbados, Belize, Brasilien, Brunei, Canada, Chile, Costa Rica,  \r\n\r\n Elfenbenskysten, Dominica, Den Dominikanske Republik, Filippinerne, Gabon,  \r\n\r\n Ghana, Guyana, Honduras, Hongkong, Indien, Indonesien, Island, Jamaica,  \r\n\r\n Japan, Kenya, Korea, Kuwait, Macau, Malaysia, Malta, Marokko, Mauritius,  \r\n\r\n Mexico, Myanmar, Namibia, New Zealand, Nigeria, Norge, Pakistan, Paraguay,  \r\n\r\n Peru, Rumænien, St. Lucia, St. Vincent og Grenadinerne, Senegal, Singapore,  \r\n\r\n Den Slovakiske Republik, Sri Lanka, Suriname, Swaziland, Sydafrika, Tanzania,  \r\n\r\n Thailand, Den Tjekkiske Republik, Trinidad/Tobago, Tunesien, Tyrkiet, Uganda,  \r\n\r\n Ungarn, Uruguay, Venezuela, Zambia, Zimbabwe. </P>  \r\n\r\n<P>Danmarks ratifikation omfatter også Færøerne og Grønland. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 8. juni 1995  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Niels Helveg Petersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "21/06/1995"
        },
        {
            "displayName": "Accession",
            "displayValue": "L19950007164"
        },
        {
            "displayName": "Entydig dokumentidentifikation",
            "displayValue": "CM030560"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "04/02/1999"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "08/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsmin. N.4 j.nr. 97.B.10.c."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}