{
    "id": 105950,
    "title": "1987 BSF 144   FORSLAG TIL FOLKETINGSBESLUTNING OM SOCIALKULTURELLE INITIATIVER OG   SOCIALT PROJEKTARBEJDE ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 144",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 144 </P>  \r\n\r\n<P></P>  \r\n\r\n<P>Forslag til folketingsbeslutning om socialkulturelle initiativer og  \r\n\r\n socialt projektarbejde </P>  \r\n\r\n<P></P>  \r\n\r\n<P>Fremsat af Carsten Andersen (SF) Agerschou (SF) Birthe Hansen (SF) Ejner  \r\n\r\n Larsen (SF) Bjørn Poulsen (SF) Ebba Strange (SF) </P>  \r\n\r\n<P></P>  \r\n\r\n<P>den 12. april 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag med </P>  \r\n\r\n<P>henblik på at fremme fornyelse i socialpolitikken ved gennemførelse </P>  \r\n\r\n<P>af følgende socialkulturelle initiativer: </P>  \r\n\r\n<P>1. Der skabes mulighed for at yde 50 pct. statsrefusion til særlige </P>  \r\n\r\n<P>forebyggende rådgivnings- og vejledningsinitiativer. </P>  \r\n\r\n<P>2. I bistandsloven skabes mulighed for oprettelse af uformelle </P>  \r\n\r\n<P>aktivitetssteder med 50 pct. statslig refusion for arbejdsløse, </P>  \r\n\r\n<P>bistandshjælpsmodtagere og andre. </P>  \r\n\r\n<P>3. I bistandsloven skabes mulighed for etablering af projektarbejde </P>  \r\n\r\n<P>med grupper af bistandshjælpsmodtagere eller personer/grupper, </P>  \r\n\r\n<P>der er særligt truede i social henseende. </P>  \r\n\r\n<P>Bemærkninger til forslaget </P>  \r\n\r\n<P>Almindelige bemærkninger </P>  \r\n\r\n<P>Forsøg inden for socialt arbejde har siden 1980 været en aktivitet i </P>  \r\n\r\n<P>Socialstyrelsen med henblik på udvikling af nye metoder i socialt </P>  \r\n\r\n<P>arbejde og som såkaldt bløde styringsmidler i forbindelse med </P>  \r\n\r\n<P>decentralisering af socialpolitikken. </P>  \r\n\r\n<P>Der tales ligefrem om en forsøgsstrategi som styringsmiddel, som på </P>  \r\n\r\n<P>linje og i samspil med øvrige styringsmidler og regeldannelser </P>  \r\n\r\n<P>angiver nye veje og fornyelse i socialpoltikken. </P>  \r\n\r\n<P>Der er nu efter 8 år med forsøgsvirksomhed grund til at se på forsøg </P>  \r\n\r\n<P>som en metode i socialt arbejde, der sikrer udvikling og </P>  \r\n\r\n<P>fornyelse i socialpolitikken. Der er egentlig tale om </P>  \r\n\r\n<P>projektarbejde, der skal have mere frie rammer og befries for </P>  \r\n\r\n<P>stram centralistisk styring. </P>  \r\n\r\n<P>I en undersøgelse, som Finansudvalget har foranlediget, om en </P>  \r\n\r\n<P>evaluering af Socialstyrelsens forsøgsmidler, påpeges det, at der </P>  \r\n\r\n<P>er behov for større støtte til de enkelte projekter i form af </P>  \r\n\r\n<P>faglig vejledning, men der tages samtidig afstand fra et </P>  \r\n\r\n<P>bureaukratisk og langsommeligt bevillingssystem. </P>  \r\n\r\n<P>Socialistisk Folkepartis forslag bygger på de erfaringer, der er </P>  \r\n\r\n<P>gjort ved de hidtidige forsøg, og på ønsket om decentralisering </P>  \r\n\r\n<P>og selvforvaltning, som SF mener er vigtige elementer i </P>  \r\n\r\n<P>socialpolitikken. </P>  \r\n\r\n<P>Bemærkninger til forslagets enkelte punkter </P>  \r\n\r\n<P>Til pkt. 1. </P>  \r\n\r\n<P>De nye veje i socialpolitikken er decentralisering og mobilisering </P>  \r\n\r\n<P>af lokalmiljøet og styrkelse af det sociale netværk. Det kan ikke </P>  \r\n\r\n<P>ske fra centrale rådhuse eller minirådhuse i lokalområderne. I </P>  \r\n\r\n<P>Socialforskningsinstituttets socialreformundersøgelser er det </P>  \r\n\r\n<P>påpeget, at de mindre socialforvaltninger har større mulighed for </P>  \r\n\r\n<P>at løse sociale problemer på grund af deres kendskab til </P>  \r\n\r\n<P>lokalsamfundets struktur og bæreevne i sociale netværk. </P>  \r\n\r\n<P>Igennem talrige forsøg er det påvist, at sociale forandringer i </P>  \r\n\r\n<P>retning mod bedre social funktion sker sikrest på et tværfagligt </P>  \r\n\r\n<P>grundlag. Derfor er det vigtigt, at kommunerne gennem </P>  \r\n\r\n<P>statsrefusion tilskyndes til at oprette tværsektoriale </P>  \r\n\r\n<P>rådgivnings- og informationstilbud i lokalmiljøerne. </P>  \r\n\r\n<P>De særlige initiativer kan f.eks. være fremskudte rådgivnings- og </P>  \r\n\r\n<P>informationscentre, som har til opgave at skabe aktiviteter og </P>  \r\n\r\n<P>danne sociale netværk. De fremskudte centre bør fungere i </P>  \r\n\r\n<P>gadeplan, og de skal ikke have kontrollerende funktioner. Et </P>  \r\n\r\n<P>udadrettet informationsarbejde og opsøgende virksomhed skal være </P>  \r\n\r\n<P>hovedaktiviteterne. </P>  \r\n\r\n<P>Det er vigtigt, at størrelsen af de fremskudte centre er omkring </P>  \r\n\r\n<P>8-10 ansatte. Det er i den offentlige forvaltningspraksis </P>  \r\n\r\n<P>utraditionelt, men i den private servicesektor - f.eks. banker og </P>  \r\n\r\n<P>sparekasser - fungerer små decentrale forvaltningsenheder </P>  \r\n\r\n<P>udmærket selv med brede publikumsopgaver. </P>  \r\n\r\n<P>Staten afholder 50 pct. af udgifterne til sådanne initiativer. På </P>  \r\n\r\n<P>længere sigt må socialforvaltningernes virksomhed i form af </P>  \r\n\r\n<P>rådgivning og vejledning refunderes med 50 pct. af udgifterne. I </P>  \r\n\r\n<P>et svar til Folketinget på spørgsmål S 352 har socialministeren </P>  \r\n\r\n<P>tilkendegivet, at socialforvaltningernes rådgivning og vejledning </P>  \r\n\r\n<P>er en ydelse, der ifølge bistandsloven kan påklages. </P>  \r\n\r\n<P>Til pkt. 2 </P>  \r\n\r\n<P>For unge og ældre findes mange fritidstilbud eller omsorgscentre, </P>  \r\n\r\n<P>men for voksne er der i dagtimerne ingen mulighed for offentlige </P>  \r\n\r\n<P>tilbud om aktivitet. Det er selvfølgelig ud fra den betragtning, </P>  \r\n\r\n<P>at det almindelige er, at voksne går på arbejde, og deres </P>  \r\n\r\n<P>fritidsaktiviteter dækkes af de almindelige fritids-, sports- </P>  \r\n\r\n<P>eller hobbytilbud. </P>  \r\n\r\n<P>Det stemmer ikke med de forhold, som storbyens arbejdsløse, </P>  \r\n\r\n<P>førtidspensionister og bistandsklienter oplever. Der er et behov </P>  \r\n\r\n<P>for aktivitetstilbud i større bysamfund, som kan modsvare </P>  \r\n\r\n<P>ensomhed og overflødighedsfølelse. Sådanne aktivitetssteder skal </P>  \r\n\r\n<P>være selvforvaltede enheder med et indhold af socialkulturelle </P>  \r\n\r\n<P>udfordringer i lokalmiljøet. </P>  \r\n\r\n<P>Aktivitetsstedet må udfordres til at påtage sig opgaver, som giver </P>  \r\n\r\n<P>lokalmiljøet indhold. Der er gjort flere forsøg med aktiviteter </P>  \r\n\r\n<P>for f.eks. arbejdsløse og bistandsklienter i form af </P>  \r\n\r\n<P>boligaktiviteter, genbrugsforretninger, kulturelle aktiviteter. I </P>  \r\n\r\n<P>f.eks. Gjellerup Planen ved Århus blev der skabt en aktiv </P>  \r\n\r\n<P>beboergruppe gennem lokale aktivitetscentre. </P>  \r\n\r\n<P>Aktivitetsstederne skal drives som en gratis, anonym institution med </P>  \r\n\r\n<P>50 pct. statsrefusion. </P>  \r\n\r\n<P>Til pkt. 3 </P>  \r\n\r\n<P>I indledningen er der gjort rede for behovet for anerkendelsen af </P>  \r\n\r\n<P>den nye arbejdsmetode, som er affødt af forsøgsarbejde - nemlig </P>  \r\n\r\n<P>socialt projektarbejde. Der er ingen tvivl om, at forsøgsarbejde </P>  \r\n\r\n<P>fortsat er et vigtigt led i udviklingen af socialt arbejde, men </P>  \r\n\r\n<P>resultatet af forsøgene bør have mulighed for forankring i de </P>  \r\n\r\n<P>sociale forvaltninger. Der er en række forsøg, som har vist, at </P>  \r\n\r\n<P>der er behov for løsningsmodeller, hvor problemer for grupper af </P>  \r\n\r\n<P>mennesker bliver taget op og løst i et projekt. Typisk er </P>  \r\n\r\n<P>projektet af et par års varighed, men med skiftende personer, der </P>  \r\n\r\n<P>deltager i projektet. </P>  \r\n\r\n<P>Socialt projektarbejde kan i dag kun gennemføres, hvis udgifterne </P>  \r\n\r\n<P>til projektet konteres som bevilling på hver enkelt deltagers </P>  \r\n\r\n<P>(klients) sag. Lønningerne konteres oftest som </P>  \r\n\r\n<P>administrationsomkostninger. Det gør oprettelsen af et socialt </P>  \r\n\r\n<P>projekt til et bureaukratisk skoleridt og skræmmer mange </P>  \r\n\r\n<P>idemagere og andre ildsjæle langt bort. </P>  \r\n\r\n<P>Udviklingen er i gang, hvorfor det er hårdt tiltrængt, at der ved </P>  \r\n\r\n<P>oprettelsen af projekter lovgivningsmæssigt skabes mulighed for </P>  \r\n\r\n<P>en smidigere arbejdsgang. </P>  \r\n\r\n<P>Det er nødvendigt, at projektarbejde også kan omfatte personer, som </P>  \r\n\r\n<P>ikke direkte er bistandshjælpsmodtagere. Der er to grupper, som </P>  \r\n\r\n<P>klart står i forgrunden. Den ene er børn og unge under 18 år </P>  \r\n\r\n<P>eller unge, som nok er i arbejde, men som i deres fritid har </P>  \r\n\r\n<P>behov for deltagelse i et særligt projekt, f.eks. i forbindelse </P>  \r\n\r\n<P>med kriminalitetsforebyggelse eller narko-bekæmpelse. Den anden </P>  \r\n\r\n<P>gruppe er unge mødre - enlige eller samboende - som føler, at de </P>  \r\n\r\n<P>har behov for støtte og udvikling gennem et projekt. Primært vil </P>  \r\n\r\n<P>projektarbejdet nok rette sig mod bistandshjælpsmodtagere, men </P>  \r\n\r\n<P>dets hovedsigte er en målrettet forebyggende indsats. Derfor er </P>  \r\n\r\n<P>det vanskeligt, at opstille økonomiske beregninger for udgifter </P>  \r\n\r\n<P>og besparelser. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00144"
        },
        {
            "displayName": "Entydig dokumentidentifikation",
            "displayValue": "CL004517"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "144"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}