{
    "id": 120634,
    "title": "Bekendtgørelse om administration og revision af promille- og produktionsafgiftsfonde m.v. indenfor jordbrugs- og fiskeriområdet",
    "documentTypeId": "60",
    "isSagsforlobPeriodValid": true,
    "shortName": "BEK nr 762 af 10/07/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Anvendelse af midler mv.</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Budgetter</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Regnskaber</p>\r\n      <p class=\"Indholdsfortegnelse\"><a href=\"#Kap4\">Kapitel 4</a>   Revision</p>\r\n      <p class=\"Indholdsfortegnelse\"><a href=\"#Kap5\">Kapitel 5</a>   Forvaltning</p>\r\n      <p class=\"Indholdsfortegnelse\"><a href=\"#Kap6\">Kapitel 6</a>   Inddrivelse af skyldige produktionsafgifter mv.</p>\r\n      <p class=\"Indholdsfortegnelse\"><a href=\"#Kap7\">Kapitel 7</a>   Ophør</p>\r\n      <p class=\"Indholdsfortegnelse\"><a href=\"#Kap8\">Kapitel 8</a>   Ikrafttrædelse</p><div class=\"bjelke\">Den fulde tekst</div><p class=\"Titel2\">Bekendtgørelse om administration og revision af promille- og produktionsafgiftsfonde m.v. indenfor jordbrugs- og fiskeriområdet</p>\r\n      <p class=\"Indledning2\">I medfør af § 9, stk. 2, og § 10, stk. 3, i lov om administration af Det Europæiske Fællesskabs forordninger om markedsordninger for landbrugsvarer m.v. (bemyndigelsesloven), jf. lovbekendtgørelse nr. 297 af 28. april 2004, og § 105, stk. 2, og § 106, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 372 af 26. april 2006, som ændret ved lov nr. 489 af 17. juni 2008, fastsættes efter bemyndigelse:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Anvendelse af midler mv.</p>\r\n      <p class=\"Paragraf\"><span class=\"ParagrafNr\">§ 1.</span> Formålet med bekendtgørelsen er at fastsætte de nærmere bestemmelser om administration, budgetlægning og regnskabsaflæggelse for de i bemyndigelseslovens § 6, stk. 1-3, nævnte fonde og de i fiskerilovens § 102, stk. 1, nævnte fonde og disse fondes tilskudsmodtagere, herunder at fastlægge procedure for inddrivelse af de i bemyndigelseslovens § 6, stk. 1, og fiskerilovens § 102, stk. 2, nævnte afgifter.</p>\r\n      <p class=\"Paragraf\"><span class=\"ParagrafNr\">§ 2.</span> Fondenes midler skal anvendes til finansiering af foranstaltninger i forbindelse med de i bemyndigelseslovens § 7 og fiskerilovens § 103 nævnte formål. Ved fondsmidler forstås i denne bekendtgørelse produktionsafgifter, promillemidler, CO<span class=\"Subscript\">2</span>-midler, eventuelle særbevillinger samt øvrige indtægter.</p>\r\n      <p class=\"Stk2\"><span class=\"StkNr\">Stk. 2.</span> Produktionsafgiftsfondene må ikke have andre aktiviteter end opkrævning af produktionsafgifter i henhold til de enkelte fondsvedtægter og forvaltning af fondenes midler i forbindelse med ydelse af tilskud til tilskudsmodtagere med henblik på aktiviteter, der er omfattet af de i § 7 i bemyndigelsesloven og § 103 i fiskeriloven nævnte formål.</p>\r\n      <p class=\"Stk2\"><span class=\"StkNr\">Stk. 3.</span> Promilleafgiftsfondene og Fonden for økologisk landbrug må ikke have andre aktiviteter end forvaltning af fondenes midler i henhold til de enkelte fondsvedtægter i forbindelse med ydelse af tilskud til tilskudsmodtagere med henblik på aktiviteter, der er omfattet af de i § 7 i bemyndigelsesloven nævnte formål.</p>\r\n      <p class=\"Stk2\"><span class=\"StkNr\">Stk. 4.</span> Fondenes tilskudsmodtagere kan være foreninger, selvejende institutioner, offentlige institutioner, offentlige fonde samt andre juridiske enheder, som FødevareErhverv godkender.</p>\r\n      <p class=\"Paragraf\"><span class=\"ParagrafNr\">§ 3. </span> Fondene opkræver produktionsafgifter og anvender fondsmidler indenfor rammerne af lovgivningen, herunder Det Europæiske Fællesskabs statsstøtteregler.</p>\r\n      <p class=\"Stk2\"><span class=\"StkNr\">Stk. 2.</span> Fondene må ikke anvende fondsmidler til finansiering af fondens administrationsudgifter, bortset fra udgifter til kontrol med midlernes korrekte anvendelse, eller til finansiering af organisationspolitiske opgaver. Kontrol med midlernes korrekte anvendelse omfatter fondens udgifter til advokatbistand og revision samt til eventuel regnskabskontrol.</p>\r\n      <p class=\"Stk2\"><span class=\"StkNr\">Stk. 3.</span> Tilskudsmodtagernes administrative udgifter, som udgør en integreret del af den tilskudsberettigede aktivitet, kan afholdes af fondsmidler.</p>\r\n      <p class=\"Stk2\"><span class=\"StkNr\">Stk. 4.</span> Fondene kan anvende fondsmidler til investeringstilskud til tilskudsmodtagerens køb af fast ejendom, maskiner og lignende. Investeringstilskud ydes på betingelse af, at fondens andel af det pågældende aktivs værdi ved ophør, salg eller væsentlig ændring af aktivets anvendelse, tilfalder fonden.</p>\r\n      <p class=\"Stk2\"><span class=\"StkNr\">Stk. 5.</span> Fondene skal anbringe fondsmidler på en konto i et anerkendt pengeinstitut til bedst mulig forrentning under hensyntagen til den nødvendige likviditet og sikkerhed.</p>\r\n      <p class=\"Stk2\"><span class=\"StkNr\">Stk. 6.</span> Fondene og fondenes tilskudsmodtagere må ikke opsamle fondsmidler. Fondene kan dog budgettere med en sikkerhedsmargen af en størrelsesorden, som fondsbudgettet berettiger til. Uforbrugte fondsmidler hos fondens tilskudsmodtagere skal tilbageføres til fonden. Tilbageførsel skal ske senest på tidspunktet for tilskudsmodtagerens udarbejdelse og godkendelse af regnskabet, dog senest 4 måneder efter regnskabsårets afslutning for produktionsafgiftsfondene og senest 5 måneder efter regnskabsårets afslutning for promilleafgiftsfondene og Fonden for økologisk landbrug.</p>\r\n      <p class=\"Paragraf\"><span class=\"ParagrafNr\">§ 4.</span> Fondene skal sikre, at anvendelsen af produktionsafgifter, promillemidler, CO<span class=\"Subscript\">2</span>-midler, eventuelle særbevillinger samt øvrige indtægter kan adskilles på aktivitetsniveau.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Budgetter</p>\r\n      <p class=\"Paragraf\"><span class=\"ParagrafNr\">§ 5.</span> Fondenes budgetår følger kalenderåret. Inden den 1. oktober indsender fonden forslag til budget for det kommende regnskabsårs indtægter og udgifter til FødevareErhverv.</p>\r\n      <p class=\"Stk2\"><span class=\"StkNr\">Stk. 2.</span> FødevareErhverv kan tillade, at fondene anvender et andet budgetår end kalenderåret. Budgettet indsendes i så fald inden en frist, som fastsættes af FødevareErhverv.</p>\r\n      <p class=\"Stk2\"><span class=\"StkNr\">Stk. 3.</span> Forslag til ændringsbudget skal indsendes til FødevareErhverv senest 3 måneder før budgetårets slutning.</p>\r\n      <p class=\"Stk2\"><span class=\"StkNr\">Stk. 4.</span> Fonden skal indsende forslag til ændringsbudget, hvis</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> afgiftssatserne skal ændres,</p>\r\n          <p class=\"Liste1\"><span class=\"Liste1Nr\">2)</span> der ønskes optaget udgifter under et formål, der ikke tidligere er godkendt, jf. bemyndigelseslovens § 7 og fiskerilovens § 103,</p>\r\n          <p class=\"Liste1\"><span class=\"Liste1Nr\">3)</span> de samlede udgifter under et formål ønskes øget med mere end 20 pct., dog minimum 250.000 kr., eller</p>\r\n          <p class=\"Liste1\"><span class=\"Liste1Nr\">4)</span> de samlede udgifter under budgettet ønskes øget med mere end 10 pct.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 5.</span> Budgetter og ændringsbudgetter indsendes til FødevareErhverv i 2 eksemplarer. Herudover indsendes budgetterne elektronisk i et format, som fastlægges af FødevareErhverv.</p>\r\n      <p class=\"Paragraf\"><span class=\"ParagrafNr\">§ 6.</span> Budgetter og ændringsbudgetter skal omfatte samtlige indtægter og udgifter i fonden og opstilles efter et skema, der rekvireres fra FødevareErhverv. Investeringstilskud skal angives særskilt i en note i skemaet.</p>\r\n      <p class=\"Stk2\"><span class=\"StkNr\">Stk. 2.</span> Budgetter og ændringsbudgetter skal endvidere indeholde en særskilt beskrivelse af de omfattede aktiviteter, herunder en beskrivelse af hvilke nye aktiviteter, der igangsættes, samt de ændringer, der er foretaget i aktiviteterne, i forhold til det senest godkendte budget.</p>\r\n      <p class=\"Stk2\"><span class=\"StkNr\">Stk. 3.</span> Budgetter og ændringsbudgetter skal ud for hver enkelt aktivitet indeholde en angivelse af den relevante bestemmelse i Det Europæiske Fællesskabs statsstøtteregler (EF - Rammebestemmelser for statsstøtte, forordninger om statsstøtte til virksomheder eller forordninger om de minimis-støtte), som aktiviteten er omfattet af. Det skal ligeledes angives i budgettet, hvis der ikke er tale om statsstøtte sammen med en begrundelse herfor.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Regnskaber</p>\r\n      <p class=\"ParagrafGruppeOverskrift\">Fondenes regnskaber</p>\r\n      <p class=\"Paragraf\"><span class=\"ParagrafNr\">§ 7.</span> Fondenes regnskabsår følger budgetåret. Regnskabet indsendes til FødevareErhverv senest den 1. juni i året efter regnskabsåret. For så vidt angår promilleafgiftsfondene og Fonden for økologisk landbrug er fristen senest den 1. juli. Anvender fonden et andet budgetår end kalenderåret, jf. § 5, stk. 2, indsendes regnskabet inden en frist, som fastsættes af FødevareErhverv.</p>\r\n      <p class=\"Stk2\"><span class=\"StkNr\">Stk. 2.</span> Fondens regnskab indsendes til FødevareErhverv i 3 eksemplarer, heraf 1 originalt eksemplar. Herudover indsendes regnskabet elektronisk i et af FødevareErhverv fastlagt format.</p>\r\n      <p class=\"Paragraf\"><span class=\"ParagrafNr\">§ 8.</span> Fondens regnskab skal være underskrevet af fondsbestyrelsen og påtegnet af revisor. Regnskabet skal være ledsaget af en af bestyrelsesformanden underskrevet beretning om fondens aktiviteter i det forløbne regnskabsår.</p>\r\n      <p class=\"Stk2\"><span class=\"StkNr\">Stk. 2.</span> Det skal fremgå af ledelsespåtegning, revisionspåtegning og eventuel regnskabspraksis, at regnskabet er aflagt i henhold til administrationsbekendtgørelsen.</p>\r\n      <p class=\"Stk2\"><span class=\"StkNr\">Stk. 3.</span> Fondens regnskab udarbejdes efter god regnskabsskik.</p>\r\n      <p class=\"Stk2\"><span class=\"StkNr\">Stk. 4.</span> Fondens regnskab uarbejdes under hensyntagen til tilgodehavender, forudbetalte og skyldige beløb mv., så regnskabet giver et retvisende billede af samtlige indtægter og udgifter for regnskabsåret samt aktiver og passiver ved regnskabsårets udløb. Resultatopgørelse og balance skal opstilles efter et skema, der rekvireres i FødevareErhverv. Investeringstilskud skal angives særskilt i en note i skemaet.</p>\r\n      <p class=\"Stk2\"><span class=\"StkNr\">Stk. 5.</span> Regnskabet skal indeholde en oversigt over udviklingen i fondens indtægter samt udgifter fordelt på formål de seneste 5 regnskabsår.</p>\r\n      <p class=\"Stk2\"><span class=\"StkNr\">Stk. 6.</span> Opkræver fonden afgifter ved eksport, skal beretningen mindst hvert 5. regnskabsår indeholde følgende for den forløbne periode:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Opdeling af de afgiftsbetalende producenter i relevante segmenter i forhold til Det Europæiske Fællesskabs regler om interne afgifter. Opdelingen skal indeholde en opgørelse over den totale årlige afgiftsindtægt for hvert segment.</p>\r\n          <p class=\"Liste1\"><span class=\"Liste1Nr\">2)</span> Opgørelse af de udgifter, der er afholdt til fordel for hvert af disse segmenter. Opgørelsen skal omfatte en specifikation af de årlige afholdte udgifter for hver enkelt aktivitet under de enkelte segmenter. Aktiviteterne opdeles efter bemyndigelseslovens formål. I opgørelsen indgår alene finansiering ved produktionsafgifter.</p>\r\n          <p class=\"Liste1\"><span class=\"Liste1Nr\">3)</span> Erklæring om hvorvidt fondsbestyrelsen har fundet en ubalance i forhold til Det Europæiske Fællesskabs regler om interne afgifter.</p>\r\n        </div>\r\n      </p>\r\n      <p class=\"ParagrafGruppeOverskrift\">Tilskudsmodtagernes regnskaber</p>\r\n      <p class=\"Paragraf\"><span class=\"ParagrafNr\">§ 9.</span> Fondens tilskudsmodtagere aflægger et regnskab til fonden for anvendelsen af fondens tilskud.</p>\r\n      <p class=\"Stk2\"><span class=\"StkNr\">Stk. 2.</span> Tilskudsregnskabet skal være underskrevet af en organisationsansvarlig for tilskudsmodtageren. Regnskabet skal være påtegnet af tilskudsmodtagerens revisor. Hvis tilskudsmodtager er en statsinstitution, skal regnskabet ikke påtegnes af revisor.</p>\r\n      <p class=\"Stk2\"><span class=\"StkNr\">Stk. 3.</span> Af tilskudsmodtagers regnskab skal fremgå størrelsen af det samlede tilskud fra fonden og tilskuddets fordeling på hver enkelt aktivitet. Kreditnotaer og rabatter skal modregnes i de støtteberettigede udgifter.</p>\r\n      <p class=\"Stk2\"><span class=\"StkNr\">Stk. 4.</span> Eventuelle salgs- og lejeindtægter samt anden tilskudsfinansiering vedrørende den enkelte aktivitet skal fremgå af tilskudsregnskabet.</p>\r\n      <p class=\"Stk2\"><span class=\"StkNr\">Stk. 5.</span> Hvis der af tilskuddet finansieres administrative omkostninger, jf. § 3, stk. 3, skal regnskabet indeholde en specifikation af de tilknyttede udgifter. Nøglen til fordeling af fællesudgifterne på tilskudsmodtagerens aktiviteter skal specificeres.</p>\r\n      <p class=\"Stk2\"><span class=\"StkNr\">Stk. 6.</span> Hvis tilskuddet udgør over 1 mio. kr. eller mere end 10 pct. af fondens udgifter, dog minimum 150.000 kr., indsender fonden tilskudsregnskabet i 3 eksemplarer, heraf 1 originalt eksemplar, til FødevareErhverv.</p>\r\n      <p class=\"Kapitel\"><a name=\"Kap4\">Kapitel 4</a></p>\r\n      <p class=\"KapitelOverskrift2\">Revision</p>\r\n      <p class=\"ParagrafGruppeOverskrift\">Revision af fondenes regnskaber og tilskudsmodtagernes regnskaber</p>\r\n      <p class=\"Paragraf\"><span class=\"ParagrafNr\">§ 10.</span> Regnskabet for fonden og regnskaberne for fondens tilskudsmodtagere skal revideres i overensstemmelse med god offentlig revisionsskik.</p>\r\n      <p class=\"Stk2\"><span class=\"StkNr\">Stk. 2.</span> Revisionen udføres af en statsautoriseret eller registreret revisor.</p>\r\n      <p class=\"Stk2\"><span class=\"StkNr\">Stk. 3.</span> Regnskabet for fonden og regnskaberne for fondens tilskudsmodtagere må ikke revideres af samme person.</p>\r\n      <p class=\"Stk2\"><span class=\"StkNr\">Stk. 4.</span> Revisionens omfang afhænger af fondens størrelse, administrative struktur og forretningsgang, herunder den interne kontrol og andre forhold af betydning for regnskabsaflæggelsen.</p>\r\n      <p class=\"Paragraf\"><span class=\"ParagrafNr\">§ 11.</span> Ved revisionen efterprøves, om regnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter, samt med indgåede aftaler og sædvanlig praksis.</p>\r\n      <p class=\"Stk2\"><span class=\"StkNr\">Stk. 2.</span> Revisor foretager endvidere en vurdering af, om der er taget skyldige økonomiske hensyn ved forvaltningen af de midler, der er omfattet af regnskabet. Herudover foretager tilskudsmodtagers revisor en vurdering af, om der hos tilskudsmodtager er tale om et økonomisk rimeligt og sædvanligt forhold mellem de enkelte aktiviteter og dertil knyttede administrative udgifter og andele af fællesudgifterne.</p>\r\n      <p class=\"Stk2\"><span class=\"StkNr\">Stk. 3.</span> Hvis en tilskudsmodtager benytter eget personale, lokale mv. som led i gennemførelsen af en støtteberettiget aktivitet, skal tilskudsmodtagers revisor påse, at tidsforbrug mv. samt honorering herfor er veldokumenteret og ikke urimelig.</p>\r\n      <p class=\"Stk2\"><span class=\"StkNr\">Stk. 4.</span> Revisor foretager mindst én gang årligt et uanmeldt kasse- og beholdningseftersyn.</p>\r\n      <p class=\"Stk2\"><span class=\"StkNr\">Stk. 5.</span> Ud over de almindelige regler for revision skal revisor under revisionen af fondes og tilskudsmodtageres regnskaber være specielt opmærksom på, om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> der foreligger redegørelse for væsentlige afvigelser mellem budget og regnskab,</p>\r\n          <p class=\"Liste1\"><span class=\"Liste1Nr\">2)</span> der sker opsamling af fondsmidler i fonden eller hos fondens tilskudsmodtagere,</p>\r\n          <p class=\"Liste1\"><span class=\"Liste1Nr\">3)</span> fonden har anbragt fondsmidlerne på en økonomisk forsvarlig måde, der ikke indebærer en unødig risiko,</p>\r\n          <p class=\"Liste1\"><span class=\"Liste1Nr\">4)</span> fondens indsigt i og kontrol med det fysiske afgiftsgrundlag fungerer tilfredsstillende og</p>\r\n          <p class=\"Liste1\"><span class=\"Liste1Nr\">5)</span> alle tilskudsregnskaber er modtaget ved fondsbestyrelsens godkendelse af fondens årsregnskab.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 6.</span> Det skal af revisionspåtegningen på regnskabet fremgå, at regnskabet er revideret i overensstemmelse med reglerne i denne bekendtgørelse og danske revisionsstandarder.</p>\r\n      <p class=\"ParagrafGruppeOverskrift\">Revisionsprotokol for fondene og fondenes tilskudsmodtagere</p>\r\n      <p class=\"Paragraf\"><span class=\"ParagrafNr\">§ 12.</span> Fondens revisor udarbejder en revisionsprotokol for fonden. For de af fondens tilskudsmodtagere, der modtager over 150.000 kr., udarbejder tilskudsmodtagers revisor en revisionsprotokol. Såfremt en protokol for tilskudsmodtagere, der modtager over 150.000 kr. ikke udarbejdes separat, skal tilskudsmodtagers revisors bemærkninger anføres i et bilag, der vedlægges regnskabet for tilskudsmodtager. Hvis tilskudsmodtager er en statsinstitution, udarbejdes der ikke revisionsprotokol.</p>\r\n      <p class=\"Stk2\"><span class=\"StkNr\">Stk. 2.</span> Revisionsprotokollen for fonden skal være underskrevet af fondsbestyrelsen og fondens revisor. Revisionsprotokollen indsendes til FødevareErhverv i 3 eksemplarer, heraf 1 originalt eksemplar. Herudover indsendes revisionsprotokollen elektronisk i et format, som fastlægges af FødevareErhverv.</p>\r\n      <p class=\"Stk2\"><span class=\"StkNr\">Stk. 3.</span> Revisionsprotokollen for de af fondens tilskudsmodtagere, der skal indsende regnskab i henhold til § 7, stk. 6, skal være underskrevet af en organisationsansvarlig for tilskudsmodtageren og tilskudsmodtagerens revisor. Revisionsprotokollen indsendes til FødevareErhverv i 3 eksemplarer, heraf 1 originalt eksemplar.</p>\r\n      <p class=\"Paragraf\"><span class=\"ParagrafNr\">§ 13.</span> I revisionsprotokollen indføres følgende:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> Overordnet resultat af det udførte revisionsarbejde, evt. ved gengivelse af den forventede konklusion i revisionspåtegningen samt omtale af revisionsmetode.</p>\r\n          <p class=\"Liste1\"><span class=\"Liste1Nr\">2)</span> Forhold af ledelsesmæssig interesse vedrørende fonden og fondens tilskudsmodtagere, herunder væsentlige regnskabsmæssige og revisionsmæssige forhold og revisors stillingtagen hertil.</p>\r\n          <p class=\"Liste1\"><span class=\"Liste1Nr\">3)</span> Redegørelse for de udførte revisionsarbejder og konklusioner herpå, herunder notering om foretagne uanmeldte kasse- og beholdningseftersyn.</p>\r\n          <p class=\"Liste1\"><span class=\"Liste1Nr\">4)</span> Redegørelse for væsentlige usikkerheder, fejl og mangler vedrørende fondens og fondens tilskudsmodtageres bogholderi, regnskabsvæsen eller intern kontrol.</p>\r\n          <p class=\"Liste1\"><span class=\"Liste1Nr\">5)</span> Redegørelse for revisionen af tilskud, herunder de bemærkninger, som gennemgangen af tilskudsregnskaberne måtte give anledning til.</p>\r\n          <p class=\"Liste1\"><span class=\"Liste1Nr\">6)</span> Afgivelse af lovkrævede oplysninger og erklæringer.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Revisors erklæring i revisionsprotokollen afgives under iagttagelse af bekendtgørelse om statsautoriserede og registrerede revisorers erklæringer m.v. Det skal fremgå af revisorerklæringen, om</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> revisor opfylder de i revisorlovgivningen indeholdte habilitetsbetingelser,</p>\r\n          <p class=\"Liste1\"><span class=\"Liste1Nr\">2)</span> revisor under sin revision har modtaget alle de oplysninger, der er anmodet om,</p>\r\n          <p class=\"Liste1\"><span class=\"Liste1Nr\">3)</span> fondsmidlerne er anvendt i overensstemmelse med de givne regler og vilkår og</p>\r\n          <p class=\"Liste1\"><span class=\"Liste1Nr\">4)</span> revisor anser regnskabet for aflagt i overensstemmelse med lovgivningen, vedtægter samt denne bekendtgørelse.</p>\r\n        </div>\r\n      </p>\r\n      <p class=\"ParagrafGruppeOverskrift\">Oplysningspligt</p>\r\n      <p class=\"Paragraf\"><span class=\"ParagrafNr\">§ 14.</span> Fondene og fondenes tilskudsmodtagere skal give revisor de oplysninger, som må anses af betydning for bedømmelsen af fondenes eller fondenes tilskudsmodtageres regnskab. Fondene og fondenes tilskudsmodtagere skal give revisor adgang til at foretage de undersøgelser, revisor finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n      <p class=\"Stk2\"><span class=\"StkNr\">Stk. 2.</span> Bliver revisor opmærksom på overtrædelser af lovgivningen, herunder overtrædelse af Det Europæiske Fællesskabs regler eller andre regler af væsentlig betydning i forbindelse med midlernes opkrævning eller forvaltning, skal revisor give fonden meddelelse herom samt påse, at fonden inden 3 uger giver FødevareErhverv meddelelse herom. Revisor skal straks give FødevareErhverv meddelelse om overtrædelsen, såfremt fonden ikke overholder denne frist.</p>\r\n      <p class=\"ParagrafGruppeOverskrift\">Kontrol</p>\r\n      <p class=\"Paragraf\"><span class=\"ParagrafNr\">§ 15.</span> FødevareErhverv kan kræve regnskabsmateriale samt andet relevant materiale, der vedrører fondens midler og administration heraf, fremlagt til gennemsyn på et hvilket som helst tidspunkt. Hvis det findes nødvendigt, kan FødevareErhverv kræve specifikation af enkelte konti i regnskabet, herunder opgørelse over anvendelse af midler til særlige formål eller projekter.</p>\r\n      <p class=\"Stk2\"><span class=\"StkNr\">Stk. 2.</span> Rigsrevisionen har adgang til at foretage gennemsyn af regnskaberne efter lov om revision af statens regnskaber m.m. Rigsrevisionen kan efter samme lov til enhver tid foretage regnskabsmæssig gennemgang på det sted, hvor regnskaberne føres. Rigsrevisionen kan fra fondene eller fondenes tilskudsmodtagere kræve alle de oplysninger, som Rigsrevisionen skønner, er relevante for gennemgangen af regnskaberne.</p>\r\n      <p class=\"Kapitel\"><a name=\"Kap5\">Kapitel 5</a></p>\r\n      <p class=\"KapitelOverskrift2\">Forvaltning</p>\r\n      <p class=\"Paragraf\"><span class=\"ParagrafNr\">§ 16.</span> Fondene er særlige forvaltningsmyndigheder og er omfattet af reglerne i forvaltningsloven, offentlighedsloven og lov om behandling af personoplysninger.</p>\r\n      <p class=\"Paragraf\"><span class=\"ParagrafNr\">§ 17.</span> Fondene skal sikre, at oplysninger om og resultater af godkendte forsknings-, udviklings- og innovationsaktiviteter offentliggøres på internettet, hvor aktiviteten fuldt ud finansieres af offentlige midler. Oplysninger om, at aktiviteten vil finde sted og med hvilket formål, skal således offentliggøres på internettet, inden aktiviteten påbegyndes. I offentliggørelsen skal indgå angivelse af, hvornår resultaterne forventes at foreligge, og hvor de forventes at blive offentliggjort på internettet.</p>\r\n      <p class=\"Paragraf\"><span class=\"ParagrafNr\">§ 18.</span> Hver fond skal oprette en selvstændig hjemmeside på internettet. Hjemmesiden skal indeholde direkte link til relevante hjemmesider for fondens tilskudsmodtagere.</p>\r\n      <p class=\"Stk2\"><span class=\"StkNr\">Stk. 2.</span> Fonden skal offentliggøre ansøgningsfrister og ansøgningsprocedurer mv. på fondens hjemmeside.</p>\r\n      <p class=\"Stk2\"><span class=\"StkNr\">Stk. 3.</span> Fonden skal offentliggøre det af fødevareministeren godkendte budget og regnskab på fondens hjemmeside senest 14 dage efter, godkendelsen er meddelt fonden.</p>\r\n      <p class=\"Kapitel\"><a name=\"Kap6\">Kapitel 6</a></p>\r\n      <p class=\"KapitelOverskrift2\">Inddrivelse af skyldige produktionsafgifter mv.</p>\r\n      <p class=\"Paragraf\"><span class=\"ParagrafNr\">§ 19.</span> Hvis en korrekt udfyldt indberetning om afgiftsgrundlaget ikke er rettidigt indsendt til fonden, skal fonden inden 14 dage rette henvendelse til den afgiftspligtige om at indsende indberetningen inden 14 dage.</p>\r\n      <p class=\"Stk2\"><span class=\"StkNr\">Stk. 2.</span> Hvis en afgiftspligtig på trods af den i stk. 1 nævnte henvendelse undlader at indsende indberetning, skal fonden tilkendegive over for den afgiftspligtige, at sagen vil blive overdraget til FødevareErhverv til videre foranstaltning, herunder eventuel overdragelse til politiet, såfremt indberetningen ikke fremsendes til fonden inden 10 dage.</p>\r\n      <p class=\"Stk2\"><span class=\"StkNr\">Stk. 3.</span> Betales skyldige afgifter ikke rettidigt, skal fonden inddrive det skyldige beløb med tillæg af renter ved udlæg.</p>\r\n      <p class=\"Kapitel\"><a name=\"Kap7\">Kapitel 7</a></p>\r\n      <p class=\"KapitelOverskrift2\">Ophør</p>\r\n      <p class=\"Paragraf\"><span class=\"ParagrafNr\">§ 20.</span> Fondsbestyrelsen kan indstille, at fonden ophører. Budget for afvikling af fonden indsendes senest 3 måneder før det sidste budgetårs slutning. Der aflægges likvidationsregnskab for fonden senest 1 år efter sidste budgetårs slutning.</p>\r\n      <p class=\"Kapitel\"><a name=\"Kap8\">Kapitel 8</a></p>\r\n      <p class=\"KapitelOverskrift2\">Ikrafttrædelse</p>\r\n      <p class=\"Paragraf\"><span class=\"ParagrafNr\">§ 21.</span> Bekendtgørelsen træder i kraft den 1. oktober 2008.</p>\r\n      <p class=\"Stk2\"><span class=\"StkNr\">Stk. 2.</span> Bestemmelsen i § 17 om offentliggørelse af oplysninger om og resultater af godkendte forsknings- og udviklings- og innovationsaktiviteter på internettet har virkning for aktiviteter, der omfattes af budgetter, der indsendes for 2009 og senere. For fonde, der anvender et andet budget- og regnskabsår end kalenderåret, jf. § 5, stk. 2, og § 7, stk. 1, har bestemmelsen i § 17 virkning for budgetter, der indsendes for 2008/2009 og senere.</p>\r\n      <p class=\"Stk2\"><span class=\"StkNr\">Stk. 3.</span> Bekendtgørelse nr. 487 af 30. maj 2007 om administration og revision af promille- og produktionsafgiftsfonde m.v. inden for jordbrugs- og fiskeriområdet ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>FødevareErhverv, den 10. juli 2008</I></P><P CLASS=SIGN1 ALIGN=\"CENTER\">Arent B. Josefsen</P><P CLASS=SIGN2 ALIGN=\"RIGHT\">/ Elisabeth Demandt</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/2008"
        },
        {
            "displayName": "Accession",
            "displayValue": "B20080076205"
        },
        {
            "displayName": "Entydig dokumentidentifikation",
            "displayValue": "AH002986"
        },
        {
            "displayName": "Dato for førstegangsindlæggelse",
            "displayValue": "15/07/2008"
        },
        {
            "displayName": "Dato for indlæggelse",
            "displayValue": "15/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "762"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "10/07/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "FødevareErhverv"
        },
        {
            "displayName": "Ressortministeriets journalnummer",
            "displayValue": "Fødevaremin.,<br />FødevareErhverv, j.nr. 2302-08-159"
        },
        {
            "displayName": "Stikord",
            "displayValue": "administration, fonde"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}