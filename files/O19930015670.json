{
    "id": 28424,
    "title": "Manglende partshøring om fastsættelse af bidragspligt forud for separation.",
    "documentTypeId": "300",
    "isSagsforlobPeriodValid": true,
    "shortName": "FOU nr 1993.156",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n</P>  \r\n\r\n<P class=\"Resume\">  \r\n\r\n<B>  \r\n\r\n Resumé  \r\n\r\n</B>  \r\n\r\n</P>  \r\n\r\n<P class=\"Resume\">  \r\n\r\n A klagede over, at han ved Statsamtets (SA's) og  \r\n\r\n Civilretsdirektoratets (CD's) afgørelser var pålagt bidragspligt for hans  \r\n\r\n tidligere hustrus (B's) underhold i perioden fra samlivsophævelsen til datoen  \r\n\r\n for separationsbevillingen. A mente, at han havde opfyldt sin  \r\n\r\n forsørgelsespligt  \r\n\r\n i denne periode. A og B blev separeret på vilkår, at A skulle bidrage til B's  \r\n\r\n underhold i 8 år fra separationsbevillingens dato. Ved SA's behandling af  \r\n\r\n sagen  \r\n\r\n om bidragsstørrelsen oplyste B, at hun ønskede bidrag fastsat fra  \r\n\r\n &quot;separationsbevillingens dato - gerne før&quot;. SA partshørte ikke A i  \r\n\r\n relation til B's begæring om fastsættelse af bidrag forud for separationen og  \r\n\r\n fastsatte A's bidragspligt med virkning fra ægtefællernes samlivsophævelse.  \r\n\r\n</P>  \r\n\r\n<P class=\"Resume\">  \r\n\r\n Ombudsmanden udtalte, at A burde have været gjort bekendt med, at  \r\n\r\n B havde anmodet om fastsættelse af underholdsbidrag forud for separationen,  \r\n\r\n således at han havde haft lejlighed til at fremkomme med en udtalelse, før  \r\n\r\n der  \r\n\r\n blev truffet afgørelse i sagen. Ombudsmanden kritiserede, at CD ikke ved  \r\n\r\n behandlingen af A's klage var blevet opmærksom på partshøringsmanglen, og  \r\n\r\n henstillede, at Civilretsdirektoratet genoptog sagen til fornyet behandling.  \r\n\r\n (J. nr. 1992-661-651).  \r\n\r\n</P>  \r\n\r\n<P class=\"Resume\">  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Manglende partshøring om fastsættelse af bidragspligt forud  \r\n\r\n for separation.  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Resume\">  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede over, at  \r\n\r\n Civilretsdirektoratet ikke havde fundet grundlag for at ændre statsamtets  \r\n\r\n afgørelse, hvorved A med virkning fra den 18. juni 1990 og indtil videre  \r\n\r\n skulle  \r\n\r\n bidrage til hans fraskilte hustru B's underhold med 4.000 kr. om måneden. A  \r\n\r\n havde ansøgt om, at bidraget blev fastsat med virkning fra den 1. september  \r\n\r\n 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgik af de  \r\n\r\n foreliggende oplysninger, at A og B indgik ægteskab den 6. februar 1973.  \r\n\r\n Ægtefællerne blev separeret ved statsamtets bevilling af 16. august 1990  \r\n\r\n bl.a.  \r\n\r\n på vilkår, at A skulle bidrage til B's underhold i 8 år fra bevillingens  \r\n\r\n dato.  \r\n\r\n Statsamtet skulle nærmere fastsætte vilkårene for hustrubidraget. I øvrigt  \r\n\r\n blev  \r\n\r\n forældremyndigheden over fællesbarnet C tildelt B, og A skulle i henhold til  \r\n\r\n statsamtets afgørelse betale det til enhver tid gældende normalbidrag + 100%  \r\n\r\n til C's underhold med virkning fra den 18. juni 1990. Separationsvilkårene  \r\n\r\n var  \r\n\r\n i overensstemmelse med det, A og B havde aftalt forud for  \r\n\r\n separationsansøgningen og godkendt ved vilkårsforhandlingerne den 25. juli  \r\n\r\n 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Ved afgørelse af 31. oktober  \r\n\r\n 1990 pålagde statsamtet A at betale 4.000 kr. om måneden til B. Bidraget blev  \r\n\r\n fastsat med virkning fra den 18. juni 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Som grundlag for statsamtets  \r\n\r\n afgørelse forelå bl.a. de oplysningsskemaer, som A og B havde udfyldt. Det  \r\n\r\n fremgik heraf, at A i 1989 havde haft en bruttoindtægt på 302.098 kr. og  \r\n\r\n forventede en indtægt i 1990 på ca. 310.000 kr. A's bruttoindtægt var i juni  \r\n\r\n 1990 ca. 23.600 kr. om måneden. Med hensyn til B blev det af statsamtet lagt  \r\n\r\n til grund, at hun havde en månedlig pension på 5.526 kr.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med hensyn til fastsættelse  \r\n\r\n af bidragspligt i tiden før separationen blev afgørelsen truffet i medfør af  \r\n\r\n §  \r\n\r\n 6, jf. § 8, i lov om ægteskabets retsvirkning, hvorefter statsamtet kan  \r\n\r\n pålægge  \r\n\r\n den ene ægtefælle at betale bidrag til den andens underhold, hvis de på grund  \r\n\r\n af uoverensstemmelse ikke lever sammen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 9. august 1991 påklagede  \r\n\r\n A statsamtets afgørelse af 31. oktober  \r\n\r\n 1990.  \r\n\r\n A  \r\n\r\n klagede ikke over selve beregningen af hustrubidragets  \r\n\r\n størrelse, men over datoen for begyndelsestidspunktet for bidragspligten, og  \r\n\r\n at  \r\n\r\n A således skulle betale hustrubidrag fra samlivsophævelsen d. 18. juni  \r\n\r\n 1990. A  \r\n\r\n anførte, at han ikke havde  \r\n\r\n tilsidesat sin forsørgelsespligt i perioden fra samlivsophævelsen til den 1.  \r\n\r\n september  \r\n\r\n 1990. A  \r\n\r\n fremhævede, at han indtil sidstnævnte dato fortsat foretog faste månedlige  \r\n\r\n overførsler af sin indkomst til en budgetkonto, der skulle dække de faste  \r\n\r\n udgifter til f.eks. lys, vand, varme, telefon, forsikring osv.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Endvidere anførte A, at B  \r\n\r\n ifølge bodelingsoverenskomsten overtog det fælles motorkøretøj, idet hun  \r\n\r\n overtog restgælden, som på det tidspunkt var mindre end køretøjets salgspris.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 23. oktober 1991  \r\n\r\n stadfæstede Civilretsdirektoratet statsamtets afgørelse. Direktoratet anførte  \r\n\r\n i  \r\n\r\n skrivelsen til A bl.a. følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;...  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes, at (B) i det  \r\n\r\n gule oplysningsskema har søgt om at bidraget fastsættes fra &quot;16. august  \r\n\r\n 1990 - eventuelt før.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det bemærkes endvidere, at  \r\n\r\n spørgsmålet om betaling af udgifter til terminsydelse, andre lån, lys, varme,  \r\n\r\n vand, telefon og forsikring i tiden omkring samlivsophævelsen og separationen  \r\n\r\n henhører under bodelingen, og sådanne betalinger tillægges derfor normalt  \r\n\r\n ikke  \r\n\r\n betydning ved bidragsfastsættelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det fremgår af sagen, at  \r\n\r\n fællesboet er delt med virkning fra den 16. august 1990, og at De overtog  \r\n\r\n forpligtelserne for den kassekredit, hvoraf de ovennævnte udgifter er  \r\n\r\n afholdt.  \r\n\r\n Det fremgår endvidere, at et eventuelt provenu i forbindelse med salget af  \r\n\r\n Deres og (B's) faste ejendom skal anvendes til indfrielse af 2 lån, derefter  \r\n\r\n til dækning af underskuddet på en særlig oprettet konto til betaling af faste  \r\n\r\n ydelser på ejendommen og endelig til nedbringelse af den nævnte  \r\n\r\n kassekredit.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Den 27. oktober 1991 anmodede  \r\n\r\n A Civilretsdirektoratet om at tage hans sag op til fornyet overvejelse. A  \r\n\r\n kritiserede bl.a., at der tilsyneladende var blevet lagt stor vægt på  \r\n\r\n bodelingsoverenskomstens afsnit 4, hvorefter bl.a. kassekreditten skulle  \r\n\r\n nedbringes ved et eventuelt provenu ved salget af den fælles ejendom. A  \r\n\r\n meddelte, at han efter salget af ejendommen havde en gæld på ca. 145.000 kr.,  \r\n\r\n hvoraf ca. 65.000 kr. hidrørte fra A's overtagelse af kassekreditten. Desuden  \r\n\r\n kritiserede A, at Civilretsdirektoratet ikke henregnede udgifter til lys,  \r\n\r\n varme, vand, telefon, forsikring osv. til underhold i relation til  \r\n\r\n vurderingen  \r\n\r\n af, om en ægtefælle havde opfyldt sin forsørgelsespligt i perioden efter  \r\n\r\n samlivsophævelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Civilretsdirektoratet  \r\n\r\n meddelte den 22. november 1991, at direktoratet efter at have gennemgået  \r\n\r\n sagen  \r\n\r\n på ny fastholdt den tidligere trufne afgørelse.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n A klagede i sit brev til mig  \r\n\r\n over, at han var blevet pålagt bidragspligt i perioden fra samlivsophævelsen  \r\n\r\n (den 18. juni 1990) til datoen for separationsbevillingen (den 16. august  \r\n\r\n 1990). A anførte særligt, at statsamtet og Civilretsdirektoratet ikke havde  \r\n\r\n medtaget hans udgifter til bolig, forsikring m.m. ved vurderingen af, om  \r\n\r\n forsørgelsespligten i den pågældende periode var opfyldt.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &nbsp;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I en skrivelse til A udtalte  \r\n\r\n jeg herefter følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;... statsamts og  \r\n\r\n Civilretsdirektoratets afgørelser om fastsættelse af ægtefællebidrag i  \r\n\r\n perioden  \r\n\r\n forud for separation er truffet efter § 6, jf. § 8 i lov om ægteskabets  \r\n\r\n retsvirkninger (lovbekendtgørelse af 8. marts 1991 nr. 149).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n § 6  \r\n\r\n</B>  \r\n\r\n har følgende indhold:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Lever ægtefællerne på  \r\n\r\n grund af uoverensstemmelse ikke sammen, finder reglerne i § 2 tilsvarende  \r\n\r\n anvendelse. Det tilskud, som den ene ægtefælle herefter skal yde til den  \r\n\r\n anden  \r\n\r\n ægtefælles og de hos denne værende børns underhold, bliver på begæring at  \r\n\r\n fastsætte til et pengebidrag.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>...&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n<B>  \r\n\r\n § 2  \r\n\r\n</B>  \r\n\r\n er sålydende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Det påhviler mand og  \r\n\r\n hustru gennem pengeydelse, gennem virksomhed i hjemmet eller på anden måde,  \r\n\r\n at  \r\n\r\n bidrage, hver efter sin evne, til at skaffe familien det underhold, som efter  \r\n\r\n ægtefællernes livsvilkår må anses for passende. Til underholdet henregnes,  \r\n\r\n hvad  \r\n\r\n der udkræves til husholdningen og børnenes opdragelse såvel som  \r\n\r\n fyldestgørelse  \r\n\r\n af hver ægtefælles særlige behov.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Fastsættelse af bidragspligt  \r\n\r\n efter § 6 forudsætter således en begæring fra den bidragsberettigede. Denne  \r\n\r\n begæring må antages at foreligge den 24. august 1990 ved statsamtets  \r\n\r\n modtagelse  \r\n\r\n af (B's) gule oplysningskema, hvor hun anmodede om bidrag fastsat fra  \r\n\r\n &quot;den  \r\n\r\n 16. august 1990 - eventuelt før&quot;.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Med hensyn til  \r\n\r\n begyndelsestidspunktet for bidragsforpligtelsen fastsættes denne efter  \r\n\r\n praksis  \r\n\r\n normalt med virkning fra det tidspunkt, den bidragspligtige er blevet  \r\n\r\n &quot;varslet&quot; om den fremsatte begæring. Imidlertid fastsættes bidrag  \r\n\r\n med  \r\n\r\n virkning fra samlivsophævelsen, hvis begæring herom er indgivet samtidig med  \r\n\r\n denne eller højst ca. 1-2 måneder senere.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n (B's) begæring om fastsættelse  \r\n\r\n af bidragspligt i perioden forud for separation blev indgivet 2 måneder og 6  \r\n\r\n dage efter samlivsophævelsen. De blev ikke bekendt med denne begæring,  \r\n\r\n forinden... Statsamt traf afgørelse den 31. oktober 1990 om fastsættelse af  \r\n\r\n bidragspligt for Dem i denne periode.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I det følgende vil jeg  \r\n\r\n behandle det forhold, at ... Statsamt ikke hørte Dem i relation til (B's)  \r\n\r\n begæring om fastsættelse af bidrag forud for separationen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Forvaltningslovens § 19, stk.  \r\n\r\n 1, der omhandler pligten til at høre parterne i en sag, har følgende ordlyd:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;Kan en part i en sag  \r\n\r\n ikke antages at være bekendt med, at myndigheden er i besiddelse af bestemte  \r\n\r\n oplysninger vedrørende sagens faktiske omstændigheder, må der ikke træffes  \r\n\r\n afgørelse, før myndigheden har gjort parten bekendt med oplysningerne og  \r\n\r\n givet  \r\n\r\n denne lejlighed til at fremkomme med en udtalelse. Det gælder dog kun, hvis  \r\n\r\n oplysningerne er til ugunst for den pågældende part og er af væsentlig  \r\n\r\n betydning for sagens afgørelse. Myndigheden kan fastsætte en frist for  \r\n\r\n afgivelsen af den nævnte udtalelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I den foreliggende sag må det  \r\n\r\n efter min opfattelse lægges til grund, at De ikke var - og ikke kunne antages  \r\n\r\n at være - bekendt med, at der i det hele taget verserede en sag om  \r\n\r\n fastsættelse  \r\n\r\n af underholdsbidrag forud for separationen (efter bestemmelserne i  \r\n\r\n retsvirkningsloven),  \r\n\r\n<I>  \r\n\r\n udover  \r\n\r\n</I>  \r\n\r\n sagen om  \r\n\r\n bidragets størrelse efter separationen (efter ægteskabslovens bestemmelser).  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Bestemmelsen om partshøring i  \r\n\r\n forvaltningslovens § 19 omfatter efter sin ordlyd ikke direkte spørgsmålet om  \r\n\r\n en myndigheds pligt til at underrette en part om, at sagen er rejst.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n I bemærkningerne til  \r\n\r\n forslaget til forvaltningsloven (Folketingstidende 1985/96, tillæg A, sp. 94)  \r\n\r\n anføres herom følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n &quot;De foreslåede  \r\n\r\n bestemmelser i kapitel 5 må i praksis antages at medføre, at parter i de få  \r\n\r\n tilfælde, hvor en sag behandles af en myndighed, uden at parten er bekendt  \r\n\r\n hermed, vil blive gjort bekendt med sagen, inden myndigheden træffer  \r\n\r\n afgørelse.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund må  \r\n\r\n forvaltningslovens § 19, stk. 1, (hovedbestemmelsen i lovens kapitel 5)  \r\n\r\n forstås  \r\n\r\n således, at statsamtet i det foreliggende tilfælde har haft pligt til at gøre  \r\n\r\n Dem bekendt med sagen - og give Dem lejlighed til at fremkomme med en  \r\n\r\n udtalelse, før der blev truffet afgørelse om at pålægge Dem bidragspligt  \r\n\r\n forud  \r\n\r\n for separationen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har herved lagt vægt på  \r\n\r\n følgende:  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Efter Deres og (B's) aftale  \r\n\r\n om vilkårene for separationen skulle De betale bidrag i 8 år fra  \r\n\r\n<I>  \r\n\r\n separationsbevillingen at regne  \r\n\r\n</I>  \r\n\r\n (fremhævet  \r\n\r\n af mig). Vilkåret i den endelige bevilling var i overensstemmelse hermed.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Da De ikke blev underrettet  \r\n\r\n om (B's) begæring, måtte De på den baggrund gå ud fra, at De ikke ved  \r\n\r\n statsamtets afgørelse om bidragets størrelse blev pålagt bidrag forud for  \r\n\r\n separationen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De havde følgelig ingen  \r\n\r\n anledning til at redegøre for den økonomiske situation mellem Dem og (B) i  \r\n\r\n perioden mellem samlivsophævelsen og separationen. Der forelå således ingen  \r\n\r\n oplysninger herom, da statsamtet traf afgørelse den 31. oktober 1990.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n De havde heller ingen  \r\n\r\n anledning til at påberåbe Dem, at De og (B) ved bidragsaftalen havde  \r\n\r\n tilsigtet  \r\n\r\n at gøre endelig op med spørgsmålet om underholdsbidrag, også for så vidt  \r\n\r\n angår  \r\n\r\n tiden forud for separationen. Det kunne i den forbindelse således have været  \r\n\r\n anført, at De og (B) vedrørende børnebidraget udtrykkeligt havde taget  \r\n\r\n stilling  \r\n\r\n til, at betaling skulle ske fra tidspunktet for samlivsophævelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det skal dog understreges, at  \r\n\r\n det har ligget uden for min undersøgelse at tage stilling til, hvordan  \r\n\r\n bidragsaftalen nærmere skulle fortolkes.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Det er efter min opfattelse  \r\n\r\n kritisabelt, at Civilretsdirektoratet ikke - i forbindelse med behandlingen  \r\n\r\n af  \r\n\r\n Deres klage - blev opmærksom på partshøringsmanglen og tog stilling til  \r\n\r\n konsekvenserne heraf.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n På den baggrund har jeg  \r\n\r\n derfor samtidig hermed henstillet til Civilretsdirektoratet at genoptage  \r\n\r\n sagen  \r\n\r\n til fornyet behandling for så vidt angår § 6-bidraget, særligt med henblik på  \r\n\r\n betydningen af den manglende høring.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg har anmodet  \r\n\r\n Civilretsdirektoratet om at underrette mig om den afgørelse, der  \r\n\r\n træffes.&quot;  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg modtog senere kopi af  \r\n\r\n Civilretsdirektoratets skrivelse af 5. november 1993 til A. Heraf fremgik, at  \r\n\r\n Civilretsdirektoratet efter en fornyet gennemgang af sagen havde fundet, at  \r\n\r\n B's  \r\n\r\n behov for bidrag i perioden fra samlivsophævelsen den 18. juni 1990 og til  \r\n\r\n datoen for separationsbevillingen den 16. august 1990 delvist blev dækket  \r\n\r\n gennem A's betalinger af de faste udgifter.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Civilretsdirektoratet  \r\n\r\n anførte, at A's oplysning om, at A ikke havde haft mulighed for at modregne  \r\n\r\n disse udgifter ved refusionsopgørelsen i forbindelse med bodelingen, burde  \r\n\r\n være  \r\n\r\n indgået i statsamtets behandling af sagen. Statsamtet kunne have haft  \r\n\r\n oplysningen, hvis man havde foretaget den foreskrevne partshøring forud for  \r\n\r\n bidragsfastsættelsen.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Civilretsdirektoratet  \r\n\r\n erstattede som følge heraf det tab, A havde lidt ved den manglende  \r\n\r\n partshøring,  \r\n\r\n med et beløb skønsmæssigt fastsat til kr. 5.000.  \r\n\r\n</P>  \r\n\r\n<P class=\"Tekst\" align=\"left\" style='text-align:left'>  \r\n\r\n Jeg foretog herefter ikke  \r\n\r\n videre i sagen.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 30,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/06/2003"
        },
        {
            "displayName": "Accession",
            "displayValue": "O19930015670"
        },
        {
            "displayName": "Entydig dokumentidentifikation",
            "displayValue": "AX004854"
        },
        {
            "displayName": "Dato for førstegangsindlæggelse",
            "displayValue": "25/06/2003"
        },
        {
            "displayName": "Dato for indlæggelse",
            "displayValue": "13/03/2007"
        },
        {
            "displayName": "Dokumenttype",
            "displayValue": "Udtalelser"
        },
        {
            "displayName": "Dokumentets rangering",
            "displayValue": "O "
        },
        {
            "displayName": "Forskriftens nummer",
            "displayValue": "156"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Administrerende myndighed",
            "displayValue": "Folketingets Ombudsmand"
        },
        {
            "displayName": "Involveret myndighed",
            "displayValue": "Familie- og Forbrugerministeriet"
        },
        {
            "displayName": "Underskriftdato",
            "displayValue": "01/01/1993"
        }
    ],
    "pdfLink": {
        "isPdfAvailable": false
    },
    "documentFobTagGroup": [
        {
            "tag": "Offentligt ansvar",
            "parents": [
                "Erstatning uden for kontraktforhold",
                "Ansvarsgrundlag",
                "Culpa",
                "Culpa"
            ]
        },
        {
            "tag": "Ægtefællebidrag",
            "parents": [
                "Familieret",
                "Ægteskab",
                "Ægteskabs opløsning (separation og skilsmisse)",
                "Separations- og skilsmissevilkår og ændring heraf"
            ]
        },
        {
            "tag": "Lovbestemt",
            "parents": [
                "Forvaltningsret",
                "Almindelige emner",
                "Sagsbehandlingsspørgsmål",
                "Partsmedvirken",
                "Partshøring"
            ]
        }
    ],
    "hasFobTags": true
}