{
    "id": 156457,
    "title": "Ankestyrelsens principafgørelse N-9-05 om fleksjob - tilbud - pligt for kommunen - fuldtid - deltid - tidligere deltidsarbejde",
    "documentTypeId": "240",
    "isSagsforlobPeriodValid": true,
    "shortName": "KEN nr 10847 af 01/12/2005",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse N-9-05 om fleksjob - tilbud - pligt for kommunen - fuldtid - deltid - tidligere deltidsarbejde</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kommunen havde pligt til at tilbyde ansættelse i fleksjob på fuld tid uanset, at ansøger tidligere havde været ansat på deltid og uanset, at ansøger efterfølgende kun kunne arbejde 15 timer om ugen.</p>\r\n   <p class=\"TekstGenerel\">Ved tilbud om fleksjob havde en kommune haft pligt til at vejlede om muligheden for fleksjob på fuld tid.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>02-12-2010</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om en aktiv beskæftigelsesindsats - lovbekendtgørelse nr. 685 af 29. juni 2005 - § 72, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøgers ugentlige arbejdstid som tandteknikker havde siden 1. august 1980 været på 20 timer. Den 1. december 2001 blev hun sygemeldt på grund af en lidelse i højre hånd og hun blev den 31. januar 2003 opsagt fra sit arbejde som tandteknikker.</p>\r\n<p>Efter et lægeligt afklaringsforløb blev det konstateret, at ansøgers håndlidelse var varig. Ansøger blev herefter arbejdsprøvet fra 15. marts 2004 på Genoptræningscentret med lettere ikke håndbelastende arbejdsopgaver. Efterfølgende blev hun visiteret til et fleksjob med ansættelse på Genoptræningscentret. Der var tale om et deltidsfleksjob på 20 timer ugentligt med en reel arbejdstid på maksimalt 15 timer ugentligt.</p>\r\n<p>Kommunen traf afgørelse om fleksjob med aflønning svarende til 20 timer ugentligt, idet kommunen lagde til grund, at ansøger selv ønskede ansættelse på Genoptræningscentret som kun kunne tilbyde en deltidsstilling.</p>\r\n<p>Det Sociale Nævn fandt, at ansættelsen i fleksjob på deltid var sket i overensstemmelse med ansøgers eget ønske.</p>\r\n<p>Nævnet begrundede sin afgørelse med, at ansøger den 30. april 2004 ved samtale i kommunen havde afslået et fleksjob på fuld tid under henvisning til, at hun ønskede at tage imod fleksjobbet på Genoptræningscentret, som var et deltidsfleksjob.</p>\r\n<p>FOA klagede på vegne af ansøgeren.</p>\r\n<p>I klagen blev det anført, at ansøger ikke accepterede deltidsansættelsen, da fuldtidsansættelse aldrig havde været på tale i den nævnte stilling. Der havde derfor ikke været noget udtrykkeligt ønske fra hendes side om denne form for deltidsansættelse, men hun havde ikke kunnet afslå den indplacering som kommunen havde fundet til hende.</p>\r\n<p>I et senere tillæg til klagen fremgik det, at for at afslå et fleksjob på fuld tid, forudsattes det, at der havde været fremsat et tilbud om fleksjob på fuldtid. Det fremgik dog ikke af kommunens journalnotat af 30. april 2004, at ansøger havde fået et tilbud om ansættelse i fleksjob på fuld tid. Hun var alene blevet præcenteret for et konkret fleksjob på deltid.</p>\r\n<p>Kommunen havde dog efterfølgende udarbejdet en ny arbejdsbeskrivelse for fleksjob på 37 timer om ugen.</p>\r\n<p>Sagen blev behandlet i principielt møde med henblik på afklaring af en kommunes vejledningsforpligtelse ved tilbud om ansættelse i fleksjob på fuld tid eller deltid i henhold til eventuelle fremsatte ønsker.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at ansøger havde krav på et tilbud på ansættelse i et konkret fleksjob på fuld tid.</p>\r\n<p>Ankestyrelsen lagde til grund, at såvel kommunen som nævnet havde fundet ansøger berettiget til fleksjob.</p>\r\n<p>Ankestyrelsen lagde endvidere vægt på, at det fremgik af lov om en aktiv beskæftigelsesindsats § 72, stk. 2, at kommunen havde pligt til at tilbyde et fleksjob på fuld tid, medmindre den ansatte foretrak deltidsansættelse. Et ønske om ansættelse på deltid skulle være af grunde som ikke var affødt af arbejdsevnenedsættelsen. Ankestyrelsen bemærkede, at det er Ankestyrelsens udmeldte praksis, at sigtet med bestemmelsen er, at beskæftigelse efter ordningen skal være et tilstrækkeligt forsørgelsesgrundlag for ansøgeren.</p>\r\n<p>Ankestyrelsen fandt således, at det ikke var godtgjort, at ansøger havde fremsat konkret ønske om et fleksjob på deltid. At hun accepterede et fremsat tilbud om fleksjob på deltid, var ikke det samme som at have fremsat ønske om fleksjob på deltid. Ankestyrelsen fandt således ikke, at det kunne tillægges vægt, at hun før oprettelsen af et fleksjob igennem en længere årrække havde været ansat på deltid.</p>\r\n<p>Ankestyrelsen fandt det samtidigt godtgjort, at kommunen på mødet den 30. april 2004 ikke havde fremsat et tilbud om et konkret fleksjob på fuld tid, men alene havde tilbudt et konkret fleksjob på deltid på Genoptræningscentret.</p>\r\n<p>Kommunen havde således ikke vejledt tilstrækkeligt om ansættelse i fleksjob med hensyn til forholdene ved fleksjob på fuld tid og deltid.</p>\r\n<p>Ankestyrelsen ændrede således nævnets afgørelse og bad kommunen om at tilbyde ansøger et fleksjob på fuld tid.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W20051084725"
        },
        {
            "displayName": "Entydig dokumentidentifikation",
            "displayValue": "BS009248"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10847"
        },
        {
            "displayName": "År for udstedelse",
            "displayValue": "2005"
        },
        {
            "displayName": "Dato for underskrift",
            "displayValue": "01/12/2005"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000394-05"
        },
        {
            "displayName": "Stikord",
            "displayValue": "N-9-05"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}