{
    "id": 114690,
    "title": "Fast værge søgte for sent om etableringsvederlag",
    "documentTypeId": "240",
    "isSagsforlobPeriodValid": true,
    "shortName": "KEN nr 9029 af 16/04/2004",
    "documentHtml": "<div class=\"bjelke\">Den fulde tekst</div><p class=\"Titel2\">Fast værge søgte for sent om etableringsvederlag</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Sagsbehandlingsbekendtgørelsen § 12, stk. 2.</div>\r\n        </p>\r\n        <p class=\"Tekst2\">\r\n          <div>Civilretsdirektoratet ændrede statsamtets afgørelse, således der ikke blev tillagt en fast værge etableringsvederlag, idet der blev søgt mere end 14 måneder efter værgemålets etablering.</div>\r\n        </p>\r\n      </div>\r\n      <p class=\"Tekst\">Civilretsdirektoratets afgørelse af 16. april 2004, j.nr. 04-810-00175.</p>\r\n      <p class=\"Tekst\">” Civilretsdirektoratet har nu behandlet Deres klage over Statsamtets afgørelse af 3. november 2003 om at tillægge Deres værge, advokat …, et etableringsvederlag på 4.000 kr. + moms.</p>\r\n      <p class=\"Tekst\">Vi ændrer statsamtets afgørelse, således der ikke tillægges Deres værge noget etableringsvederlag.</p>\r\n      <p class=\"Tekst\">Vi har truffet afgørelsen efter sagsbehandlingsbekendtgørelsens § 12, stk. 2.</p>\r\n      <p class=\"Tekst\">Det fremgår af sagsbehandlingsbekendtgørelsens § 12, stk. 2, at værgen ved værgemålets iværksættelse kan tillægges et vederlag på op til 4.000 kr. + moms for etablering af værgemålet, herunder for udarbejdelse af fortegnelse over aktiver og passiver m.v., jf. § 3 i værgemålsbekendtgørelsen.</p>\r\n      <p class=\"Tekst\">Det fremgår af sagen, at der den 19. juni 2002 blev iværksat et økonomisk værgemål for Dem. Advokat ……… blev samtidig beskikket som værge for Dem.</p>\r\n      <p class=\"Tekst\">Advokat ….. ansøgte ved brev af 26. august 2003 blandt andet om et etableringsvederlag på 4.000 kr. + moms. Hun oplyste samtidig, at etableringen bestod i afholdelse af møde med Dem og Deres personale samt stillingtagen til en meget stram tilrettelæggelse af værgemålet. Hun vedlagde en åbningsstatus, et aktuelt budget med en oversigt over Deres aktuelle formue.</p>\r\n      <p class=\"Tekst\">Advokat ….. har ved brev af 2. marts 2004 oplyst, at hun har anvendt minimum 6 timer til etablering af Deres værgemål.</p>\r\n      <p class=\"Tekst\">Hun har endvidere anført, at hun har holdt møde med Dem og Deres kontaktperson på plejehjemmet, holdt møde med Deres datter på sit kontor, tilrettelagt Deres økonomi ved at samle alle oplysninger sammen og overføre bankengagementet til Danske Forvaltning, iværksat ansøgning om udbetaling af en invalidepension og forinden undersøgt konsekvenserne herfor med det resultat, at der kom en ekstra pension til udbetaling, som ellers havde været tabt, ført mange telefonsamtaler med Deres kontaktperson, Dem og Deres datter, samt ført en større korrespondance for at få alle problemer til at falde på plads.</p>\r\n      <p class=\"Tekst\">Endelig har hun anført, at De var svært alkoholiseret i etableringsfasen, hvilket nødvendiggjorde indgåelse af nogle meget stramme økonomiske rammer med en større opfølgning end normalt. Det var ikke muligt at overlade kontante beløb til Dem, og hun måtte finde frem til en slags naturaløkonomi, sådan at De stadig kunne få dækket Deres behov, bortset fra alkohol. Der var ligeledes et større arbejde forbundet med at finde en løsning på Deres ønske om at give mange gaver til Deres datter og børnebørn.</p>\r\n      <p class=\"Tekst\">Advokat …. har ved brev af 11. marts 2004 anført, at baggrunden for, at hun først ansøgte om etableringsvederlag den 26. marts 2003, er, at hun havde glemt at søge om det på et tidligere tidspunkt.</p>\r\n      <p class=\"Tekst\">Vi har lagt vægt på ovennævnte oplysninger og har herefter under henvisning til, at der forløb mere end 14 måneder efter værgemålets etablering, inden der blev søgt om fastsættelse af etablerings-vederlag, fundet, at De har indrettet Dem på, at der ikke blev fastsat etableringsvederlag. På den baggrund finder direktoratet ikke, at der kan fastsættes etableringsvederlag, uagtet at advokat …. har haft et vist arbejde med etableringen af værgemålet.”</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/01/2008"
        },
        {
            "displayName": "Accession",
            "displayValue": "W20040902925"
        },
        {
            "displayName": "Entydig dokumentidentifikation",
            "displayValue": "AA004167"
        },
        {
            "displayName": "Dato for indlæggelse",
            "displayValue": "29/01/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9029"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Dato for underskrift",
            "displayValue": "16/04/2004"
        },
        {
            "displayName": "Administrerende myndighed",
            "displayValue": "Civilstyrelsen"
        },
        {
            "displayName": "Ressortministeriets journalnummer",
            "displayValue": "04-810-00175"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}