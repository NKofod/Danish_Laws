{
    "id": 39129,
    "title": "Bod 2.3.1. Overenskomstbrud og bod pålagt Særoverenskomst. Tillidsrepræsentant. (* 1) (* 2) Bod for virksomheds iværksættelse af overarbejde uden at underrette tillidsrepræsentant som foreskrevet i overenskomsten. Landsorganisationen i Danmark    for Dansk Metalarbejderforbund (konsulent Leo Lybæk Hansen) mod Dansk Arbejdsgiverforening for Dansk VVS-Installatør Forening for Brøndum VVS, Viborg (advokat Henrik Uldal) Dommere: Ole Espersen, Arnold Hansen, Kiil (retsformand), Gert Kristensen, Erik Nielsen, Albæk Petersen og Kurt Petersen. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3585 af 09/08/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En større virksomhed idømt 50.000 kr. i bod for i strid med en  \r\n\r\n lokalaftale gentagne gange at have iværksat overarbejde, som  \r\n\r\n tillidsrepræsentanten kun efterfølgende var blevet underrettet om gennem  \r\n\r\n løbende udarbejdede opgørelser over præsterede overarbejdstimer. Det var  \r\n\r\n fastsat i lokalaftalen, at tillidsrepræsentanten skulle have underretning  \r\n\r\n inden overarbejdets iværksættelse eller - hvis dette ikke var muligt - den  \r\n\r\n følgende hverdag. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bod 2.3.1. Overenskomstbrud og bod pålagt  \r\n\r\n Særoverenskomst. Tillidsrepræsentant. (* 1) (* 2) Bod for virksomheds  \r\n\r\n iværksættelse af overarbejde uden at underrette tillidsrepræsentant som  \r\n\r\n foreskrevet i overenskomsten. Landsorganisationen i Danmark for Dansk  \r\n\r\n Metalarbejderforbund (konsulent Leo Lybæk Hansen) mod Dansk  \r\n\r\n Arbejdsgiverforening for Dansk VVS-Installatør Forening for Brøndum VVS,  \r\n\r\n Viborg (advokat Henrik Uldal) Dommere: Ole Espersen, Arnold Hansen, Kiil  \r\n\r\n (retsformand), Gert Kristensen, Erik Nielsen, Albæk Petersen og Kurt  \r\n\r\n Petersen. </H1>  \r\n\r\n<P></P>  \r\n\r\n<BR>  \r\n\r\n<P>Ved klageskrift af 19. juni 1989 har Landsorganisationen i Danmark for  \r\n\r\n Dansk Metalarbejderforbund indklaget Dansk Arbejdsgiverforening for Dansk  \r\n\r\n VVS-Installatørforening for Brøndum VVS, Viborg, for Arbejdsretten med  \r\n\r\n påstand om, at Brøndum VVS for gentagne brud på gældende aftaler om  \r\n\r\n overarbejde tilpligtes at betale en efter rettens skøn fastsat bod til Dansk  \r\n\r\n Metalarbejderforbund. </P>  \r\n\r\n<P>De indklagede har påstået frifindelse. </P>  \r\n\r\n<P>Den indklagede virksomhed Brøndum VVS, Viborg, er efter det oplyste  \r\n\r\n landets tredjestørste VVS-virksomhed med en årsomsætning på ca. 60 mio.kr.  \r\n\r\n Virksomheden beskæftiger i almindelighed 60-65 mand fordelt på 3 faste  \r\n\r\n afdelinger i henholdsvis Viborg, Århus og Kolding. Omkring 6 mand er  \r\n\r\n regelmæssigt beskæftiget med rørarbejder i forbindelse med naturgasprojektet.  \r\n\r\n Virksomheden er som medlem af Dansk VVS- Installatør Forening omfattet af  \r\n\r\n dennes overenskomst med Dansk Metalarbejderforbund, hvorefter der normalt  \r\n\r\n ikke må forekomme overarbejde under nyt byggeri. Bestemmelsen herom er  \r\n\r\n imidlertid fraveget ved en lokalaftale af 5. maj 1987 med tillæg af 1. juni  \r\n\r\n 1988 og en udateret &#187;Overarbejdsaftale&#171;, der begge er indgået  \r\n\r\n mellem virksomheden og tillidsrepræsentant Bent Vixø på arbejdstagernes  \r\n\r\n vegne. </P>  \r\n\r\n<P>I lokalaftalen hedder det bl.a.: </P>  \r\n\r\n<P>&#187;1. Aftalens parter. </P>  \r\n\r\n<P>Nærværende lokalaftale er indgået mellem: </P>  \r\n\r\n<P>Brøndum VVS, Falkevej 14, Viborg </P>  \r\n\r\n<P>Rørklubben, Brøndum VVS (Viborg, Århus og </P>  \r\n\r\n<P>Kolding) </P>  \r\n\r\n<P>2. Gyldighedsperiode </P>  \r\n\r\n<P>Nærværende lokalaftale er gældende indtil 28/2 1989, hvor den i sin helhed  \r\n\r\n genforhandles </P>  \r\n\r\n<P>4. Overarbejde </P>  \r\n\r\n<P>Overarbejde skal så vidt muligt undgåes. </P>  \r\n\r\n<P>Afspadsering af overarbejde skal ske helst indenfor 3 mdr., dog med  \r\n\r\n skyldig hensyntagen til pladsens tarv. Afspadsering af overarbejde skal så  \r\n\r\n vidt mulig ske i.f.m. den arbejdsplads opsparingen er sket på. </P>  \r\n\r\n<P>Betaling for timerne tilbageholdes til afspadsering. Overtidstillæg  \r\n\r\n udbetales dog ved første lønudbetaling. </P>  \r\n\r\n<P>Ved &#187;mindre&#171; overarbejdsmængder f.eks. i forbindelse med  \r\n\r\n manglende færdiggørelse ved normal arbejdstids ophør, tilstræbes en  \r\n\r\n rapportering til tillidsmanden inden overarbejdet iværksættes. Hvis dette  \r\n\r\n ikke er muligt, sker rapporteringen næstfølgende hverdag. </P>  \r\n\r\n<P>Store samlede mængder overarbejde drøftes med tillidsmanden og  \r\n\r\n akkordholder inden overarbejdet iværksættes.' </P>  \r\n\r\n<P>Den udaterede &#187;Overarbejdsaftale&#171; lyder således: </P>  \r\n\r\n<P>&#187;Vedr.: Distributionsnet Sæby Kommune 1. etape -Entreprise 847.101  \r\n\r\n</P>  \r\n\r\n<P>I forbindelse med overarbejde på ovennævnte anlæg er der indgået følgende  \r\n\r\n aftale: </P>  \r\n\r\n<P>Der må højst være 10 overarbejdstimer pr. mand i 2 sammenhængende 14 dages  \r\n\r\n perioder. Disse timer kan fordeles efter behov i de 2 perioder med  \r\n\r\n hensyntagen til at 10 timer pr. mand er det maximale. </P>  \r\n\r\n<P>Afspadsering skal ske efter de i lokalaftalen gældende regler.&#171; </P>  \r\n\r\n<P>Lokalaftalen gav allerede i 1987 anledning til visse uoverensstemmelser,  \r\n\r\n som blev drøftet ved et mæglingsmøde den 25. november 1987. Af referatet fra  \r\n\r\n mødet fremgår, at organisationerne pålagde parterne at overholde  \r\n\r\n lokalaftalen. </P>  \r\n\r\n<P>I efteråret 1988 kunne det efter tillidsrepræsentant Bent Vixø's  \r\n\r\n opfattelse på ny konstateres, at lokalaftalens og særaftalens bestemmelser om  \r\n\r\n overarbejde var tilsidesat. Der blev i den anledning afholdt lokal  \r\n\r\n forhandling den 8. november 1988. I referatet fra forhandlingen hedder det  \r\n\r\n bl.a.: </P>  \r\n\r\n<P>&#187;Kort beskrivelse af uoverensstemmelsen: </P>  \r\n\r\n<P>Fra Bent Vixø påpeges aftalebrud vedr. lokalaftale og naturgasaftale vedr.  \r\n\r\n overarbejde. </P>  \r\n\r\n<P>Fra arbejdsgiverside bekræftes at der i enkeltsituationer er sket  \r\n\r\n overskridelser. Disse situationer har været extraordinære, og der er straks  \r\n\r\n efter påpegelse af problemer blevet reageret, ligesom udførelse af arbejdet  \r\n\r\n og afvikling af overarbejde er sket i et samarbejde med arbejdstagerside.  \r\n\r\n</P>  \r\n\r\n<P>Resultat </P>  \r\n\r\n<P>Enighed kunne ikke opnås. </P>  \r\n\r\n<P>Sagen ønskes fagretlig behandlet med krav om bod og erstatning.&#171; </P>  \r\n\r\n<P>I overensstemmelse hermed afholdtes fællesmøde den 31. maj 1989. I  \r\n\r\n referatet fra mødet hedder det bl.a.: </P>  \r\n\r\n<P>&#187;Fra arbejdsgiverside bekræftede man tilkendegivelsen fremsat ved  \r\n\r\n lokal forhandling den 8. november 1988 om, at der i enkelte situationer var  \r\n\r\n sket en overskridelse af lokalaftalen og naturgasaftalen. Endvidere  \r\n\r\n bekræftede arbejdsgiverside, at man fortsat ville pålægge virksomheden at  \r\n\r\n overholde de indgåede lokalaftaler og overenskomsten. Man bestred dog, at  \r\n\r\n virksomheden havde begået brud på overenskomsten. </P>  \r\n\r\n<P>Fra arbejderside fastholdt man sin fremsatte klage, idet man fandt, at  \r\n\r\n virksomheden konsekvent begår brud på aftalerne på trods af  \r\n\r\n organisationspålægget af 25.11.87. </P>  \r\n\r\n<P>Fra arbejderside forbeholdt man sig at videreføre sagen for Arbejdsretten  \r\n\r\n med påstand om pålæg samt skærpet bod.&#171; </P>  \r\n\r\n<P>Af en fremlagt opgørelse med bilag over &#187;præsterede overarbejdstimer  \r\n\r\n fra mæglingsmøde den 25. november 1987 til og med 6. september 1989&#171;  \r\n\r\n fremgår, at det samlede antal overarbejdstimer har andraget 2.103,75 timer,  \r\n\r\n fordelt med 1082 timer fra mæglingsmødet den 25. november 1987 til  \r\n\r\n lokalforhandlingen den 8. november 1988, 842,75 timer frem til fællesmødet  \r\n\r\n den 31. maj 1989 og de resterende 179 timer i perioden derefter indtil 6.  \r\n\r\n september 1989. Efter det oplyste er samtlige timer afspadseret.  \r\n\r\n Overarbejdstimerne udgør 1%-2% af det samlede antal arbejdstimer.  \r\n\r\n Overarbejdstimerne er meget ujævnt fordelt på virksomhedens ansatte, hvoraf  \r\n\r\n navnlig 6-7 har haft et betydeligt antal overtimer i den pågældende periode.  \r\n\r\n Disse har efter det oplyste hovedsageligt været beskæftiget ved  \r\n\r\n naturgasprojektet. </P>  \r\n\r\n<P>For Arbejdsretten er der afgivet forklaring af vidnerne,  \r\n\r\n tillidsrepræsentant Bent Vixø og regionschef Ingolf Bach. </P>  \r\n\r\n<P>Bent Vixø har forklaret, at han har været ansat i virksomheden i ca. 10 år  \r\n\r\n og har været tillidsrepræsentant de sidste ca. 8 år. Hvervet som  \r\n\r\n tillidsrepræsentant omfatter alle 3 afdelinger. Når der blev lavet en særlig  \r\n\r\n overarbejdsaftale for arbejdet med naturgas, skyldtes det, at lokalaftalens  \r\n\r\n overarbejdsbestemmelser ikke passer for dette arbejde, hvor det simpelthen er  \r\n\r\n nødvendigt at arbejde over om aftenen af og til. Det er med andre ord  \r\n\r\n nødvendigt at have en mere fleksibel ordning for dette specielle arbejde. Det  \r\n\r\n er vidnets opfattelse, at den fremlagte overarbejdsaftale, som blev indgået  \r\n\r\n for Sæby Kommune 1. etape, har været gældende også for de øvrige etaper,  \r\n\r\n således at de aftalte særlige vilkår for overarbejdet under 1. etape fortsat  \r\n\r\n var gældende også efter denne etapes afslutning den 4. august 1988. Noget  \r\n\r\n skriftligt herom foreligger dog ikke. Grunden til, at vidnet på ny rejste  \r\n\r\n overarbejdsproblemet i efteråret 1988, var alene, at man fra virksomhedens  \r\n\r\n side ikke efterlevede lokalaftalens bestemmelser om rapportering ved  \r\n\r\n &#187;mindre&#171; overarbejdsmængder og om pligt til at drøfte store samlede  \r\n\r\n mængder overarbejde med vidnet og akkordholderen, inden det pågældende  \r\n\r\n overarbejde blev iværksat. Det har man forsømt i hele den periode, der er  \r\n\r\n forløbet siden mæglingsmødet i november 1987. Vidnet har ved flere  \r\n\r\n lejligheder, bl.a. under møder i samarbejdsudvalget, påtalt den manglende  \r\n\r\n rapportering m.v., uden at det har hjulpet. Han har alene efterfølgende  \r\n\r\n modtaget de lister over udført overarbejde, som udarbejdes løbende og  \r\n\r\n fremkommer hver 14. dag. </P>  \r\n\r\n<P>Regionschef Ingolf Bach har forklaret, at han har været ansat i  \r\n\r\n virksomheden i en årrække, siden den 1. november 1988 som regionschef. Det er  \r\n\r\n rigtigt, at der tidligere har været problemer med orienteringen af  \r\n\r\n tillidsrepræsentanten om overarbejde. Vidnet har imidlertid gjort meget for  \r\n\r\n at indskærpe afdelingslederne, at tillidsmanden skal orienteres, eventuelt  \r\n\r\n skriftligt eller gennem vidnet, således at man overholder lokalaftalen. Han  \r\n\r\n vil derfor sætte et spørgsmålstegn ved Bent Vixø's forklaring vedrørende  \r\n\r\n omfanget af den manglende orientering. Vidnet har således personlig ved  \r\n\r\n forskellige lejligheder drøftet planlagt overarbejde med ham. Den fremlagte  \r\n\r\n overarbejdsaftale vedrørende Sæby Kommune 1. etape gjaldt alene for dette  \r\n\r\n arbejde, og tilsvarende aftaler er ikke indgået for de senere etaper. </P>  \r\n\r\n<P>Foreholdt vidnet Bach's forklaring har Bent Vixø fastholdt, at han alene  \r\n\r\n efterfølgende er blevet orienteret om det udførte overarbejde. </P>  \r\n\r\n<P>Klagerne har på rettens foranledning præciseret, at det ikke gøres  \r\n\r\n gældende, at der foreligger systematisk overarbejde. Påstanden støttes  \r\n\r\n derimod på, at der gentagne gange er sket tilsidesættelse af pligten efter  \r\n\r\n lokalaftalens punkt 4 til at rapportere, respektive drøfte overarbejde med  \r\n\r\n tillidsmanden, og at det samme gælder den særlige bestemmelse for  \r\n\r\n overarbejde, som indeholdes i den fremlagte &#187;Overarbejdsaftale&#171;,  \r\n\r\n hvis vilkår må have været gældende også for andet naturgasarbejde end det,  \r\n\r\n aftalen direkte vedrører. </P>  \r\n\r\n<P>Klagerne har nærmere anført, at den fremlagte opgørelse over  \r\n\r\n overarbejdstimerne viser, at der også har været store samlede mængder  \r\n\r\n overarbejde, således at det i overensstemmelse med tillidsmand Bent Vixø's  \r\n\r\n forklaring må lægges til grund, at ikke blot næstsidste, men også sidste  \r\n\r\n afsnit i lokalaftalens punkt 4 er tilsidesat. Overarbejdet i forbindelse med  \r\n\r\n naturgasarbejdet må efter det oplyste betegnes som &#187;store samlede  \r\n\r\n mængder overarbejde&#171;. Selv om det efter bevisførelsen muligt ikke kan  \r\n\r\n anses for godtgjort, at den fremlagte særlige overarbejdsaftale er  \r\n\r\n tilsidesat, er der derfor under alle omstændigheder begået brud på  \r\n\r\n lokalaftalen, hvis bestemmelse om pligt til at drøfte sådant overarbejde med  \r\n\r\n tillidsmanden inden arbejdets iværksættelse er tilsidesat. </P>  \r\n\r\n<P>De indklagede har bestridt, at der foreligger dokumentation for den  \r\n\r\n påståede tilsidesættelse af den særlige overarbejdsaftale, som alene var  \r\n\r\n gældende for Sæby Kommune 1. etape. Hvad lokalaftalens punkt 4 angår, må der  \r\n\r\n sondres mellem mindre overarbejdsmængder med rapporteringspligt og store  \r\n\r\n samlede mængder overarbejde, som skal drøftes med tillidsmanden inden  \r\n\r\n overarbejdets iværksættelse. Den fremlagte opgørelse over præsterede  \r\n\r\n overarbejdstimer viser intet om, hvorvidt der har været tale om overarbejde  \r\n\r\n af den ene eller den anden kategori. Det er derfor ikke godtgjort, at der  \r\n\r\n overhovedet i den omhandlede periode er blevet udført overarbejde, der kan  \r\n\r\n karakteriseres som &#187;store samlede mængder overarbejde&#171;. Allerede  \r\n\r\n som følge heraf er der ikke bevis for nogen tilsidesættelse af sidste afsnit  \r\n\r\n i lokalaftalens punkt 4. Efter de af tillidsrepræsentanten og regionschefen  \r\n\r\n afgivne - indbyrdes modstridende - forklaringer gælder det samme for så vidt  \r\n\r\n angår bestemmelsen om &#187;mindre&#171; overarbejdsmængder i lokalaftalens  \r\n\r\n punkt 4. I øvrigt må det være afgørende for udfaldet af sagen, at  \r\n\r\n virksomheden har tilrettelagt arbejdsgangen således, at man har forsøgt bedst  \r\n\r\n muligt at overholde lokalaftalen. Virksomheden skal derfor ikke lastes for  \r\n\r\n mindre tilsidesættelser, som ikke reelt har haft nogen betydning for  \r\n\r\n tillidsmandens mulighed for at holde sig orienteret om mængden af  \r\n\r\n overarbejde. </P>  \r\n\r\n<P>Arbejdsretten skal udtale: </P>  \r\n\r\n<P>Efter den af tillidsrepræsentant Bent Vixø afgivne forklaring, der findes  \r\n\r\n bestyrket ved det under lokalforhandlingen den 8. november 1988 og det senere  \r\n\r\n fællesmøde den 31. maj 1989 oplyste, lægger retten til grund, at den  \r\n\r\n indklagede virksomhed fortsat efter mæglingsmødet i november 1987 i ikke  \r\n\r\n ubetydeligt omfang har iværksat overarbejde, som tillidsmanden kun  \r\n\r\n efterfølgende er blevet underrettet om gennem de opgørelser over præsterede  \r\n\r\n overarbejdstimer m.v., som virksomheden løbende udarbejder. Det findes  \r\n\r\n herefter godtgjort, at virksomheden gentagne gange i lokalaftalens  \r\n\r\n gyldighedsperiode har tilsidesat i hvert fald bestemmelsen i lokalaftalens  \r\n\r\n punkt 4, næstsidste afsnit, hvorefter der ved &#187;mindre&#171;  \r\n\r\n overarbejdsmængder skal tilstræbes en rapportering til tillidsmanden inden  \r\n\r\n overarbejdets iværksættelse og - hvis dette ikke er muligt - en rapportering  \r\n\r\n den følgende hverdag. </P>  \r\n\r\n<P>Som sagen foreligger oplyst, finder retten derimod ikke, at der er  \r\n\r\n tilvejebragt fornøden dokumentation for, at også bestemmelsen i sidste afsnit  \r\n\r\n af lokalaftalens punkt 4 er tilsidesat, heller ikke for så vidt angår de  \r\n\r\n medarbejdere, der som beskæftigede ved naturgasprojektet har haft det største  \r\n\r\n antal overarbejdstimer, da det efter det foreliggende ikke kan afvises, at  \r\n\r\n også disse overarbejdstimer kan rummes under begrebet &#187;mindre&#171;  \r\n\r\n overarbejdsmængder og således omfattes af næstsidste afsnit i lokalaftalens  \r\n\r\n punkt 4. Endelig kan det efter bevisførelsen heller ikke anses for godtgjort,  \r\n\r\n at der i øvrigt er sket tilsidesættelse af den særlige overarbejdsaftale, som  \r\n\r\n var gældende for naturgasarbejdet vedrørende Sæby Kommune 1. etape. </P>  \r\n\r\n<P>For de skete brud på lokalaftalens punkt 4, næstsidste afsnit, skal den  \r\n\r\n indklagede virksomhed betale en bod, der fastsættes til 50.000 kr. Ved  \r\n\r\n fastsættelsen af bodens størrelse har retten bl.a. taget hensyn til, at der  \r\n\r\n gentagne gange er sket tilsidesættelse af rapporteringspligten, uanset at  \r\n\r\n organisationerne ved mæglingsmødet i november 1987 pålagde parterne at  \r\n\r\n overholde lokalaftalen. </P>  \r\n\r\n<P>T h i k e n d e s f o r r e t : </P>  \r\n\r\n<P>Den indklagede virksomhed, Brøndum VVS, Viborg, har gentagne gange  \r\n\r\n iværksat overarbejde uden at iagttage rapporteringspligten efter  \r\n\r\n lokalaftalens punkt 4, næstsidste afsnit, og skal betale en bod på 50.000 kr.  \r\n\r\n til Dansk Metalarbejderforbund. </P>  \r\n\r\n<P>I øvrigt frifindes den indklagede virksomhed. </P>  \r\n\r\n<P>I sagsomkostninger skal de indklagede betale 2.000 kr. til Arbejdsretten.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: K.89.430 og K.90.015 </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1990, side 67"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19900358513"
        },
        {
            "displayName": "Entydig dokumentidentifikation",
            "displayValue": "CA007064"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3585"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "09/08/1990"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "89.260"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}