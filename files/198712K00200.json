{
    "id": 113334,
    "title": "1987 LSF 200   FORSLAG TIL LOV OM VARSLING M.V. I FORBINDELSE MED AFSKEDIGELSER I STØRRE   OMFANG ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 200",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 200 </P>  \r\n\r\n<P></P>  \r\n\r\n<P>Forslag til Lov om varsling m.v. i forbindelse med afskedigelser i større  \r\n\r\n omfang </P>  \r\n\r\n<P></P>  \r\n\r\n<P>Fremsat af Bakholt (S) Jytte Andersen (S) Svend Auken (S) Lone Møller (S)  \r\n\r\n Kaj Poulsen (S) Hans Strunge (S) Taanquist (S) </P>  \r\n\r\n<P></P>  \r\n\r\n<P>den 29. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Denne lov finder anvendelse i forbindelse med afskedigelser, </P>  \r\n\r\n<P>som foretages af en arbejdsgiver af en eller flere grunde, som ikke </P>  \r\n\r\n<P>kan tilregnes lønmodtageren selv, når der inden for et tidsrum af 30 </P>  \r\n\r\n<P>dage påtænkes afskediget 10 eller flere af virksomhedens </P>  \r\n\r\n<P>lønmodtagere. </P>  \r\n\r\n<P>Stk. 2. Denne lov finder ikke anvendelse på: </P>  \r\n\r\n<P>1. Afskedigelser foretaget inden for rammerne af arbejdsaftaler, der </P>  \r\n\r\n<P>er indgået for et bestemt tidsrum eller med henblik på en bestemt </P>  \r\n\r\n<P>arbejdsopgave, medmindre disse afskedigelser foretages, før disse </P>  \r\n\r\n<P>aftaler er udløbet eller opfyldt. </P>  \r\n\r\n<P>2. Afskedigelser af besætninger på søgående skibe. </P>  \r\n\r\n<P>3. Afskedigelser af lønmodtagere, som berøres af standsning af en </P>  \r\n\r\n<P>virksomheds aktiviteter som følge af en retsafgørelse. </P>  \r\n\r\n<P>Stk. 3. Arbejdsministeren kan efter forhandling med </P>  \r\n\r\n<P>Landsarbejdsnævnet fastsætte nærmere regler for opgørelse af </P>  \r\n\r\n<P>antallet af lønmodtagere i henhold til § 1, stk. 1, samt for, </P>  \r\n\r\n<P>hvilke kriterier der skal lægges til grund ved afgørelsen af, om </P>  \r\n\r\n<P>der foreligger en virksomhed der er omfattet af denne lov. </P>  \r\n\r\n<P>Stk. 4. Reglerne i denne lov ændrer ikke bestående individuelle </P>  \r\n\r\n<P>opsigelsesvarsler, der er fastsat i henhold til lov, kollektive </P>  \r\n\r\n<P>overenskomster eller individuel aftale. </P>  \r\n\r\n<P>Stk. 5. Reglerne i denne lov vedrører ikke de arbejdsretlige regler </P>  \r\n\r\n<P>om de lovlige følger af kollektive arbejdskonflikter. </P>  \r\n\r\n<P>§ 2. Agter en arbejdsgiver at foretage afskedigelser, der er </P>  \r\n\r\n<P>omfattet af § 1, skal han så tidligt som muligt indlede </P>  \r\n\r\n<P>forhandlinger med lønmodtagerne på virksomheden eller disses </P>  \r\n\r\n<P>repræsentanter, såfremt sådanne er valgt eller udpeget. </P>  \r\n\r\n<P>Stk. 2. Lønmodtagerne på virksomheden eller disses repræsentanter, </P>  \r\n\r\n<P>såfremt sådanne er valgt eller udpeget, har under forhandlingerne </P>  \r\n\r\n<P>adgang til at medtage rådgivere. </P>  \r\n\r\n<P>Stk. 3. Forhandlingerne skal have til formål at nå frem til en </P>  \r\n\r\n<P>aftale enten om at undgå afskedigelserne eller om at begrænse </P>  \r\n\r\n<P>disse samt afbøde følgerne heraf. </P>  \r\n\r\n<P>Stk. 4. Arbejdsgiveren skal til brug ved forhandlingerne give </P>  \r\n\r\n<P>lønmodtagerne på virksomheden eller disses repræsentanter, </P>  \r\n\r\n<P>såfremt sådanne er valgt eller udpeget, alle oplysninger af </P>  \r\n\r\n<P>betydning for sagen og give skriftlig meddelelse i det mindste om </P>  \r\n\r\n<P>årsagerne til afskedigelserne, om antallet af lønmodtagere, der </P>  \r\n\r\n<P>påtænkes afskediget, antallet af lønmodtagere, der normalt </P>  \r\n\r\n<P>beskæftiges på virksomheden, samt over, hvilken periode det </P>  \r\n\r\n<P>forudses at afskedigelserne skal finde sted. </P>  \r\n\r\n<P>Stk. 5. Lønmodtagerne på virksomheden eller disses repræsentanter, </P>  \r\n\r\n<P>såfremt sådanne er valgt eller udpeget, kan forlange, at </P>  \r\n\r\n<P>varslingen af afskedigelser i henhold til § 3 ikke kan finde sted </P>  \r\n\r\n<P>før tidligst 4 uger efter, at lønmodtagerne har modtaget de i § </P>  \r\n\r\n<P>2, stk. 3, angivne oplysninger. </P>  \r\n\r\n<P>Stk. 6. Arbejdsgiveren er i forbindelse med forhandlingerne efter </P>  \r\n\r\n<P>anmodning fra lønmodtagerne på virksomheden eller disses </P>  \r\n\r\n<P>repræsentanter, såfremt sådanne er valgt eller udpeget, </P>  \r\n\r\n<P>forpligtet til at tilvejebringe supplerende oplysninger af </P>  \r\n\r\n<P>betydning for sagen. </P>  \r\n\r\n<P>Stk. 7. Referat af forhandlingerne, der er godkendt af parterne, </P>  \r\n\r\n<P>sendes til Arbejdsmarkedsnævnet. </P>  \r\n\r\n<P>Stk. 8. Arbejdsgiveren skal samtidig med den i stk. 4 nævnte </P>  \r\n\r\n<P>skriftlige meddelelse fremsende en genpart heraf til vedkommende </P>  \r\n\r\n<P>arbejdsmarkedsnævn. </P>  \r\n\r\n<P>§ 3. Agter en arbejdsgiver efter at have forhandlet i </P>  \r\n\r\n<P>overensstemmelse med reglerne i § 2 fortsat at foretage </P>  \r\n\r\n<P>afskedigelser omfattet af § 1, skal han sende </P>  \r\n\r\n<P>arbejdsmarkedsnævnet skriftlig meddelelse herom. </P>  \r\n\r\n<P>Stk. 2. Meddelelsen i henhold til stk. 1 skal indeholde alle </P>  \r\n\r\n<P>oplysninger af betydning for behandlingen af sagen om de </P>  \r\n\r\n<P>planlagte afskedigelser og de i § 2 nævnte forhandlinger, navnlig </P>  \r\n\r\n<P>om årsagerne til afskedigelserne, antallet af lønmodtagere, der </P>  \r\n\r\n<P>normalt beskæftiges på virksomheden, samt over hvilken periode </P>  \r\n\r\n<P>det forudses at afskedigelserne skal finde sted. </P>  \r\n\r\n<P>Stk. 3. Arbejdsgiveren skal snarest muligt og senest 10 dage efter, </P>  \r\n\r\n<P>at meddelelsen i henhold til stk. 1 er afsendt, give vedkommende </P>  \r\n\r\n<P>arbejdsmarkedsnævn underretning om, hvilke personer der vil være </P>  \r\n\r\n<P>omfattet af afskedigelserne. Disse personer samt lønmodtagerne på </P>  \r\n\r\n<P>virksomheden eller disses repræsentanter, såfremt sådanne er </P>  \r\n\r\n<P>valgt eller udpeget, skal senest samtidig underrettes. </P>  \r\n\r\n<P>Stk. 4. Arbejdsgiveren skal snarest muligt give Arbejdsmarkedsnævnet </P>  \r\n\r\n<P>underretning om det endelige resultat af de i § 2 nævnte </P>  \r\n\r\n<P>forhandlinger. </P>  \r\n\r\n<P>Stk. 5. Arbejdsgiveren skal samtidig med meddelelserne i henhold til </P>  \r\n\r\n<P>stk. 1 og 4 fremsende genpart heraf til lønmodtagerne på </P>  \r\n\r\n<P>virksomheden eller disses repræsentanter, såfremt sådanne er </P>  \r\n\r\n<P>valgt eller udpeget. Disse kan fremsende deres eventuelle </P>  \r\n\r\n<P>bemærkninger til vedkommende arbejdsmarkedsnævn. Genpart heraf </P>  \r\n\r\n<P>fremsendes til arbejdsgiveren. </P>  \r\n\r\n<P>§ 4. Afskedigelser, hvorom der er givet meddelelse efter § 3, stk. </P>  \r\n\r\n<P>1, får tidligst virkning 8 uger efter, at meddelelsen er modtaget </P>  \r\n\r\n<P>af arbejdsmarkedsnævnet. </P>  \r\n\r\n<P>§ 5. Arbejdsmarkedsnævnene skal i forbindelse med de varslede </P>  \r\n\r\n<P>afskedigelser i henhold til § 3 udarbejde en egentlig </P>  \r\n\r\n<P>arbejdsmarkedspolitisk handlingsplan. </P>  \r\n\r\n<P>Stk. 2. Arbejdsministeren kan efter forhandling med </P>  \r\n\r\n<P>Landsarbejdsnævnet fastsætte nærmere regler for </P>  \r\n\r\n<P>arbejdsmarkedsnævnenes og Landsarbejdsnævnets virksomhed i </P>  \r\n\r\n<P>henhold til denne lov. </P>  \r\n\r\n<P>§ 6. Lønmodtagerne på virksomheden eller disses repræsentanter samt </P>  \r\n\r\n<P>arbejdsgiveren og dennes repræsentant må ikke videregive </P>  \r\n\r\n<P>oplysninger, der udtrykkeligt er givet som fortrolige i henhold </P>  \r\n\r\n<P>til denne lov. </P>  \r\n\r\n<P>§ 7. Borgerlige sager, for hvis udfald anvendelsen af reglerne i </P>  \r\n\r\n<P>denne lov er af væsentlig betydning, og straffesager vedrørende </P>  \r\n\r\n<P>overtrædelse af §§ 2 og 3 behandles under medvirken af sagkyndige </P>  \r\n\r\n<P>retsmedlemmer efter reglerne i retsplejelovens §§ 6 a og 18 c. </P>  \r\n\r\n<P>§ 8. Overtrædelse af §§ 2 og 3 straffes med bøde. Er overtrædelsen </P>  \r\n\r\n<P>begået af et aktieselskab, anpartsselskab, andelsselskab eller </P>  \r\n\r\n<P>lignende, kan der pålægges selskabet som sådant bødeansvar. Er </P>  \r\n\r\n<P>overtrædelsen begået af staten, en kommune eller et kommunalt </P>  \r\n\r\n<P>fællesskab, der er omfattet af § 60 i lov om kommunernes </P>  \r\n\r\n<P>styrelse, kan der pålægges staten, kommunen eller det kommunale </P>  \r\n\r\n<P>fællesskab bødeansvar. </P>  \r\n\r\n<P>Stk. 2. Undlader en arbejdsgiver i forbindelse med afskedigelser, </P>  \r\n\r\n<P>der er omfattet af § 1, at følge reglerne i § 2, stk. 1-7, eller </P>  \r\n\r\n<P>reglerne i § 3, stk. 1, skal han yde de pågældende lønmodtagere </P>  \r\n\r\n<P>en godtgørelse, der svarer til lønnen i en periode på 4 måneder </P>  \r\n\r\n<P>fra opsigelsestidspunktet. Fra godtgørelsen skal dog trækkes den </P>  \r\n\r\n<P>løn, som lønmodtageren har modtaget i en eventuel individuel </P>  \r\n\r\n<P>opsigelsesperiode. </P>  \r\n\r\n<P>§ 9. I lov om arbejdsformidling og arbejdsløshedsforsikring m.v., </P>  \r\n\r\n<P>jf. lovbekendtgørelse nr. 599 af 17. september 1987, som ændret </P>  \r\n\r\n<P>ved lov nr. 877 og 881 af 23. december 1987, ophæves <B>kapitel 5 a.  \r\n\r\n</B></P>  \r\n\r\n<P>§ 10. Loven træder i kraft den 1. april 1988. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I kapitel 5 a i lov om arbejdsformidling og arbejdsløshedsforsikring </P>  \r\n\r\n<P>m.v. pålægges det en arbejdsgiver, der vil afskedige et større </P>  \r\n\r\n<P>antal ansatte, pligt til at forhandle med de fyringstruede og </P>  \r\n\r\n<P>pligt til at give arbejdsmarkedsnævnet mindst 30 dages varsel om </P>  \r\n\r\n<P>afskedigelserne. </P>  \r\n\r\n<P>En række konkrete kollektive afskedigelser inden for det seneste år </P>  \r\n\r\n<P>har vist, at de gældende varslingsregler ikke fungerer i </P>  \r\n\r\n<P>overensstemmelse med intentionerne bag reglerne. </P>  \r\n\r\n<P>Socialdemokratiet finder derfor, at der er behov for en </P>  \r\n\r\n<P>tydeliggørelse og opstramning af reglerne, således at det bl.a. </P>  \r\n\r\n<P>sikres, at der er tale om reelle forhandlinger mellem </P>  \r\n\r\n<P>virksomhedens ledelse og medarbejderne, og at </P>  \r\n\r\n<P>Arbejdsmarkedsnævnet opnår reelle muligheder for at iværksætte </P>  \r\n\r\n<P>arbejdsmarkeds- og uddannelsesinitiativer. </P>  \r\n\r\n<P>Endvidere ønsker Socialdemokratiet, at varslingsreglerne fremstår </P>  \r\n\r\n<P>som en selvstændig lov. </P>  \r\n\r\n<P>Bemærkninger til forslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Til stk. 1 </P>  \r\n\r\n<P>Formålet med forslagets § 1, stk. 1, er at sikre, at alle </P>  \r\n\r\n<P>virksomheder uanset størrelse er omfattet af varslingsreglerne, </P>  \r\n\r\n<P>når der påtænkes afskediget 10 eller flere af virksomhedens </P>  \r\n\r\n<P>lønmodtagere inden for et tidsrum af 30 dage. </P>  \r\n\r\n<P>Til stk. 2-5 </P>  \r\n\r\n<P>Dette er ikke ændret i forhold til § 23 a, stk. 2-5, i lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>Til § 2 </P>  \r\n\r\n<P>Til stk. 1 </P>  \r\n\r\n<P>Dette er ikke ændret i forhold til § 23 b, stk. 1, i lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>Til stk. 2 </P>  \r\n\r\n<P>Formålet med stk. 2 er at sikre, at lønmodtagerne eller disses </P>  \r\n\r\n<P>repræsentanter kan medtage rådgivere ved forhandlingerne. Det </P>  \r\n\r\n<P>forudsættes derfor, at der indkaldes til forhandlinger så </P>  \r\n\r\n<P>tidligt, at der er reel mulighed for, at lønmodtagere kan </P>  \r\n\r\n<P>indkalde rådgivere. </P>  \r\n\r\n<P>Til stk. 3 </P>  \r\n\r\n<P>Dette er ikke ændret i forhold til § 23 b, stk. 2, i lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>Til stk. 4 </P>  \r\n\r\n<P>Dette er ikke ændret i forhold til § 23 b, stk. 3, i lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>Til stk. 5-7 </P>  \r\n\r\n<P>Gældende praksis har vist, at de nuværende regler ikke sikrer </P>  \r\n\r\n<P>lønmodtagerne egentlige forhandlinger. Det skyldes bl.a., at det </P>  \r\n\r\n<P>i konkrete tilfælde har været vanskeligt at definere, hvornår der </P>  \r\n\r\n<P>er tale om forhandlinger frem for en orientering om en allerede </P>  \r\n\r\n<P>truffet beslutning. </P>  \r\n\r\n<P>Formålet med stk. 5-7 er at sikre lønmodtagerne eller disses </P>  \r\n\r\n<P>repræsentanter reelle forhandlingsmuligheder, hvor lønmodtagerne </P>  \r\n\r\n<P>i samarbejde med deres rådgivere sikres mulighed for at analysere </P>  \r\n\r\n<P>de fremlagte oplysninger, og hvor det pålægges virksomhederne at </P>  \r\n\r\n<P>fremskaffe de nødvendige oplysninger. </P>  \r\n\r\n<P>Med § 2, stk. 5, er det sikret, at hvis lønmodtagerne forlanger det, </P>  \r\n\r\n<P>skal alle oplysninger af betydning for sagen i henhold til § 2, </P>  \r\n\r\n<P>stk. 4, foreligge senest 4 uger før varsling af afskedigelserne </P>  \r\n\r\n<P>kan finde sted. Virksomhederne kan således ikke umiddelbart før </P>  \r\n\r\n<P>varslingen indlede forhandlingerne, som der er set flere </P>  \r\n\r\n<P>eksempler på, hvis lønmodtagerne eller disses repræsentanter ikke </P>  \r\n\r\n<P>accepterer det. </P>  \r\n\r\n<P>Det er endvidere forudsat, at der foreligger et godkendt referat af </P>  \r\n\r\n<P>forhandlingerne, og at forhandlingerne fortsætter efter </P>  \r\n\r\n<P>varslingen og minimum i hele afskedigelsesperioden, jf. § 4. </P>  \r\n\r\n<P>Til stk. 8 </P>  \r\n\r\n<P>Dette er ikke ændret i forhold til § 23 b, stk. 4, i lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>Til § 3 </P>  \r\n\r\n<P>Hele § 3 er ikke ændret i forhold til § 23 c i lov om </P>  \r\n\r\n<P>arbejdsformidling og arbejdsløshedsforsikring m.v., udover at det </P>  \r\n\r\n<P>i § 3, stk. 3, nu sikres, at lønmodtagerne på virksomhederne </P>  \r\n\r\n<P>eller disses repræsentanter også får oplysning om, hvilke </P>  \r\n\r\n<P>lønmodtagere der konkret afskediges. </P>  \r\n\r\n<P>Til § 4 </P>  \r\n\r\n<P>Afskedigelsesfristerne foreslås forlænget til 8 uger mod de </P>  \r\n\r\n<P>nuværende 30 dage. Forlængelsen har særlig betydning for </P>  \r\n\r\n<P>forhandlingsmulighederne i henhold til § 2 og for </P>  \r\n\r\n<P>arbejdsmarkedsnævnets/Arbejdsformidlingens muligheder for at </P>  \r\n\r\n<P>iværksætte initiativer over for de enkelte afskedigede </P>  \r\n\r\n<P>lønmodtagere med henblik på tilbud om uddannelse eller andet job. </P>  \r\n\r\n<P>Forlængelsen skal også sikre, at medarbejderne opnår bedre </P>  \r\n\r\n<P>muligheder for selv at finde nyt arbejde, hvor der ofte ved </P>  \r\n\r\n<P>kollektive afskedigelser vil være tale om, at den enkelte </P>  \r\n\r\n<P>lønmodtager må flytte bopæl for at få nyt arbejde. </P>  \r\n\r\n<P>Endvidere er det præciseret, at fratrædelsesperioden løber fra den </P>  \r\n\r\n<P>dato, meddelelsen er modtaget af arbejdsmarkedsnævnet. </P>  \r\n\r\n<P>Til § 5 </P>  \r\n\r\n<P>Til stk. 1 </P>  \r\n\r\n<P>Ud over at arbejdsmarkedsnævnet spiller en aktiv rolle i forbindelse </P>  \r\n\r\n<P>med administrationen af loven om kollektive afskedigelser, skal </P>  \r\n\r\n<P>arbejdsmarkedsnævnet tillægges en central rolle i forbindelse med </P>  \r\n\r\n<P>den nødvendige arbejdsmarkeds- og uddannelsespolitiske indsats, </P>  \r\n\r\n<P>der skal sættes i værk i forbindelse med kollektive afskedigelser. </P>  \r\n\r\n<P>Arbejdsmarkedsnævnet skal således sikre, at der udarbejdes en </P>  \r\n\r\n<P>arbejdsmarkeds- og uddannelsespolitisk handlingsplan for en </P>  \r\n\r\n<P>indsats i forbindelse med kollektive afskedigelser for at sikre, </P>  \r\n\r\n<P>at de afskedigede tilbydes job- og uddannelsesmuligheder. </P>  \r\n\r\n<P>Handlingsplanens formål kan således også være gennem </P>  \r\n\r\n<P>arbejdsmarkedspolitiske og uddannelsespolitiske tiltag at sikre, </P>  \r\n\r\n<P>at de varslede afskedigelser ikke iværksættes. </P>  \r\n\r\n<P>Arbejdsmarkedsnævnet bør kunne disponere over en økonomisk ramme, </P>  \r\n\r\n<P>der kan anvendes til iværksættelse af konkrete arbejdsmarkeds- og </P>  \r\n\r\n<P>uddannelsestiltag. </P>  \r\n\r\n<P>Arbejdsmarkedsnævnet skal ved udarbejdelse af handlingsplanen sikre, </P>  \r\n\r\n<P>at de berørte kommuner og andre relevante parter orienteres om </P>  \r\n\r\n<P>varslingens konsekvenser og de iværksatte initiativer. </P>  \r\n\r\n<P>Til stk. 2 </P>  \r\n\r\n<P>Dette er ikke ændret i forhold til § 23 e, stk. 1, i lov om </P>  \r\n\r\n<P>arbejdsformidling og arbejdsløshedsforsikring m.v. </P>  \r\n\r\n<P>Til § 6 </P>  \r\n\r\n<P>Dette er ikke ændret i forhold til § 23 f i lov om arbejdsformidling </P>  \r\n\r\n<P>og arbejdsløshedsforsikring m.v. </P>  \r\n\r\n<P>Til § 7 </P>  \r\n\r\n<P>Dette er ikke ændret i forhold til § 23 g i lov om arbejdsformidling </P>  \r\n\r\n<P>og arbejdsløshedsforsikring m.v. </P>  \r\n\r\n<P>Til § 8 </P>  \r\n\r\n<P>Til stk. 1 </P>  \r\n\r\n<P>Efter den gældende straffebestemmelse i § 102 a, stk. 1, er det </P>  \r\n\r\n<P>alene den eller de ansvarlige leder(e), der kan straffes for </P>  \r\n\r\n<P>overtrædelse af §§ 2 og 3, hvilket har betydet små </P>  \r\n\r\n<P>bødestørrelser. Med tilføjelsen i § 8, stk. 1, indføres et </P>  \r\n\r\n<P>kollektivt strafansvar for et aktieselskab, anpartsselskab, </P>  \r\n\r\n<P>andelsselskab eller lignende, der overtræder §§ 2 og 3, samt for </P>  \r\n\r\n<P>offentlige arbejdsgivere. Dette svarer til ændringen af § 86 i </P>  \r\n\r\n<P>lov om arbejdsmiljø, som blev gennemført ved lov nr. 220 af 22. </P>  \r\n\r\n<P>april 1987 om ændring af lov om arbejdsmiljø. </P>  \r\n\r\n<P>Til stk. 2 </P>  \r\n\r\n<P>En arbejdsgiver, der i dag undlader at efterleve forhandlings- og </P>  \r\n\r\n<P>varslingspligten slipper efter § 102 a, stk. 1, med en beskeden </P>  \r\n\r\n<P>bøde, såfremt lønmodtagerne har fået et opsigelsesvarsel på 30 </P>  \r\n\r\n<P>dage. I dette tilfælde skal der nemlig ikke udbetales godtgørelse </P>  \r\n\r\n<P>efter bestemmelsens stk. 2. </P>  \r\n\r\n<P>Det er imidlertid ikke acceptabelt, at en arbejdsgiver kan undlade </P>  \r\n\r\n<P>at overholde reglerne. </P>  \r\n\r\n<P>Ved forslaget er det valgt at skabe en økonomisk motivation for, at </P>  \r\n\r\n<P>arbejdsgiverne vil overholde reglerne om forhandling og varsling. </P>  \r\n\r\n<P>I modsætning til de nugældende regler vil arbejdsgivere, der </P>  \r\n\r\n<P>overtræder reglerne, komme til at betale mere end ved </P>  \r\n\r\n<P>overholdelse af reglerne. Lønforpligtelsen efter lovforslagets § </P>  \r\n\r\n<P>4 er således en periode på 8 uger foruden 4 uger som følge af </P>  \r\n\r\n<P>reglen i lovforslagets § 2, stk. 5. Denne forpligtelse skal </P>  \r\n\r\n<P>sammenholdes med de 4 måneders løngodtgørelse i lovforslaget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00200"
        },
        {
            "displayName": "Entydig dokumentidentifikation",
            "displayValue": "CL004842"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "200"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}