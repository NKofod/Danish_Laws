{
    "id": 176896,
    "title": "Bekendtgørelse om regnskabsaflæggelse, rapportering og revision vedrørende Ministeriet for Børn, Undervisning og Ligestillings puljemidler m.v.",
    "documentTypeId": "60",
    "isSagsforlobPeriodValid": true,
    "shortName": "BEK nr 4 af 05/01/2016",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#id95db9e5d-b2ff-4106-a260-70f28932e6b8\">Kapitel 1</a>\r\n      </td>\r\n      <td class=\"IndholdsfortegnelseTekst\">Anvendelsesområde og definitioner</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id5d7eaf6b-7874-41b6-ae8b-ce98d97fbd0f\">Kapitel 2</a>\r\n      </td>\r\n      <td class=\"IndholdsfortegnelseTekst\">Regnskabsaflæggelse og rapportering</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id10708e35-612c-46b7-b310-55b504d3df13\">Kapitel 3</a>\r\n      </td>\r\n      <td class=\"IndholdsfortegnelseTekst\">Revision</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id04eb01c6-ad53-4c86-a5f8-9c3be20b61fe\">Kapitel 4</a>\r\n      </td>\r\n      <td class=\"IndholdsfortegnelseTekst\">Indsendelse af regnskab, erklæringer m.v.</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#id71da39eb-2b7c-4a50-af90-ac40d9c0b5c7\">Kapitel 5</a>\r\n      </td>\r\n      <td class=\"IndholdsfortegnelseTekst\">Ikrafttræden</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om regnskabsaflæggelse, rapportering og revision vedrørende Ministeriet for Børn, Undervisning og Ligestillings puljemidler m.v.</p>\r\n<p class=\"Indledning2\">I medfør af tekstanmærkning nr. 144 ad 20.11.22., 20.19.01., 20.19.02., 20.19.04., 20.29.07., 20.29.11., 20.29.12., 20.38.11., 20.72.06., 20.77.07., 20.82.02., 20.84.21., 20.89.01., 20.89.03., 20.89.04., 20.89.06. og 20.89.07. til § 20 på finansloven for finansåret 2016 fastsættes:</p>\r\n<p class=\"Kapitel\" id=\"id95db9e5d-b2ff-4106-a260-70f28932e6b8\">\r\n   <span id=\"K1\">\r\n   </span>\r\n   <span id=\"Kap1\">Kapitel 1</span>\r\n</p>\r\n<p class=\"KapitelOverskrift2\">Anvendelsesområde og definitioner</p>\r\n<p class=\"Paragraf\" id=\"idd85fcd46-7833-4b53-9c55-3a339e57d586\">\r\n   <span id=\"P1\">\r\n   </span>\r\n   <span class=\"ParagrafNr\" id=\"Par1\">§ 1.</span> Bekendtgørelsen omfatter</p>\r\n<p class=\"Liste1\">\r\n   <span class=\"Liste1Nr\" id=\"id6a828d3f-f9f8-4dc9-b6a9-a994850a3504\">1)</span> regnskabsaflæggelse og rapportering for tilskud til tidsmæssigt afgrænsede projekter eller aktiviteter fra Ministeriet for Børn, Undervisning og Ligestilling med tilhørende styrelser (herefter benævnt ministeriet), jf. kapitel 2, og</p>\r\n<p class=\"Liste1\">\r\n   <span class=\"Liste1Nr\" id=\"id8de5beaa-b7a7-4d1c-b674-125ee12f67f5\">2)</span> revision af regnskaber efter bestemmelsen i nr. 1, jf. kapitel 3.</p>\r\n<p class=\"Stk2\">\r\n   <span class=\"StkNr\" id=\"id1704aad6-fdb6-49a0-af51-fbf82bd68f7e\">Stk. 2.</span> Bekendtgørelsen gælder ikke for følgende finanslovkonti:</p>\r\n<p class=\"Liste1\">\r\n   <span class=\"Liste1Nr\" id=\"id3169ca6c-33d0-483b-843f-009c5fea7442\">1)</span> § 20.29.11.20. Kompetenceudvikling af lærere og pædagoger.</p>\r\n<p class=\"Liste1\">\r\n   <span class=\"Liste1Nr\" id=\"id39cec096-885f-4510-b1c2-fe91df816083\">2)</span> § 20.38.11.10. Alternative adgangsveje.</p>\r\n<p class=\"Liste1\">\r\n   <span class=\"Liste1Nr\" id=\"id24a30a6b-2dff-4fc5-86cd-bb7e4d0de214\">3)</span> § 20.38.11.20. Strategisk kompetenceløft.</p>\r\n<p class=\"Liste1\">\r\n   <span class=\"Liste1Nr\" id=\"id50149a1f-bad4-4ecd-98ea-e1df3ae23342\">4)</span> § 20.38.11.40. Kvalitetsudviklingspulje.</p>\r\n<p class=\"Liste1\">\r\n   <span class=\"Liste1Nr\" id=\"id33bff3be-6917-498a-9962-9bff70417c59\">5)</span> § 20.89.01.10. Forsøg og udvikling mv. uden tilsagnsordning, dog kun for så vidt angår tilskud, der er omfattet af andre regler om regnskabsaflæggelse.</p>\r\n<p class=\"Liste1\">\r\n   <span class=\"Liste1Nr\" id=\"id02840ba9-b844-4c51-8765-d2528f0d8819\">6)</span> § 20.89.03.10. Driftslignende tilskud til foreninger og organisationer samt udgifter til særskilte aktiviteter med uddannelsesmæssige formål mv. uden tilsagnsordning, dog kun for så vidt angår tilskud, der er omfattet af andre regler om regnskabsaflæggelse.</p>\r\n<p class=\"Liste1\">\r\n   <span class=\"Liste1Nr\" id=\"idcd5581cd-b7d6-4f13-92b4-3105cda0f50a\">7)</span> § 20.89.03.35. Tilskud til Nationalt Center for Natur, Teknik og Sundhed med tilsagnsordning.</p>\r\n<p class=\"Paragraf\" id=\"id041dfd6d-118b-4d85-8b53-ce9830c7a42c\">\r\n   <span id=\"P2\">\r\n   </span>\r\n   <span class=\"ParagrafNr\" id=\"Par2\">§ 2.</span> I denne bekendtgørelse forstås ved:</p>\r\n<p class=\"Liste1\">\r\n   <span class=\"Liste1Nr\" id=\"id83380c8a-08d6-4617-a88c-6792f70d9855\">1)</span> Tilskud: Det beløb, der er fastsat i bevillingsbrevet.</p>\r\n<p class=\"Liste1\">\r\n   <span class=\"Liste1Nr\" id=\"id3eebf31c-e2bd-4c64-99d7-cc0b6d821870\">2)</span> Tilskudsmodtager: Den fysiske eller juridiske person, som tilskuddet er tildelt i bevillingsbrevet.</p>\r\n<p class=\"Paragraf\" id=\"ide40bc3bd-d137-4461-b064-6030e537efe5\">\r\n   <span id=\"P3\">\r\n   </span>\r\n   <span class=\"ParagrafNr\" id=\"Par3\">§ 3.</span> I denne bekendtgørelse forstås ved standardiserede forsøgsprogrammer ensartede projekter eller aktiviteter, der</p>\r\n<p class=\"Liste1\">\r\n   <span class=\"Liste1Nr\" id=\"id611b65c5-b4d1-45a5-9788-c9029c535252\">1)</span> på forhånd er defineret af ministeriet,</p>\r\n<p class=\"Liste1\">\r\n   <span class=\"Liste1Nr\" id=\"id399e6a23-626a-40cd-82c7-a00ebf1ddbfb\">2)</span> som gennemføres på flere institutioner efter godkendelse af ministeriet, og</p>\r\n<p class=\"Liste1\">\r\n   <span class=\"Liste1Nr\" id=\"id7f41a36f-381c-4d53-9cb0-138d18e7683c\">3)</span> hvor hver af de deltagende institutioner kompenseres med et af ministeriet fastlagt tilskud på højst 100.000 kr.</p>\r\n<p class=\"Kapitel\" id=\"id5d7eaf6b-7874-41b6-ae8b-ce98d97fbd0f\">\r\n   <span id=\"K2\">\r\n   </span>\r\n   <span id=\"Kap2\">Kapitel 2</span>\r\n</p>\r\n<p class=\"KapitelOverskrift2\">Regnskabsaflæggelse og rapportering</p>\r\n<p class=\"ParagrafGruppeOverskrift\">\r\n   <span>Regnskab</span>\r\n</p>\r\n<p class=\"Paragraf\" id=\"id685b0390-a55d-4e5c-acd5-b51bb5afdf49\">\r\n   <span id=\"P4\">\r\n   </span>\r\n   <span class=\"ParagrafNr\" id=\"Par4\">§ 4.</span> Tilskudsmodtager skal aflægge regnskab for tilskud, der er omfattet af § 1, jf. dog §§ 6 og 7.</p>\r\n<p class=\"Stk2\">\r\n   <span class=\"StkNr\" id=\"id6390ec5f-e0f5-48d0-9d33-8ffeec25a852\">Stk. 2.</span> Regnskabet skal omfatte hele det tilskudsudløsende projekt eller hele den tilskudsudløsende aktivitet og skal opstilles som anført i bevillingsbrevet. Tilskudsmodtagerens eventuelle egenfinansiering og tilskud m.v. fra anden side til samme projekt eller aktivitet skal fremgå af regnskabet.</p>\r\n<p class=\"Stk2\">\r\n   <span class=\"StkNr\" id=\"idc11c2475-ac98-4525-b5c8-5e4d040c80fe\">Stk. 3.</span> Regnskabet skal være underskrevet og dateret af tilskudsmodtagers ledelse. Ledelsen skal give underskrift i tilknytning til en ledelseserklæring, der omfatter de forhold, der er angivet i § 18, stk. 2, nr. 1-6.</p>\r\n<p class=\"Paragraf\" id=\"idac643fb0-7391-4057-af16-61b752b3b849\">\r\n   <span id=\"P5\">\r\n   </span>\r\n   <span class=\"ParagrafNr\" id=\"Par5\">§ 5.</span> Ministeriet kan i bevillingsbrevet fastsætte, at tilskudsmodtager skal indsende et eller flere delregnskaber udover det endelige regnskab, hvis projektet eller aktiviteten strækker sig over mere end 12 måneder og tilskuddet er 500.000 kr. eller derover, eller hvis særlige forhold i øvrigt taler derfor.</p>\r\n<p class=\"Stk2\">\r\n   <span class=\"StkNr\" id=\"idd4218e87-a4df-442d-be77-98351630f3dd\">Stk. 2.</span> Et delregnskab skal være underskrevet og dateret af tilskudsmodtagers ledelse. Ledelsen skal give underskrift i tilknytning til en ledelseserklæring, der omfatter de forhold, der er angivet i § 18, stk. 2, nr. 1-6.</p>\r\n<p class=\"Paragraf\" id=\"idaf060063-a33d-4721-8dad-7297823028e8\">\r\n   <span id=\"P6\">\r\n   </span>\r\n   <span class=\"ParagrafNr\" id=\"Par6\">§ 6.</span> Ved standardiserede forsøgsprogrammer kan ministeriet i bevillingsbrevet fastsætte, at tilskudsmodtager ikke skal aflægge regnskab, og at den deltagende institution i stedet skal afgive en erklæring om de forhold, der er angivet i § 18, stk. 2, nr. 2 og 3.</p>\r\n<p class=\"Stk2\">\r\n   <span class=\"StkNr\" id=\"ided9844e0-e8b6-412a-b2d7-ac8f07df725b\">Stk. 2.</span> Erklæringen skal være underskrevet og dateret af institutionens leder, medmindre andet er angivet i bevillingsbrevet.</p>\r\n<p class=\"Paragraf\" id=\"id2809c2b3-6517-4748-8ce7-659385b4c3be\">\r\n   <span id=\"P7\">\r\n   </span>\r\n   <span class=\"ParagrafNr\" id=\"Par7\">§ 7.</span> Ved projekter eller aktiviteter, hvor tilskudsmodtageren også modtager tilskud fra en anden statslig myndighed, kan ministeriet i bevillingsbrevet fastsætte, at der ikke skal aflægges regnskab efter denne bekendtgørelses regler, hvis tilskudsmodtager over for den anden statslige myndighed aflægger forskriftsmæssigt regnskab for det samlede projekt eller den samlede aktivitet. Tilskudsmodtager skal dog sende ministeriet en kopi af regnskabet.</p>\r\n<p class=\"Paragraf\" id=\"id12215f7c-cecc-4e66-a5e1-d92fb59ce1b4\">\r\n   <span id=\"P8\">\r\n   </span>\r\n   <span class=\"ParagrafNr\" id=\"Par8\">§ 8.</span> Tilskudsmodtager skal i overensstemmelse med bogføringsloven opbevare regnskabsmaterialet på betryggende vis i 5 år fra udgangen af det kalenderår, hvor der er aflagt regnskab for det afsluttede tilskudsudløsende projekt eller den afsluttede tilskudsudløsende aktivitet.</p>\r\n<p class=\"Stk2\">\r\n   <span class=\"StkNr\" id=\"id98f69aad-ea0b-4904-aada-6c087b30d576\">Stk. 2.</span> Tilskudsmodtager skal sende det i stk. 1 nævnte materiale til ministeriet, hvis ministeriet anmoder derom.</p>\r\n<p class=\"ParagrafGruppeOverskrift\">\r\n   <span>Rapport</span>\r\n</p>\r\n<p class=\"Paragraf\" id=\"id680c138b-bd94-46ce-aded-b42ee04b990f\">\r\n   <span id=\"P9\">\r\n   </span>\r\n   <span class=\"ParagrafNr\" id=\"Par9\">§ 9.</span> Tilskudsmodtager eller den deltagende institution, jf. § 3, skal udarbejde en rapport om anvendelsen af tilskuddet. Det skal fremgå af rapporten, hvordan og i hvilken grad formålet med projektet eller aktiviteten er blevet opfyldt.</p>\r\n<p class=\"Paragraf\" id=\"id92416b2a-35f0-4bcb-b669-502f6acd6996\">\r\n   <span id=\"P10\">\r\n   </span>\r\n   <span class=\"ParagrafNr\" id=\"Par10\">§ 10.</span> Ministeriet kan i bevillingsbrevet fastsætte, at tilskudsmodtager skal afgive en eller flere delrapporter udover den endelige rapport, hvis projektet eller aktiviteten strækker sig over mere end 12 måneder og tilskuddet er 500.000 kr. eller derover, eller hvis særlige forhold i øvrigt taler derfor.</p>\r\n<p class=\"Kapitel\" id=\"id10708e35-612c-46b7-b310-55b504d3df13\">\r\n   <span id=\"K3\">\r\n   </span>\r\n   <span id=\"Kap3\">Kapitel 3</span>\r\n</p>\r\n<p class=\"KapitelOverskrift2\">Revision</p>\r\n<p class=\"Paragraf\" id=\"id6982ac2f-b8b9-4794-9eb9-bd22e2fd8bca\">\r\n   <span id=\"P11\">\r\n   </span>\r\n   <span class=\"ParagrafNr\" id=\"Par11\">§ 11.</span> Revisionen udføres af en statsautoriseret eller registreret revisor.</p>\r\n<p class=\"Stk2\">\r\n   <span class=\"StkNr\" id=\"id7690cc5c-244d-42c1-9eb9-51de3c74b5d1\">Stk. 2.</span> I tilfælde af revisorskift i projektperioden skal den tiltrædende revisor rette henvendelse til den fratrædende revisor, der har pligt til at oplyse om årsagerne til fratrædelsen.</p>\r\n<p class=\"Paragraf\" id=\"idf9aa4d52-adde-4035-b72b-95e53acdb86e\">\r\n   <span id=\"P12\">\r\n   </span>\r\n   <span class=\"ParagrafNr\" id=\"Par12\">§ 12.</span> Regnskabet efter § 4 skal revideres, hvis tilskuddet er 100.000 kr. eller derover, medmindre tilskudsmodtager er omfattet af §§ 13-16.</p>\r\n<p class=\"Paragraf\" id=\"id3bb436a0-e30d-4f92-9fa2-528edc6f36a8\">\r\n   <span id=\"P13\">\r\n   </span>\r\n   <span class=\"ParagrafNr\" id=\"Par13\">§ 13.</span> Er tilskudsmodtager en statsinstitution, der revideres af Rigsrevisionen, skal regnskabet ikke undergives særskilt revision.</p>\r\n<p class=\"Paragraf\" id=\"ideb906fc6-0362-4f6d-b3ee-9edc9d7eac45\">\r\n   <span id=\"P14\">\r\n   </span>\r\n   <span class=\"ParagrafNr\" id=\"Par14\">§ 14.</span> Er tilskudsmodtager en statsfinansieret selvejende undervisningsinstitution, der revideres i henhold til en aftale om intern revision efter rigsrevisorlovens § 9, skal regnskabet ikke undergives særskilt revision, medmindre tilskuddet er 1 mio. kr. eller derover.</p>\r\n<p class=\"Paragraf\" id=\"id010bd046-8805-41e7-84d9-014c6eddb28a\">\r\n   <span id=\"P15\">\r\n   </span>\r\n   <span class=\"ParagrafNr\" id=\"Par15\">§ 15.</span> Er tilskudsmodtager en undervisningsinstitution, der ikke er omfattet af §§ 13 og 14, og som skal indsende årsrapport til ministeriet, skal regnskabet ikke undergives særskilt revision, medmindre tilskuddet er 500.000 kr. eller derover.</p>\r\n<p class=\"Paragraf\" id=\"idc904d626-789c-4adf-a5ae-18c188c894f8\">\r\n   <span id=\"P16\">\r\n   </span>\r\n   <span class=\"ParagrafNr\" id=\"Par16\">§ 16.</span> Er tilskudsmodtager en kommunal institution, der er omfattet af en kommunal revisionsordning efter kommunestyrelsesloven, eller en regional institution, der er omfattet af en revisionsordning efter regionsloven, skal regnskabet ikke undergives særskilt revision, medmindre tilskuddet er 500.000 kr. eller derover.</p>\r\n<p class=\"Paragraf\" id=\"idc9700f34-8f92-4f2a-ae27-e1b03c338c78\">\r\n   <span id=\"P17\">\r\n   </span>\r\n   <span class=\"ParagrafNr\" id=\"Par17\">§ 17.</span> Ministeriet kan i bevillingsbrevet stille krav om, at et eller flere delregnskaber, jf. § 5, skal undergives revision, hvis særlige forhold taler derfor.</p>\r\n<p class=\"Paragraf\" id=\"id2d66cd0b-ea6c-459c-bd72-7a2c923d7728\">\r\n   <span id=\"P18\">\r\n   </span>\r\n   <span class=\"ParagrafNr\" id=\"Par18\">§ 18.</span> Revisionen foretages i overensstemmelse med god offentlig revisionsskik, således som dette begreb er fastlagt i rigsrevisorlovens § 3, og nærmere præciseret i stk. 2 og 3 og §§ 19-22, samt i ”God offentlig revisionsskik – normen for offentlig revision”. For kommunerne gælder kommunestyrelseslovens § 42.</p>\r\n<p class=\"Stk2\">\r\n   <span class=\"StkNr\" id=\"id52b1cd19-d320-4ae9-8774-6bca6ed87708\">Stk. 2.</span> Ved revisionen skal revisor efterprøve følgende:</p>\r\n<p class=\"Liste1\">\r\n   <span class=\"Liste1Nr\" id=\"id4031e557-1ad7-49ed-853e-bed0f85a6f8f\">1)</span> Om regnskabet er rigtigt, dvs. uden væsentlige fejl og mangler.</p>\r\n<p class=\"Liste1\">\r\n   <span class=\"Liste1Nr\" id=\"id97a53e82-b531-4ad9-ae86-61cd92bef6b2\">2)</span> Om tilskudsbetingelserne i bevillingsbrevet er opfyldt.</p>\r\n<p class=\"Liste1\">\r\n   <span class=\"Liste1Nr\" id=\"id66c1bad8-9f5c-4b7a-a8f7-dc38f69db622\">3)</span> Om tilskuddet er anvendt til formålet.</p>\r\n<p class=\"Liste1\">\r\n   <span class=\"Liste1Nr\" id=\"id16829d0b-42a8-436f-b420-bb77140c1278\">4)</span> Om tilskudsmodtager har udvist sparsommelighed ved forvaltningen af de midler, der er omfattet af regnskabet.</p>\r\n<p class=\"Liste1\">\r\n   <span class=\"Liste1Nr\" id=\"id4a0821c4-4a6e-4be6-95c2-cfe7d3b0bfd8\">5)</span> Om de oplysninger, som tilskudsmodtager har meddelt ministeret om opfyldelsen af projektets eller aktivitetens formål og mål, herunder resultatkravene, er dokumenterede.</p>\r\n<p class=\"Liste1\">\r\n   <span class=\"Liste1Nr\" id=\"iddca20c21-053e-4b93-a37d-208276924aa7\">6)</span> Om tilskudsmodtager har foretaget en faglig afrapportering i de tilfælde, hvor ministeriet har stillet krav om det, og at de data, der ligger til grund herfor, er pålidelige.</p>\r\n<p class=\"Liste1\">\r\n   <span class=\"Liste1Nr\" id=\"id7e645b4f-309b-46d0-a425-c1698f9ad444\">7)</span> Om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter samt med indgåede aftaler og sædvanlig praksis.</p>\r\n<p class=\"Stk2\">\r\n   <span class=\"StkNr\" id=\"id1c2cdd42-b486-4dbf-ae84-0d1bd1a499d9\">Stk. 3.</span> Revisionen udføres ved stikprøvevise undersøgelser.</p>\r\n<p class=\"Paragraf\" id=\"idc4d54dd8-80ce-43b7-aa48-27ebca6b7ea2\">\r\n   <span id=\"P19\">\r\n   </span>\r\n   <span class=\"ParagrafNr\" id=\"Par19\">§ 19.</span> Revisionens omfang afhænger af tilskudsmodtagers administrative struktur og forretningsgange, herunder den interne kontrol og andre forhold af betydning for regnskabsaflæggelsen. Desuden har tilskuddets størrelse betydning for revisionens omfang.</p>\r\n<p class=\"Paragraf\" id=\"idd717aa1b-f97a-47bd-b950-8391421ae839\">\r\n   <span id=\"P20\">\r\n   </span>\r\n   <span class=\"ParagrafNr\" id=\"Par20\">§ 20.</span> Tilskudsmodtager skal give revisor de oplysninger, som må anses af betydning for bedømmelsen af regnskabet og for revisors vurdering af forvaltningen, herunder om mål og opnåede resultater. Tilskudsmodtager skal give revisor adgang til at foretage de undersøgelser, som revisor finder nødvendige og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n<p class=\"Paragraf\" id=\"id987f7950-9296-4a06-b3e4-75687ab20272\">\r\n   <span id=\"P21\">\r\n   </span>\r\n   <span class=\"ParagrafNr\" id=\"Par21\">§ 21.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med midlernes forvaltning, påhviler det revisor straks at give tilskudsmodtager meddelelse herom og at påse, at tilskudsmodtager inden 3 uger giver ministeriet meddelelse herom. I modsat fald er det revisors pligt at orientere ministeriet. Revisors bemærkninger sendes sammen med meddelelsen. Det samme gælder, hvis revisor under sin revision eller på anden måde bliver opmærksom på, at projektets gennemførelse er usikker af økonomiske eller andre årsager.</p>\r\n<p class=\"Paragraf\" id=\"id3bb16205-a4cd-48a9-8541-87746d07cc22\">\r\n   <span id=\"P22\">\r\n   </span>\r\n   <span class=\"ParagrafNr\" id=\"Par22\">§ 22.</span> Det reviderede regnskab forsynes med en revisorerklæring, hvoraf det skal fremgå at regnskabet er revideret i overensstemmelse med reglerne i denne bekendtgørelse. Eventuelle forbehold og supplerende oplysninger skal fremgå af erklæringen. Revisoren skal anvende det gældende erklæringsparadigme, som kan findes på Rigsrevisionens hjemmeside www.rigsrevisionen.dk.</p>\r\n<p class=\"Stk2\">\r\n   <span class=\"StkNr\" id=\"id881b6dc8-a238-4aac-9480-555751e02a8b\">Stk. 2.</span> Revisor skal afgive en revisionsprotokol med revisors vurdering og konklusion vedrørende den udførte revision, jf. § 18. Revisionsprotokollen kan afgives i tilslutning til erklæringen.</p>\r\n<p class=\"Kapitel\" id=\"id04eb01c6-ad53-4c86-a5f8-9c3be20b61fe\">\r\n   <span id=\"K4\">\r\n   </span>\r\n   <span id=\"Kap4\">Kapitel 4</span>\r\n</p>\r\n<p class=\"KapitelOverskrift2\">Indsendelse af regnskab, erklæringer m.v.</p>\r\n<p class=\"Paragraf\" id=\"id28ffe390-1885-484c-91fb-07438e0ab060\">\r\n   <span id=\"P23\">\r\n   </span>\r\n   <span class=\"ParagrafNr\" id=\"Par23\">§ 23.</span> Medmindre andet er fastsat i bevillingsbrevet skal regnskab, rapport, ledelses- og revisorerklæring samt revisionsprotokol sendes til ministeriet senest 3 måneder efter afslutningen af det tilskudsudløsende projekt eller den tilskudsudløsende aktivitet. Materialet kan sendes ved brug af elektronisk kommunikation.</p>\r\n<p class=\"Stk2\">\r\n   <span class=\"StkNr\" id=\"idd7ef9357-64f5-47ed-8ce1-e9da26e04653\">Stk. 2.</span> Delregnskaber og delrapporter sendes til ministeriet inden for de frister, der er fastsat i bevillingsbrevet.</p>\r\n<p class=\"Stk2\">\r\n   <span class=\"StkNr\" id=\"id81fd07dd-eeb5-44d1-8cb0-41a4c3d1a6d3\">Stk. 3.</span> Ved standardiserede forsøgsprogrammer, jf. § 3, kan ministeriet i bevillingsbrevet uanset stk. 1 fastsætte, at erklæring, rapport eller delrapport sendes til en forskningsenhed eller lignende, der er tilknyttet programmet.</p>\r\n<p class=\"Kapitel\" id=\"id71da39eb-2b7c-4a50-af90-ac40d9c0b5c7\">\r\n   <span id=\"K5\">\r\n   </span>\r\n   <span id=\"Kap5\">Kapitel 5</span>\r\n</p>\r\n<p class=\"KapitelOverskrift2\">Ikrafttræden</p>\r\n<p class=\"Paragraf\" id=\"id65406a45-76e6-4118-8025-f2c3305e0477\">\r\n   <span id=\"P24\">\r\n   </span>\r\n   <span class=\"ParagrafNr\" id=\"Par24\">§ 24.</span> Bekendtgørelsen træder i kraft den 11. januar 2016.</p>\r\n<p class=\"Stk2\">\r\n   <span class=\"StkNr\" id=\"id8c8e1888-b79d-4e95-a471-f77d0af0f993\">Stk. 2.</span> Bekendtgørelse nr. 131 af 7. februar 2013 om regnskab og revision af Ministeriet for Børn og Undervisnings puljemidler m.v. ophæves, men finder dog anvendelse for regnskab og revision af tilskud bevilget inden den 11. januar 2016.</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 5. januar 2016</p><p class=\"Sign1\" align=\"center\">P.M.V.<br />E.B.<br />Jens Strunge Bonde<br />Direktør</p><p class=\"Sign2\" align=\"right\">/ Natallia H. Stegler</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "popularTitle": "Puljebekendtgørelsen",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/01/2016"
        },
        {
            "displayName": "Accession",
            "displayValue": "B20160000405"
        },
        {
            "displayName": "Entydig dokumentidentifikation",
            "displayValue": "CP000083"
        },
        {
            "displayName": "Dato for førstegangsindlæggelse",
            "displayValue": "07/01/2016"
        },
        {
            "displayName": "Dato for indlæggelse",
            "displayValue": "24/05/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "4"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Dato for underskrift",
            "displayValue": "05/01/2016"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Ministeriet for Børn, Undervisning og Ligestilling,<br />Styrelsen for Undervisning og Kvalitet, j.nr. 15/00618"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}