{
    "id": 113160,
    "title": "1987 LSF 21   FORSLAG TIL LOV OM FORBUD MOD VÅBENTRANSPORTER ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 21",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 21 </P>  \r\n\r\n<P></P>  \r\n\r\n<P>Forslag til Lov om forbud mod våbentransporter </P>  \r\n\r\n<P></P>  \r\n\r\n<P>Fremsat af justitsministeren (Ninn-Hansen) </P>  \r\n\r\n<P></P>  \r\n\r\n<P>den 7. oktober 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Våben eller krigsmateriel m.v., må kun transporteres på danske </P>  \r\n\r\n<P>skibe, jf. sølovens § 1, og luftfartøjer, der er registreret her i </P>  \r\n\r\n<P>landet, hvis justitsministeren giver tilladelse dertil, jf. dog § </P>  \r\n\r\n<P>3, stk. 1. </P>  \r\n\r\n<P>Stk. 2. Loven omfatter kun våben og krigsmateriel, der er nævnt i </P>  \r\n\r\n<P>bilaget til loven. </P>  \r\n\r\n<P>Stk. 3. Loven omfatter ikke transport af våben og krigsmateriel m.v. </P>  \r\n\r\n<P>1) til Danmark, </P>  \r\n\r\n<P>2) i forbindelse med udførelse fra Danmark efter reglerne herom, </P>  \r\n\r\n<P>3) i forbindelse med danske militærpersoners rejser og danske </P>  \r\n\r\n<P>militære enheders forlægninger, eller </P>  \r\n\r\n<P>4) som finder sted som led i Danmarks deltagelse i NATO-samarbejdet. </P>  \r\n\r\n<P>Stk. 4. Loven omfatter endvidere ikke transport af våben, der </P>  \r\n\r\n<P>medføres som personlig bagage til brug for jagt eller sport eller </P>  \r\n\r\n<P>som medføres til forsvarsbrug uden forbindelse med militære </P>  \r\n\r\n<P>aktiviteter. </P>  \r\n\r\n<P>§ 2. Tilladelse efter § 1, stk. 1, kan ikke gives til transport af </P>  \r\n\r\n<P>våben eller krigsmateriel m.v. til stater, der er krigsførende </P>  \r\n\r\n<P>eller til konfliktområder, medmindre der foreligger ganske særlige </P>  \r\n\r\n<P>omstændigheder. </P>  \r\n\r\n<P>Stk. 2. Tilladelse kan gives til bestemte angivne transporter eller </P>  \r\n\r\n<P>som en forhåndstilladelse, der gælder indtil videre, til </P>  \r\n\r\n<P>transporter til bestemte stater. </P>  \r\n\r\n<P>Stk. 3. Tilladelser kan på ethvert tidspunkt tilbagekaldes med </P>  \r\n\r\n<P>virkning for varer, der endnu ikke er lastet. </P>  \r\n\r\n<P>§ 3. Justitsministeren kan fastsætte regler om, at transport af våben </P>  \r\n\r\n<P>og krigsmateriel m.v. kan finde sted til nærmere angivne stater </P>  \r\n\r\n<P>uden tilladelse. </P>  \r\n\r\n<P>Stk. 2. Justitsministeren kan bekendtgøre en liste, der angiver </P>  \r\n\r\n<P>stater, hvortil der ikke gives tilladelse til transport af våben </P>  \r\n\r\n<P>og krigsmateriel m.v. </P>  \r\n\r\n<P>§ 4. For overtrædelse af § 1 straffes skibsføreren og den, der er </P>  \r\n\r\n<P>trådt i skibsførerens sted med bøde, hæfte eller fængsel indtil 1 </P>  \r\n\r\n<P>år. For overtrædelser, der finder sted med et luftfartøj, straffes </P>  \r\n\r\n<P>på tilsvarende måde, den der er ansvarlig for, hvilken last </P>  \r\n\r\n<P>luftfartøjet medfører. </P>  \r\n\r\n<P>Stk. 2. Med samme straf anses den, der medvirker til handlingen, hvis </P>  \r\n\r\n<P>den pågældende er ejer eller bruger af skibet eller luftfartøjet </P>  \r\n\r\n<P>eller handler på ejeren eller brugerens vegne. </P>  \r\n\r\n<P>Stk. 3. Overtrædelser, der begås af uagtsomhed straffes kun, </P>  \r\n\r\n<P>1) hvis lastens indhold fremgik af transportdokumenterne, eller </P>  \r\n\r\n<P>2) hvis lasten på grund af ganske særlige omstændigheder burde have </P>  \r\n\r\n<P>været undersøgt. </P>  \r\n\r\n<P>Stk. 4. Er overtrædelsen begået af et aktieselskab, andelsselskab, </P>  \r\n\r\n<P>anpartsselskab, partrederi, kommanditselskab eller lignende kan </P>  \r\n\r\n<P>der pålægges selskabet som sådant bødeansvar. </P>  \r\n\r\n<P>§ 5. Justitsministeren kan fastsætte regler om gebyrer og årlige </P>  \r\n\r\n<P>afgifter for tilladelser efter loven. </P>  \r\n\r\n<P>Stk. 2. Justitsministeren kan fastsætte regler om form og indhold for </P>  \r\n\r\n<P>ansøgning om transporttilladelse. </P>  \r\n\r\n<P>§ 6. Loven træder i kraft den 1. april 1988. </P>  \r\n\r\n<P>Stk. 2. Loven finder ikke anvendelse på transporter, der finder sted </P>  \r\n\r\n<P>ifølge en bindende aftale, der er indgået før lovens ikrafttræden. </P>  \r\n\r\n<P>Bilag </P>  \r\n\r\n<P>Liste over våben og krigsmateriel </P>  \r\n\r\n<P>1. Håndskydevåben og automatiske våben omfattende: </P>  \r\n\r\n<P>a. Maskingeværer, geværer, maskinpistoler, pistoler og revolvere. </P>  \r\n\r\n<P>Undtaget er dog våben til jagtmæssige eller sportsmæssige formål samt </P>  \r\n\r\n<P>antikke våben. </P>  \r\n\r\n<P>b. Specielt konstruerede komponenter og dele hertil f.eks. løb, </P>  \r\n\r\n<P>tromler, låsemekanismer, magasiner o.l. </P>  \r\n\r\n<P>2. Storkalibrede våben og afskydningsapparater omfattende: </P>  \r\n\r\n<P>a. Kanoner, maskinkanoner, haubitsere, morterer, granat- og </P>  \r\n\r\n<P>raketafskydningsapparater, militære flammekastere og rekylsvage </P>  \r\n\r\n<P>kanoner. </P>  \r\n\r\n<P>b. Militære affyringsapparater til røg, gas og pyroteknik. </P>  \r\n\r\n<P>c. Specielt konstruerede komponenter og dele hertil, f.eks. løb, </P>  \r\n\r\n<P>tromler, låsemekanismer, fremdrivningsaggregater, </P>  \r\n\r\n<P>afskydningsanordninger, magasiner o.l. </P>  \r\n\r\n<P>3. Ammunition og ammunitionsdele omfattende: </P>  \r\n\r\n<P>a. Granater, ladninger, patronammunition, geværgranater til de under </P>  \r\n\r\n<P>pkt. 1. og 2. nævnte våben. </P>  \r\n\r\n<P>Undtaget er dog patronammunition med projektiler bestående af massiv </P>  \r\n\r\n<P>kappe og blød kerne, såfremt projektilet ikke indeholder emner, </P>  \r\n\r\n<P>specielt lysspor-, brand- eller sprængsats, og såfremt </P>  \r\n\r\n<P>patronammunition af samme kaliber anvendes til jagtmæssige eller </P>  \r\n\r\n<P>sportsmæssige formål. </P>  \r\n\r\n<P>b. Specielt konstruerede komponenter og dele hertil f.eks. brandrør, </P>  \r\n\r\n<P>granatlegemer, hylstre, fængrør, satser o.l. </P>  \r\n\r\n<P>4. Bomber, torpedoer, miner, og styrede eller ikke-styrede raketter </P>  \r\n\r\n<P>omfattende: </P>  \r\n\r\n<P>a. Bomber, torpedoer, granater, røgkanistre, miner, styrede eller </P>  \r\n\r\n<P>ikke-styrede raketter, dybvandsbomber, brandsatse og pyrotekniske </P>  \r\n\r\n<P>lyssignaler til militær brug. </P>  \r\n\r\n<P>b. Apparater og indretninger specielt konstrueret til håndtering, </P>  \r\n\r\n<P>styring, aktivering, affyring, udlægning, strygning, udskydning, </P>  \r\n\r\n<P>detonering eller søgning af de under pkt. 4. a. nævnte </P>  \r\n\r\n<P>ammunitionstyper. </P>  \r\n\r\n<P>c. Brandfremkaldende stof og halvfabrikata til brug i bomber, </P>  \r\n\r\n<P>projektiler, flammekastere eller andet krigsmateriel. </P>  \r\n\r\n<P>d. Specielt konstruerede komponenter og dele til de under pkt. 4. a. </P>  \r\n\r\n<P>og b. nævnte ammunitionstyper og udstyr. </P>  \r\n\r\n<P>5. Sigteapparater, ildkontroludstyr og afstandsmålere omfattende: </P>  \r\n\r\n<P>a. Udstyr til ildkontrol og kanonretning. </P>  \r\n\r\n<P>b. Sigteapparater, periskoper, afstands-, positions- og </P>  \r\n\r\n<P>højdebestemmelsesinstrumenter specielt konstrueret til militære </P>  \r\n\r\n<P>formål. </P>  \r\n\r\n<P>c. Udstyr til missilsporing og missilstyring. </P>  \r\n\r\n<P>d. Specielt konstruerede komponenter og tilbehør hertil. </P>  \r\n\r\n<P>6. Køretøjer til militært formål omfattende: </P>  \r\n\r\n<P>a. Hjul-og bæltedrevne køretøjer specielt konstruerede til militære </P>  \r\n\r\n<P>formål. </P>  \r\n\r\n<P>b. Civile køretøjer, der er specielt ombyggede til militære formål. </P>  \r\n\r\n<P>c. Traktorer, påhængsvogne, transportører mv. specielt konstruerede </P>  \r\n\r\n<P>til militære formål. </P>  \r\n\r\n<P>d. Specielt konstruerede komponenter og dele hertil. </P>  \r\n\r\n<P>7. Toksikologiske og kemiske stoffer omfattende: </P>  \r\n\r\n<P>a. Biologiske, kemiske og radioaktive stoffer, som er egnede til i </P>  \r\n\r\n<P>krig at forårsage skader på mennesker eller dyr, eller beskadige </P>  \r\n\r\n<P>afgrøder. </P>  \r\n\r\n<P>b. Udstyr specielt konstrueret til spredning af de i pkt. 7. a. </P>  \r\n\r\n<P>nævnte stoffer. </P>  \r\n\r\n<P>c. Udstyr specielt konstrueret til forsvar mod samt opdagelse og </P>  \r\n\r\n<P>identifikation af de under pkt. 7. a. nævnte stoffer. </P>  \r\n\r\n<P>d. Halvfabrikata og andre produkter, der kan anvendes til </P>  \r\n\r\n<P>fremstilling af de under pkt. 7. a. nævnte stoffer. </P>  \r\n\r\n<P>8. Militære sprængstoffer m.m. omfattende: </P>  \r\n\r\n<P>a. Højeksplosive sprængstoffer til anvendelse som primære eller </P>  \r\n\r\n<P>sekundære ladninger til militære formål. Ladninger i </P>  \r\n\r\n<P>sprænghoveder, sprængningsladninger eller til anden militær </P>  \r\n\r\n<P>anvendelse. </P>  \r\n\r\n<P>b. Militære drivmidler som faste, flydende eller luftformige stoffer </P>  \r\n\r\n<P>eller blandinger af stoffer og som anvendes til fremdrivning af </P>  \r\n\r\n<P>projektiler, missiler eller andet militært materiel eller </P>  \r\n\r\n<P>ammunition. </P>  \r\n\r\n<P>c. Militære pyrotekniske stoffer til frembringelse af bestemte </P>  \r\n\r\n<P>forsinkelser, varme, støj, røg, synligt lys eller infrarød </P>  \r\n\r\n<P>stråling. </P>  \r\n\r\n<P>9. Marinefartøjer og specielt udstyr til søkrig omfattende: </P>  \r\n\r\n<P>a. Fartøjer beregnet for angreb eller forsvar samt skrog eller dele </P>  \r\n\r\n<P>til skrog for sådanne fartøjer. </P>  \r\n\r\n<P>b. Specielt konstruerede komponenter, tilbehør og ekstraudstyr til de </P>  \r\n\r\n<P>under pkt. 9. a. nævnte fartøjer. </P>  \r\n\r\n<P>c. Specielt konstrueret udstyr og komponenter til værn mod eller </P>  \r\n\r\n<P>opdagelse af undervandsbåde, miner, torpedoer m.m. </P>  \r\n\r\n<P>10. Fly og helikoptere, med eller uden pilot, flymotorer samt udstyr </P>  \r\n\r\n<P>til fly og helikoptere, beslægtet udstyr og komponenter, specielt </P>  \r\n\r\n<P>konstrueret til militære formål omfattende: </P>  \r\n\r\n<P>a. Fly og helikoptere specielt konstrueret til militære formål samt </P>  \r\n\r\n<P>motorer og andre komponenter og dele hertil. </P>  \r\n\r\n<P>b. Specielt konstruerede komponenter til ombygninger af civile fly </P>  \r\n\r\n<P>til militære formål. </P>  \r\n\r\n<P>c. Luftbåret udstyr m.m. til specielt militært formål og til </P>  \r\n\r\n<P>anvendelse i eller i forbindelse med de i pkt. 10. a. og b. nævnte </P>  \r\n\r\n<P>fly og helikoptere, herunder interface udstyr til fly-elektronik </P>  \r\n\r\n<P>(avionic). </P>  \r\n\r\n<P>11. Elektronisk og elektro-optisk udstyr specielt konstrueret til </P>  \r\n\r\n<P>militære formål omfattende: </P>  \r\n\r\n<P>a. Udstyr til elektronisk krigsførelse. </P>  \r\n\r\n<P>b. Elektro-optiske sensorer og billedudstyr. </P>  \r\n\r\n<P>c. Laserudstyr. </P>  \r\n\r\n<P>d. Infrarødt og termisk billedudstyr. </P>  \r\n\r\n<P>e. Specielt konstruerede komponenter og tilbehør til det under pkt. </P>  \r\n\r\n<P>11. a. til d. nævnte udstyr. </P>  \r\n\r\n<P>12. Kernevåben omfattende: </P>  \r\n\r\n<P>a. Våben af enhver art, som indeholder kernebrændsel eller </P>  \r\n\r\n<P>radioaktive isotoper eller specielt er bestemt til at rumme eller </P>  \r\n\r\n<P>anvende sådanne, og som kan fremkalde masseødelæggelser, </P>  \r\n\r\n<P>masseskader eller masseforgiftninger. </P>  \r\n\r\n<P>b. Dele, anordninger, komponenter eller substanser, specielt </P>  \r\n\r\n<P>konstrueret til eller væsentlige for de under pkt. 13. a. nævnte </P>  \r\n\r\n<P>våben. </P>  \r\n\r\n<P>13. Maskiner, instrumenter, apparater og andre produktionsmidler, </P>  \r\n\r\n<P>der alene anvendes til fremstilling eller vedligeholdelse af </P>  \r\n\r\n<P>ovennævnte materiel og udstyr. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Almindelige bemærkninger </P>  \r\n\r\n<P>1. Ved folketingsbeslutning af 19. maj 1987 (B 80, blad nr. 915) blev </P>  \r\n\r\n<P>regeringen pålagt at fremsætte forslag til lov om forbud mod </P>  \r\n\r\n<P>våbentransporter. Forslaget til folketingsbeslutning er fremsat </P>  \r\n\r\n<P>den 13. januar 1987 (B 80, blad nr. 412). 1. behandlingen af </P>  \r\n\r\n<P>forslaget er gengivet i Folketingstidende 1986/87, sp. 7809 ff. </P>  \r\n\r\n<P>Retsudvalget afgav betænkning over forslaget den 14. maj 1987 (B </P>  \r\n\r\n<P>80, blad 911). 2. behandlingen er gengivet a.st., sp. 11873 ff. </P>  \r\n\r\n<P>Under forhandlingerne blev der peget på principperne i den tyske </P>  \r\n\r\n<P>lovgivning. Efter den tyske lov om kontrol med krigsvåben af 20. </P>  \r\n\r\n<P>april 1961 med senere ændringer kræves Forbundsregeringens </P>  \r\n\r\n<P>tilladelse, såfremt der uden for Forbundsrepublikken skal </P>  \r\n\r\n<P>transporteres våben på et tysk skib eller fly. Det fremgår af </P>  \r\n\r\n<P>samme lov, at tilladelse ikke vil blive givet i de tilfælde, hvor </P>  \r\n\r\n<P>der er fare for, at våbnene skal anvendes i en angrebskrig. </P>  \r\n\r\n<P>2. Lovforslaget, der er udarbejdet i overensstemmelse med </P>  \r\n\r\n<P>folketingsbeslutningen, har til formål at indføre en </P>  \r\n\r\n<P>godkendelsesordning for transport af våben og krigsmateriel mellem </P>  \r\n\r\n<P>tredielande på danske skibe og luftfartøjer registreret i Danmark. </P>  \r\n\r\n<P>Justitsministerens tilladelse skal således i almindelighed </P>  \r\n\r\n<P>indhentes før en sådan transport mellem tredielande kan finde </P>  \r\n\r\n<P>sted. Lovforslaget indfører samtidigt et forbud mod våbentransport </P>  \r\n\r\n<P>på danske skibe og luftfartøjer til stater, der betragtes som </P>  \r\n\r\n<P>krigsførende eller til konfliktområder, idet justitsministeren i </P>  \r\n\r\n<P>almindelighed ikke vil kunne give tilladelse til sådanne </P>  \r\n\r\n<P>transporter. </P>  \r\n\r\n<P>3. Efter den danske lovgivning har det hidtil være tilladt at </P>  \r\n\r\n<P>transportere våben og krigsmateriel mellem tredielande, uanset om </P>  \r\n\r\n<P>tredielandet er krigsførende eller udgør en del af et </P>  \r\n\r\n<P>konfliktområde. Undtaget herfra er dog anordning nr. 40 af 3. </P>  \r\n\r\n<P>februar 1978 om forbud mod bl.a. transport af våben m.v. til </P>  \r\n\r\n<P>Sydafrika. Lovgivningen indeholder derimod begrænsninger i </P>  \r\n\r\n<P>adgangen til at eksportere våben og krigsmateriel fra Danmark. </P>  \r\n\r\n<P>Efter § 6 i den gældende våbenlov, jf. lovbekendtgørelse nr. 529 </P>  \r\n\r\n<P>af 11. december 1985 er det således forbudt uden </P>  \r\n\r\n<P>justitsministerens tilladelse i hvert enkelt tilfælde fra Danmark </P>  \r\n\r\n<P>at eksportere våben m.v. Bestemmelsen er hidtil blevet </P>  \r\n\r\n<P>administreret således, at der nægtes eksporttilladelse til stater, </P>  \r\n\r\n<P>der er inddraget i krig, eller til områder, hvor forholdene er så </P>  \r\n\r\n<P>urolige eller ustabile, at de må befrygtes at kunne udvikle sig </P>  \r\n\r\n<P>til væbnede konflikter. </P>  \r\n\r\n<P>4. Lovforslaget er samtidig med fremsættelsen sendt til udtalelse hos </P>  \r\n\r\n<P>Forsvarsministeriet, Industriministeriet, Statsministeriet, </P>  \r\n\r\n<P>Trafikministeriet, Udenrigsministeriet, Grønlandsdepartementet, </P>  \r\n\r\n<P>Grønlands Hjemmestyre, Færøernes Hjemmestyre, Danmarks </P>  \r\n\r\n<P>Rederiforening, Rederiforeningen af 1895, Rederiforeningen for </P>  \r\n\r\n<P>mindre skibe, Dansk Styrmandsforening, Metal-Søfart, Sømændenes </P>  \r\n\r\n<P>Forbund, Danmarks Skibsførerforening, Dansk Skipperforening af </P>  \r\n\r\n<P>1942, Maskinmestrenes Forening, Radiotelegrafistforeningen af </P>  \r\n\r\n<P>1917, Sø-Restaurationsforeningen og Danske pilotorganisationers </P>  \r\n\r\n<P>Samråd. </P>  \r\n\r\n<P>5. Gennemførelse af lovforslaget vil medføre et vist administrativt </P>  \r\n\r\n<P>merarbejde i Justitsministeriet. Endvidere vil loven betyde et </P>  \r\n\r\n<P>merarbejde i Udenrigsministeriet og i Forsvarsministeriet, idet </P>  \r\n\r\n<P>disse ministerier vil blive inddraget i sagsbehandlingen. Der </P>  \r\n\r\n<P>foreligger ikke et statistisk materiale, der gør det muligt at </P>  \r\n\r\n<P>foretage en mere præcis vurdering af merarbejdets omfang. For </P>  \r\n\r\n<P>Justitsministeriets vedkommende kan det imidlertid skønsmæssigt </P>  \r\n\r\n<P>anslås, at merarbejdet vil nødvendiggøre oprettelse af 1-2 årsværk </P>  \r\n\r\n<P>(ø). Merudgiften til løn, kontorhold m.v. andrager ca. 0,5-1,0 </P>  \r\n\r\n<P>mill. kr. årligt, der vil blive modsvaret af en tilsvarende </P>  \r\n\r\n<P>nedskrivning af Justitsministeriets lovreserve på finansloven. </P>  \r\n\r\n<P>Udenrigsministeriet og Forsvarsministeriet har oplyst, at det </P>  \r\n\r\n<P>forventede merarbejde for disse ministeriers vedkommende anslås at </P>  \r\n\r\n<P>svare til ca. et halvt årsværk pr. ministerium. Merudgiften i </P>  \r\n\r\n<P>medfør heraf vil andrage ca. 0,2 mill. kr. for hvert ministerium. </P>  \r\n\r\n<P>Forslaget skønnes i øvrigt ikke at medføre administrative </P>  \r\n\r\n<P>konsekvenser af betydning for det offentlige. Bemærkninger til </P>  \r\n\r\n<P>lovforslagets enkelte bestemmelser </P>  \r\n\r\n<P>Til § 1, stk. 1 </P>  \r\n\r\n<P>Omfattet af forbudet i § 1, stk. 1, er som udgangspunkt enhver </P>  \r\n\r\n<P>transport med danske skibe og luftfartøjer af våben og </P>  \r\n\r\n<P>krigsmateriel opført i bilaget til loven. Forbudet omfatter dog </P>  \r\n\r\n<P>kun våbentransporter mellem tredielande, jf. herved § 1, stk. 3, </P>  \r\n\r\n<P>nr. 1 og 2. Efter § 1, stk. 3, nr. 2, kræves der ikke tilladelse, </P>  \r\n\r\n<P>hvis et skib eller luftfartøj skal transportere våben eller </P>  \r\n\r\n<P>krigsmateriel ud af Danmark. Årsagen hertil er, at selve eksporten </P>  \r\n\r\n<P>vil være omfattet af våbenlovens regler om eksport af våben og </P>  \r\n\r\n<P>krigsmateriel, hvorefter det er overflødigt at fastsætte regler om </P>  \r\n\r\n<P>tilladelse til transporten. </P>  \r\n\r\n<P>Efter § 1, stk. 3, nr. 1, kræves der heller ikke tilladelse til </P>  \r\n\r\n<P>transporter af våben eller krigsmateriel til Danmark. Årsagen </P>  \r\n\r\n<P>hertil er, at selve importen enten kræver tilladelse efter </P>  \r\n\r\n<P>våbenlovens § 1 eller også vedrører genstande, der frit kan </P>  \r\n\r\n<P>importeres. I begge tilfælde forekommer regler om tilladelse til </P>  \r\n\r\n<P>transport overflødig. Hertil kommer, at formålet med loven ikke er </P>  \r\n\r\n<P>at forhindre, at der transporteres våben m.v. til Danmark. </P>  \r\n\r\n<P>Det forhold, at et skib med våben eller krigsmateriel gennemsejler </P>  \r\n\r\n<P>dansk søterritorium eller bunker i dansk havn, dvs. indtager olie </P>  \r\n\r\n<P>m.v., betyder ikke, at våbene m.v. eksporteres fra Danmark. </P>  \r\n\r\n<P>Transporten er således omfattet af loven, selv om den nævnte </P>  \r\n\r\n<P>gennemsejling eller bunkring finder sted. </P>  \r\n\r\n<P>Det er alene danske skibe og luftfartøjer, der er omfattet af </P>  \r\n\r\n<P>bestemmelsen i lovforslagets § 1, stk. 1. Hvilke skibe der er </P>  \r\n\r\n<P>danske, fremgår af sølovens regler. Det følger bl.a. heraf, at </P>  \r\n\r\n<P>også skibe hjemmehørende i Grønland og på Færøerne er omfattet af </P>  \r\n\r\n<P>lovens regler. </P>  \r\n\r\n<P>Luftfartøjer, der er registreret i Luftfartsvæsenets </P>  \r\n\r\n<P>nationalitetsregister og således har dansk nationalitet, jf. </P>  \r\n\r\n<P>luftfartslovens § 17, stk. 1, er omfattet af forbudet i § 1, stk. </P>  \r\n\r\n<P>1. </P>  \r\n\r\n<P>Luftfartøjer hjemmehørende i Grønland og på Færøerne er registreret i </P>  \r\n\r\n<P>luftfartsregistret og således også omfattet af forbudet i § 1, </P>  \r\n\r\n<P>stk. 1. </P>  \r\n\r\n<P>Bestemmelsen finder anvendelse på alle danske skibe og luftfartøjer, </P>  \r\n\r\n<P>uanset hvem skibet sejler for eller luftfartøjet transporterer </P>  \r\n\r\n<P>for. </P>  \r\n\r\n<P>Våbentransporter, som udføres på et udenlandsk skib eller luftfartøj, </P>  \r\n\r\n<P>falder uden for bestemmelsen, uanset for hvem transporten finder </P>  \r\n\r\n<P>sted. Det gælder også, hvor en dansk reder lejer et udenlandsk </P>  \r\n\r\n<P>skib, eller et luftfartsselskab lejer et udenlandsk luftfartøj. </P>  \r\n\r\n<P>Forslaget er på dette punkt i overensstemmelse med den tyske lov, </P>  \r\n\r\n<P>jf. herved besvarelsen af spørgsmål nr. 12 fra Folketingets </P>  \r\n\r\n<P>Retsudvalg i forbindelse med behandlingen af beslutningsforslaget </P>  \r\n\r\n<P>(Retsudvalget, B 80, bilag 14). </P>  \r\n\r\n<P>Ved vurderingen af, om der skal gives tilladelse til en </P>  \r\n\r\n<P>våbentransport, vil der indgå lignende momenter, som ved </P>  \r\n\r\n<P>vurderingen af en ansøgning om våbeneksport efter reglerne i </P>  \r\n\r\n<P>våbenloven. Det betyder, at der i første række lægges vægt på </P>  \r\n\r\n<P>situationen i det land eller det område, hvor losningen skal finde </P>  \r\n\r\n<P>sted. Endvidere lægges der vægt på karakteren af de våben eller </P>  \r\n\r\n<P>det krigsmateriel m.v., som ansøgningen vedrører. </P>  \r\n\r\n<P>Vurderingen af disse spørgsmål vil på samme måde som ved behandlingen </P>  \r\n\r\n<P>af sager om tilladelse til eksport af våben og krigsmateriel, </P>  \r\n\r\n<P>blive foretaget i samarbejde med Udenrigsministeriet. Til § 1, </P>  \r\n\r\n<P>stk. 2 </P>  \r\n\r\n<P>Loven omfatter kun de våben og den form for krigsmateriel, der </P>  \r\n\r\n<P>udtrykkeligt er opregnet i bilaget til loven. Genstande, der ikke </P>  \r\n\r\n<P>er nævnt i bilaget, falder uden for loven. Ved udarbejdelsen af </P>  \r\n\r\n<P>listen, der er sket i samarbejde med Forsvarsministeriet, er der i </P>  \r\n\r\n<P>overensstemmelse med folketingsbeslutningen taget udgangspunkt i </P>  \r\n\r\n<P>den tyske lov med tilhørende krigsvåbenliste. Dog er reservedele </P>  \r\n\r\n<P>specielt konstruerede til brug i våben, samt materiel, der alene </P>  \r\n\r\n<P>anvendes til fremstilling og vedligeholdelse af våben, også </P>  \r\n\r\n<P>omfattet. Til § 1, stk. 3 </P>  \r\n\r\n<P>§ 1, stk. 3, nr. 1 og 2, betyder, som nævnt ovenfor under </P>  \r\n\r\n<P>bemærkningerne til § 1, stk. 1, at reglen om tilladelse til </P>  \r\n\r\n<P>transport af våben og krigsmateriel er begrænset til </P>  \r\n\r\n<P>våbentransporter mellem tredielande. En våbentransport anses for </P>  \r\n\r\n<P>at finde sted mellem tredielande, når lastningen og losningen </P>  \r\n\r\n<P>finder sted udenfor Danmark. </P>  \r\n\r\n<P>Af § 1, stk. 3, nr. 3, følger, at de våben og lignende, som danske </P>  \r\n\r\n<P>militærpersoner medtager på deres tjenesterejser mellem </P>  \r\n\r\n<P>tredielande til brug i forbindelse med tjenesten og våben m.v., </P>  \r\n\r\n<P>som danske militære enheder medtager i forbindelse med </P>  \r\n\r\n<P>forlægninger, ikke er omfattet af godkendelsesordningen i § 1, </P>  \r\n\r\n<P>stk. 1. Sådanne militærpersoner vil således fortsat kunne medtage </P>  \r\n\r\n<P>våben og krigsmateriel m.v. uden at skulle indhente en tilladelse. </P>  \r\n\r\n<P>Efter § 1, stk. 3, nr. 4, er transporter af våben og krigsmateriel </P>  \r\n\r\n<P>m.v. som finder sted som led i Danmarks deltagelse i </P>  \r\n\r\n<P>NATO-samarbejdet ligeledes undtaget fra godkendelsesordningen i § </P>  \r\n\r\n<P>1, stk. 1. Årsagen hertil er, at der ikke er behov for særlige </P>  \r\n\r\n<P>kontrolforanstaltninger vedrørende disse transporter. </P>  \r\n\r\n<P>Transport af våben og krigsmateriel mellem NATO-lande, der ikke </P>  \r\n\r\n<P>finder sted som led i Danmarks medlemsskab af NATO, er ikke </P>  \r\n\r\n<P>omfattet af undtagelsesreglen i § 1, stk. 3, nr. 4, uanset om </P>  \r\n\r\n<P>transporten forestås af forsvarsmyndighederne eller andre. Sådanne </P>  \r\n\r\n<P>transporter er således omfattet af godkendelsesordningen i § 1, </P>  \r\n\r\n<P>stk. 1. På tilsvarende måde er transport af våben og krigsmateriel </P>  \r\n\r\n<P>mellem et NATO-land og et tredieland, der ikke finder sted som led </P>  \r\n\r\n<P>i Danmarks forpligtelser ifølge NATO-medlemsskabet, heller ikke </P>  \r\n\r\n<P>omfattet af nr. 4. Sådanne våbentransporter kræver </P>  \r\n\r\n<P>justitsministerens tilladelse efter § 1, stk. 1. Til § 1, stk. 4 </P>  \r\n\r\n<P>Bestemmelsen undtager visse transporter, der ikke har nogen militær </P>  \r\n\r\n<P>interesse, fra loven. Det drejer sig bl.a. om transport af våben </P>  \r\n\r\n<P>m.v., som medføres til forsvarsbrug uden forbindelse med militære </P>  \r\n\r\n<P>aktiviteter. Der tænkes f.eks. på tilfælde, hvor rifler, pistoler </P>  \r\n\r\n<P>og lignende indgår som en naturlig del af et skibs eller </P>  \r\n\r\n<P>luftfartøjs udrustning til brug for nødsituationer. Til § 2, stk. </P>  \r\n\r\n<P>1 </P>  \r\n\r\n<P>Efter § 2, stk.1, kan justitsministeren i almindelighed ikke give </P>  \r\n\r\n<P>tilladelse til transport af våben m.v. til stater, der er </P>  \r\n\r\n<P>krigsførende, eller til konfliktområder. </P>  \r\n\r\n<P>Det betyder, at der ikke kan gives tilladelse til transport af våben </P>  \r\n\r\n<P>m.v. til lande, der er inddraget i krigeriske begivenheder, eller </P>  \r\n\r\n<P>til områder, hvor forholdene er så urolige eller ustabile, at de </P>  \r\n\r\n<P>må befrygtes at udvikle sig til væbnede konflikter, herunder </P>  \r\n\r\n<P>borgerkrig eller væbnet undertrykkelse af befolkningsgrupper. </P>  \r\n\r\n<P>Det afgørende for, om en våbentransport er omfattet, er, om losningen </P>  \r\n\r\n<P>skal finde sted i et krigsførende land eller i et konfliktområde. </P>  \r\n\r\n<P>Derimod er det uden betydning, hvem lasten i den sidste ende er </P>  \r\n\r\n<P>bestemt til. Årsagen hertil er, at den endelige modtager ofte er </P>  \r\n\r\n<P>ukendt for transportøren. Hertil kommer, at lasten kan skifte ejer </P>  \r\n\r\n<P>under transporten. </P>  \r\n\r\n<P>Tilladelse kan dog undtagelsesvis gives til stater, der er </P>  \r\n\r\n<P>krigsførende eller til konfliktområder, hvis der foreligger </P>  \r\n\r\n<P>særlige omstændigheder, f.eks. tilfælde, hvor et NATO-allieret </P>  \r\n\r\n<P>land, der er krigsførende eller er en del af et konfliktområde, </P>  \r\n\r\n<P>har brug for våben m.v. til engagementer, der falder inden for </P>  \r\n\r\n<P>NATO-samarbejdet. Endvidere forudsætter bestemmelsen, at </P>  \r\n\r\n<P>tilladelse kan gives, hvis de våben eller det krigsmateriel, der </P>  \r\n\r\n<P>skal transporteres, ikke kan anvendes i den konfliktsituation, som </P>  \r\n\r\n<P>modtagerlandet befinder sig i. Til § 2, stk. 2 </P>  \r\n\r\n<P>Efter beslutningsforslaget skal lovforslaget indeholde en </P>  \r\n\r\n<P>bemyndigelse til regeringen, hvorefter der kan gives </P>  \r\n\r\n<P>forhåndstilladelse til en bestemt ansøger med henblik på </P>  \r\n\r\n<P>transporter mellem nærmere angivne stater. I overensstemmelse med </P>  \r\n\r\n<P>hovedsigtet med loven - at hindre transporter til krigsførende </P>  \r\n\r\n<P>lande og konfliktområder - er § 2, stk. 2, formuleret således, at </P>  \r\n\r\n<P>forhåndstilladelse kan gives til transporter til bestemte stater. </P>  \r\n\r\n<P>Disse tilladelser gælder indtil videre, men kan dog tilbagekaldes </P>  \r\n\r\n<P>efter bestemmelsen i stk. 3. </P>  \r\n\r\n<P>Bestemmelsen har navnlig afgørende betydning for rederier som sejler </P>  \r\n\r\n<P>i liniefart, idet disse med en forhåndstilladelse, ikke har behov </P>  \r\n\r\n<P>for at søge om tilladelse til den enkelte transport. Til § 2, </P>  \r\n\r\n<P>stk. 3 </P>  \r\n\r\n<P>De momenter, der indgår ved vurderingen af, hvorvidt en tilladelse </P>  \r\n\r\n<P>skal meddeles, kan efterfølgende ændres således, at forudsætningen </P>  \r\n\r\n<P>for meddelelsen af tilladelsen ikke længere foreligger. </P>  \r\n\r\n<P>Bestemmelsen giver derfor mulighed for til enhver tid </P>  \r\n\r\n<P>administrativt at tilbagekalde en tilladelse med virkning for </P>  \r\n\r\n<P>varer, der endnu ikke er lastet. En sådan tilbagekaldelse medfører </P>  \r\n\r\n<P>ikke et erstatningsansvar for det offentlige. Til § 3, stk. 1 </P>  \r\n\r\n<P>Lovforslaget tilsigter kun at begrænse våbentransporter til stater, </P>  \r\n\r\n<P>der betragtes som krigsførende eller konfliktområder. Det er </P>  \r\n\r\n<P>således ikke nødvendigt at lade godkendelsesordningen omfatte </P>  \r\n\r\n<P>transport af våben og krigsmateriel til alle stater, jf. herved </P>  \r\n\r\n<P>besvarelsen af spørgsmål 16 i forbindelse med Folketingets </P>  \r\n\r\n<P>behandling af beslutningsforslaget, bilag til retsudvalgets </P>  \r\n\r\n<P>betænkning af 14. maj 1987. Det foreslås derfor, at </P>  \r\n\r\n<P>justitsministeren bemyndiges til i en bekendtgørelse på forhånd at </P>  \r\n\r\n<P>godkende bestemte stater, hvortil der kan transporteres våben m.v. </P>  \r\n\r\n<P>En bekendtgørelse af denne art vil betyde en lettelse for </P>  \r\n\r\n<P>skibsfarten og myndighederne uden at modvirke lovens egentlige </P>  \r\n\r\n<P>formål. Bekendtgørelsen vil blive fastsat i samarbejde med </P>  \r\n\r\n<P>Udenrigsministeriet. </P>  \r\n\r\n<P>Bekendtgørelsen vil kunne ændres til enhver tid på baggrund af </P>  \r\n\r\n<P>udviklingen i de enkelte stater. En sådan ændring vil i </P>  \r\n\r\n<P>overensstemmelse med princippet i § 2, stk. 3, kun få virkning for </P>  \r\n\r\n<P>varer, der endnu ikke er lastet. Til § 3, stk. 2 </P>  \r\n\r\n<P>I § 3, stk. 2, gives der justitsministeren bemyndigelse til at </P>  \r\n\r\n<P>udarbejde en liste over krigsførende stater og konfliktområder, </P>  \r\n\r\n<P>hvortil transport af våben og krigsmateriel m.v., på forhånd er </P>  \r\n\r\n<P>udelukket, jf. § 2, stk. 1. En sådan liste vil blive udarbejdet i </P>  \r\n\r\n<P>samarbejde med Udenrigsminsteriet. </P>  \r\n\r\n<P>Formålet med listen er at spare skibsfarten og myndighederne for </P>  \r\n\r\n<P>unødigt arbejde med forhandlinger om transporter og ansøgninger om </P>  \r\n\r\n<P>tilladelse i tilfælde, hvor en tilladelse på forhånd er udelukket. </P>  \r\n\r\n<P>Det forhold, at en stat ikke er optaget på listen, er ikke udtryk </P>  \r\n\r\n<P>for, at tilladelse vil blive givet, men blot, at det ikke er </P>  \r\n\r\n<P>besluttet, at det på forhånd skal være udelukket. </P>  \r\n\r\n<P>På nuværende tidspunkt er der ikke taget stilling til, hvilke stater </P>  \r\n\r\n<P>der bør blive omfattet af en sådan liste. </P>  \r\n\r\n<P>Dog bemærkes, at det efter anordning nr. 40 af 3. februar 1978 om </P>  \r\n\r\n<P>visse forholdsregler mod Sydafrika, er forbudt at transportere </P>  \r\n\r\n<P>våben og krigsmateriel m.v. til Sydafrika. Til § 4, stk. 1 og 2 </P>  \r\n\r\n<P>Bestemmelsen i § 4, stk. 1, angiver, hvilke personer, der kan ifalde </P>  \r\n\r\n<P>straf for overtrædelse af § 1, stk. 1. Af § 4, stk. 2, fremgår, at </P>  \r\n\r\n<P>strafferettens almindelige regler om medvirken er begrænset til </P>  \r\n\r\n<P>kun at omfatte den personkreds, der er opregnet i bestemmelsen. </P>  \r\n\r\n<P>For overtrædelser, der begås med skib, vil strafansvaret først og </P>  \r\n\r\n<P>fremmest påhvile skibsføreren samt den, der er trådt i </P>  \r\n\r\n<P>skibsførerens sted. Mens skibsføreren efter de gældende regler har </P>  \r\n\r\n<P>ansvaret for, hvilken last der er med skibet, gælder der ikke </P>  \r\n\r\n<P>noget tilsvarende for chefen for et luftfartøj, og der er ikke i </P>  \r\n\r\n<P>øvrigt fastsat almindelige regler for, hvem der er ansvarlig for </P>  \r\n\r\n<P>lasten. Hvem der er ansvarlig, afhænger af en vurdering i det </P>  \r\n\r\n<P>enkelte tilfælde. § 4, stk. 1, fastsætter derfor, at strafansvar </P>  \r\n\r\n<P>for overtrædelse, der begås med et luftfartøj, påhviler den, som </P>  \r\n\r\n<P>er ansvarlig for, hvilken last luftfartøjet medfører. Også ejeren </P>  \r\n\r\n<P>eller brugeren af et skib eller et luftfartøj omfattet af § 1, </P>  \r\n\r\n<P>stk. 1, eller den, der handler på disse personers vegne, vil kunne </P>  \r\n\r\n<P>ifalde strafansvar efter § 4, stk. 1, jf. § 4, stk. 2, såfremt de </P>  \r\n\r\n<P>pågældende har medvirket til overtrædelsen. En ejer af et dansk </P>  \r\n\r\n<P>skib eller luftfartøj, der udlejer skibet eller luftfartøjet, vil </P>  \r\n\r\n<P>således kunne ifalde strafansvar efter § 4, stk. 2, hvis </P>  \r\n\r\n<P>betingelserne i øvrigt er opfyldt. Brugeransvaret efter § 4, stk. </P>  \r\n\r\n<P>2, udelukker ikke, at ejeren samtidig ifalder strafansvar, hvis </P>  \r\n\r\n<P>betingelserne herfor er opfyldt. </P>  \r\n\r\n<P>Da danske skibe og luftfartøjer hører under dansk </P>  \r\n\r\n<P>jurisdiktionskompetence, jf. straffelovens § 6 vil overtrædelser </P>  \r\n\r\n<P>af § 1, stk. 1, henhøre under dansk straffemyndighed, uanset at </P>  \r\n\r\n<P>våbentransporten er foregået uden for Danmark. Til § 4, stk. 3. </P>  \r\n\r\n<P>Bestemmelsen betyder, at der ikke er en almindelig pligt til at </P>  \r\n\r\n<P>undersøge lasten for at undgå strafansvar. </P>  \r\n\r\n<P>I ganske særlige tilfælde, hvor forholdene giver anledning til </P>  \r\n\r\n<P>mistanke om, at transporten - trods transportdokumenternes indhold </P>  \r\n\r\n<P>- vedrører våben eller krigsmateriel, vil overtrædelsen kunne </P>  \r\n\r\n<P>straffes, selv om lasten ikke undersøges. Til § 5, stk. 1 </P>  \r\n\r\n<P>Efter den foreslåede bestemmelse vil justitsministeren have adgang </P>  \r\n\r\n<P>til at fastsætte gebyr for tilladelse efter loven med henblik på </P>  \r\n\r\n<P>at få administrationsudgiften dækket. For stående tilladelser </P>  \r\n\r\n<P>efter § 2, stk. 2, kan der endvidere afkræves en årlig afgift. </P>  \r\n\r\n<P>Til § 5, stk. 2 </P>  \r\n\r\n<P>Bestemmelsen bemyndiger justitsministeren til at fastsætte nærmere </P>  \r\n\r\n<P>regler om indgivelse af ansøgning om transporttilladelse, jf. § 1, </P>  \r\n\r\n<P>stk. 1. Efter bestemmelsen kan der f.eks. fastsættes regler om de </P>  \r\n\r\n<P>oplysninger, rederne og andre skal give, og den dokumentation, der </P>  \r\n\r\n<P>skal indhentes. Til § 6, stk. 1 </P>  \r\n\r\n<P>Loven foreslås sat i kraft den 1. april 1988. Til § 6, stk. 2 </P>  \r\n\r\n<P>Overgangsbestemmelsen angiver, at det ikke vil være nødvendigt at </P>  \r\n\r\n<P>indhente justitsministeren forudgående tilladelse i de tilfælde, </P>  \r\n\r\n<P>hvor en transport udføres efter lovens ikrafttræden, blot </P>  \r\n\r\n<P>transporten sker i henhold til en bindende kontrakt indgået før </P>  \r\n\r\n<P>lovens ikrafttræden. Lovforslaget vil således ikke gribe ind i </P>  \r\n\r\n<P>aftaler indgået før lovens ikrafttræden. Overgangsbestemmelsen </P>  \r\n\r\n<P>giver således mulighed for, at redere og andre uden at blive </P>  \r\n\r\n<P>berørt af loven kan afvikle kontrakter indgået før lovens </P>  \r\n\r\n<P>ikrafttræden. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00021"
        },
        {
            "displayName": "Entydig dokumentidentifikation",
            "displayValue": "CL004667"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "21"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}