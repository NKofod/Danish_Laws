{
    "id": 105640,
    "title": "1996 BRL 246   BERETNING OVER FORSLAG TIL LOV OM ÆNDRING AF LOV OM BANKER OG SPAREKASSER   M.V., LOV OM FORSIKRINGSVIRKSOMHED OG REALKREDITLOVEN (PARTSBEGREB OG   TAVSHEDSPLIGT I DEN FINANSIELLE SEKTOR)    NR L 246 1996-97, 1. SAMLING ",
    "documentTypeId": "440",
    "isSagsforlobPeriodValid": false,
    "shortName": "1996/1 BRL 246",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BRL 246 </P>  \r\n\r\n<P></P>  \r\n\r\n<P>Beretning over Forslag til lov om ændring af lov om banker og sparekasser  \r\n\r\n m.v., lov om forsikringsvirksomhed og realkreditloven (Partsbegreb og  \r\n\r\n tavshedspligt i den finansielle sektor) <BR>  \r\n\r\n Nr L 246 1996-97, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19970919 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i et møde og har desuden stillet </P>  \r\n\r\n<P>spørgsmål til justitsministeren og økonomiministeren, som disse har </P>  \r\n\r\n<P>besvaret skriftligt. </P>  \r\n\r\n<P>Endvidere har udvalget modtaget en skriftlig henvendelse fra Finansrådet,  \r\n\r\n der tillige har haft foretræde for udvalget. </P>  \r\n\r\n<P>Et <I>flertal</I> (Socialdemokratiets, Det Konservative Folkepartis og Det  \r\n\r\n Radikale Venstres medlemmer af udvalget) ser frem til det lovforslag,  \r\n\r\n regeringen har bebudet vedrørende udvidelse af fortolkningen af  \r\n\r\n partsbegrebet, jf. også advokat, dr. jur. Jan Schans Christensens  \r\n\r\n eneudredning. </P>  \r\n\r\n<P>Et <I>mindretal</I> (Venstres medlemmer af udvalget) støtter intentionerne  \r\n\r\n bag den del af lovforslaget, der vedrører en ændring af partsbegrebet i den  \r\n\r\n finansielle lovgivning. Det er mindretallets opfattelse, at den nuværende  \r\n\r\n lovgivning i unødigt omfang afskærer personer, f.eks. kunder i et  \r\n\r\n pengeinstitut, fra at få aktindsigt, selv i sager der vedrører kunden selv.  \r\n\r\n Derfor støtter mindretallet intentionerne bag denne del af  \r\n\r\n Fremskridtspartiets lovforslag og opfordrer regeringen til i efteråret at  \r\n\r\n komme med et lovforslag, der i videst mulige omfang tager hensyn til de  \r\n\r\n forslag, som eneudreder dr. jur. Jan Schans Christensen i &#187;Eneudredning  \r\n\r\n om tavshedspligt og partsbegreb i den finansielle tilsynslovgivning&#171;  \r\n\r\n fremkommer med. Mindretallet kan derimod ikke støtte den del af lovforslaget,  \r\n\r\n der giver mulighed for i videre omfang end efter den gældende lovgivning at  \r\n\r\n give oplysninger til Folketingets stående udvalg. </P>  \r\n\r\n<P>Et <I>andet mindretal</I> (Fremskridtspartiets og Enhedslistens medlemmer  \r\n\r\n af udvalget) finder det positivt, at der nu langt om længe ser ud til at  \r\n\r\n tegne sig en tendens til holdningsskift vedrørende spørgsmålet om en ændring  \r\n\r\n af partsbegrebet. Mindretallet kan derimod undre sig over, at Folketingets  \r\n\r\n stående udvalg fortsat på dette område skal være uden ordentlige muligheder  \r\n\r\n for at udøve parlamentarisk kontrol. Som det er dokumenteret i bemærkningerne  \r\n\r\n til lovforslaget, er der efter direktivet intet til hinder for at give  \r\n\r\n fortrolige oplysninger til Folketingets stående udvalg. De foreslåede  \r\n\r\n bestemmelser om en bedre mulighed for parlamentarisk kontrol på det  \r\n\r\n finansielle område vil medvirke til, at man kommer på niveau med andre  \r\n\r\n områder, hvor der udøves parlamentarisk kontrol. Det skal understreges, at  \r\n\r\n sigtet med disse bestemmelser ikke er, at der gives indsigt i enkeltkunders  \r\n\r\n økonomiske forhold. Den frygt, som nogle nærer for dette, er derfor  \r\n\r\n ubegrundet. </P>  \r\n\r\n<P>Mindretallet vil følge spørgsmålet om ændring af bestemmelserne om  \r\n\r\n tavshedspligt op i forbindelse med regeringens påtænkte lovinitiativer på det  \r\n\r\n finansielle område. </P>  \r\n\r\n<P>Et <I>tredje mindretal</I> (Socialistisk Folkepartis medlem af udvalget)  \r\n\r\n støtter den del af forslaget, der vedrører partsbegrebet og opfordrer  \r\n\r\n regeringen til snarest muligt af ændre lovgivningen, så kunder i et  \r\n\r\n pengeinstitut kan få aktindsigt i egne sager. Mindretallet finder også, at  \r\n\r\n der er behov for en opblødning af bestemmelserne vedrørende Folketingets  \r\n\r\n stående udvalgs indsigt i finansielle institutioner, men vil ikke gå så vidt,  \r\n\r\n som det er skitseret i det foreliggende lovforslag. </P>  \r\n\r\n<P>P.u.v. </P>  \r\n\r\n<P>Lissa Mathiasen, </P>  \r\n\r\n<P>formand. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "26/09/1997"
        },
        {
            "displayName": "Accession",
            "displayValue": "199616K00246"
        },
        {
            "displayName": "Entydig dokumentidentifikation",
            "displayValue": "CL007930"
        },
        {
            "displayName": "Dato for førstegangsindlæggelse",
            "displayValue": "26/09/1997"
        },
        {
            "displayName": "Dato for indlæggelse",
            "displayValue": "26/09/1997"
        },
        {
            "displayName": "Dokumenttype",
            "displayValue": "Beretning over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "246"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}