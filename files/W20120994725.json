{
    "id": 153579,
    "title": "Ankestyrelsens principafgørelse 5-12 om arbejdsskade - erhvervsevnetab - psykiske symptomer efter fysiske skader - tilbagevendende psykisk sygdom - psykose",
    "documentTypeId": "240",
    "isSagsforlobPeriodValid": true,
    "shortName": "KEN nr 9947 af 03/01/2012",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 5-12 om arbejdsskade - erhvervsevnetab - psykiske symptomer efter fysiske skader - tilbagevendende psykisk sygdom - psykose</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen fastsatte skønsmæssigt det samlede erhvervsevnetabtil 75 procent. Erhvervsevnetabet som følge af den fysiske arbejdsskade blev fastsat til 25 procent. De psykiske symptomer vurderedes med overvejende sandsynlighed at skyldes andet end arbejdsskaden.</p>\r\n   <p class=\"TekstGenerel\">Tilskadekomne havde siden ungdommen haft behandlingskrævende, psykisk sygdom af psykotisk dybde. Den psykiske sygdom havde været tilbagevendende igennem hele livet. Ankestyrelsen vurderede, at der var tale om en kronisk sygdom, der med overvejende sandsynlighed ville være blevet symptomgivende uanset om arbejdsskaden var sket.</p>\r\n   <p class=\"TekstGenerel\">Efter arbejdsskadesikringsloven er efterfølgende tilkomne gener en følge efter arbejdsskaden, medmindre overvejende sandsynlighed taler herimod.</p>\r\n   <p class=\"TekstGenerel\">Ved vurderingen af fastsættelse af erhvervsevnetabet i sager, hvor der i forlængelse af en anerkendt fysisk arbejdsskade opstår psykiske symptomer skal følgende forhold indgå:</p>\r\n   <p class=\"TekstGenerel\">• Den tidsmæssige sammenhæng mellem den fysiske skade og de psykiske symptomers opståen</p>\r\n   <p class=\"TekstGenerel\">• Arbejdsskadens karakter og omfang</p>\r\n   <p class=\"TekstGenerel\">• Eventuelle psykiske diagnoser</p>\r\n   <p class=\"TekstGenerel\">• Havde tilskadekomne psykiske symptomer forud for arbejdsskaden</p>\r\n   <p class=\"TekstGenerel\">• Livsforløb og andre psykiske belastninger udover arbejdsskaden og dens følger</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 12, § 17 og § 18</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse om mén og erhvervsevnetab som følge af arbejdsskaden den 8. juli 2007.</p>\r\n<p>Vi har besluttet at behandle sagen principielt til belysning af spørgsmålet om fastsættelse af erhvervsevnetab i sager, hvor der opstår psykiske symptomer efter en fysisk skade</p>\r\n<p>Resultatet er</p>\r\n<p>• Du har ikke ret til varigt mén på mere end 15 procent, som du allerede har fået</p>\r\n<p>• Du har ret til erstatning for tab af erhvervsevne på 25 procent. Vi ændrer derfor erstatningen fra 35 til 25 procent</p>\r\n<p>• Erstatningen skal ikke løbe fra et tidligere tidspunkt end Arbejdsskadestyrelsens afgørelse</p>\r\n<p>• Der fastsættes revision i sagen straks</p>\r\n<p>Vi ændrer således Arbejdsskadestyrelsens afgørelse for så vidt angår erhvervsevnetabet.</p>\r\n<p>Du vil høre fra Arbejdsskadestyrelsen, som vil beregne den nye erstatning for tab af erhvervsevne og sørge for, at beløbet bliver udbetalt.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen om mén</span>\r\n</p>\r\n<p>Vi vurderer, at følgerne af arbejdsskaden ikke er direkte omfattet af méntabellen. Vi har derfor skønsmæssigt fastsat méngraden til 15 procent.</p>\r\n<p>Den 8. juli 2007 faldt du på en trappe, og du slog lænden samt det venstresidige nakke- og skulderparti.</p>\r\n<p>Som sammenligningsgrundlag har vi benyttet méntabellens punkt D. 1.5.3, hvorefter daglige, belastningsudløste smerter og middelsvært nedsat bevægelighed til aktivt frem-op og ud-op 90 grader tilsvarer et varigt mén på 10 procent og punkt B. 1.1.3, hvorefter middelsvære, daglige nakkesmerter uden eller med let bevægeindskrænkning, eventuelt med udstrålende armsmerter, og eventuelt lettere somatiske, kognitive og affektive ledsagesymptomer tilsvarer et varigt mén på 10 procent.</p>\r\n<p>Vi har lagt vægt på dine oplysninger om, at du har smerter i venstre skulder, og at du har nedsat bevægelighed af venstre skulder. Du har ifølge de lægelige oplysninger ømhed ud over skulderen og let nedsat passiv bevægelse i venstre skulderled, hvor du angiver smerter ved løft af armen til 80 grader. Det fremgår af skadestuejournal fra den 8. juli 2007, at der ikke var hævelse eller misfarvning af skulderen, og at du kunne bevæge skulderen fuldstændig frit.</p>\r\n<p>Vi har endvidere lagt vægt på dine oplysninger om, at du har en presserende fornemmelse i nakken og sovende fornemmelse i fingrene. Du oplever hovedpine næsten hele tiden og har desuden flimren for øjnene. Du har ifølge de lægelige oplysninger let nedsat bevægelse i nakken ved forsøg på at dreje mod venstre, ligesom denne bevægelse medfører ondt i nakken. Det fremgår af skadestuejournal fra den 8. juli 2007, at du ikke havde været bevidstløs og ikke havde hovedpine, kvalme eller svimmelhed. Nakken var fuldstændig uøm. Vi vurderer på denne baggrund, at der ikke opstod kognitive gener som følge af arbejdsskaden.</p>\r\n<p>Der udbetales godtgørelse for varigt mén, hvis méngraden er 5 procent eller mere. Arbejdsskadestyrelsen udarbejder ud fra erfaringer fra tidligere tilfælde en vejledende méntabel med méngrader for de mest almindelige skader. Ankestyrelsen tager normalt udgangspunkt i denne tabel ved vurderingen af en skade.</p>\r\n<p>Vi vurderer, at din skulder er bedre end ovennævnte punkt D. 1.5.3. , idet din bevægelighed er lidt bedre. Vi vurderer endvidere, at din nakke er lidt bedre end nævnt i ovennævnte punkt, idet dine nakkesmerter ikke er middelsvære.</p>\r\n<p>Vi vurderer således, at méngraden som følge af arbejdsskaden skal fastsættes til skønsmæssigt 15 procent.</p>\r\n<p>Ud over arbejdsskadens følger har du forudbestående ryggener, der var symptomgivende og medførte længerevarende sygemelding forud for arbejdsskaden. Det fremgår af de kommunale akter, at du i november 2006 blev sygemeldt på grund af lumbago, ischias, angst og depression. Du oplyste at have dårlig mave og smerter i ryggen, der også medførte smerter ned i benet. Du blev delvist raskmeldt i marts 2007, hvor du påbegyndte arbejde 4 timer om dagen. Du blev helt raskmeldt pr. den 1. april 2007.</p>\r\n<p>Du har fortsat gener fra lænderyggen som følge af forudbestående slidgigt. Vi vurderer, at dine nuværende ryggener svarer til de forubestående ryggener, og at der ikke skete en forværring af dine ryggener ved den omhandlede arbejdsskade som kan begrunde et selvstændigt mén.</p>\r\n<p>Derudover har du forudbestående sygdom i form af psykisk lidelse af psykotisk dybde. Vi har lagt vægt på, at du har haft behandlingskrævende symptomer på din psykiske lidelse helt tilbage fra din ungdom. Det fremgår af sagens akter, at du er familiært disponeret for psykisk sygdom. Du var første gang indlagt på psykiatrisk sygehus, da du var 17 år. Siden da har du tilbagevendende haft psykiske symptomer, og du har været indlagt på psykiatrisk sygehus i 1974, 1988 og 1994. Du har forsøgt at begå selvmord flere gange, ligesom du har reageret på problemer i privatlivet ved at blive meget depressiv. Du er således disponeret for tilbagefald af psykiske symptomer i forbindelse med belastninger i livet.</p>\r\n<p>I løbet af august-september 2007 udviklede du begyndende symptomer på depression i form af dårlig nattesøvn, tristhed, manglende koncentrationsevne, oplevelse af at blive forfulgt og selvmordstanker. Du har været i medicinsk behandling siden da.</p>\r\n<p>Vi vurderer, at du lider af en kronisk psykisk lidelse, der har givet tilbagevendende symptomer siden ungdomsårene, og vi vurderer endvidere, at din kroniske psykiske lidelse vedvarende vil give dig psykiske symptomer. Vi vurderer således, at din kroniske psykiske lidelse med overvejende sandsynlighed ville være blevet symptomgivende uanset om arbejdsskaden var sket.</p>\r\n<p>Vi vurderer, at hændelsen den 8. juli 2007 ikke i sig selv var egnet til at medføre en psykisk skade.</p>\r\n<p>Vi vurderer videre, at dine ryggener og dine psykiske symptomer med overvejende sandsynlighed ikke er en følge efter den anerkendte arbejdsskade.</p>\r\n<p>Vi anser et tab af erhvervsevne, et varigt mén eller en persons død for at være en følge af arbejdsskaden, medmindre det er overvejende sandsynligt, at det skyldes noget andet. I så fald kan vi nedsætte erstatningen.</p>\r\n<p>Oplysningerne fremgår særligt af de kommunale akter, neurologisk speciallægeerklæring af den 9. september 2008 udfærdiget af speciallæge AA, psykiatrisk speciallægeerklæring af den 4. december 2008 udfærdiget af speciallæge BB, journaludskrift fra AA Hospital, herunder resultat af MR-scanning foretaget den 31. januar 2008 samt funktionsattest af den 22. januar 2010.</p>\r\n<p>\r\n   <span class=\"Bold\">Begrundelsen for afgørelsen om erhvervsevnetab</span>\r\n</p>\r\n<p>Vi vurderer, at arbejdsskadens følger i form af gener i nakke og skulder kun delvist er årsag til dit arbejdsophør.</p>\r\n<p>Vi fastsætter det samlede, midlertidige erhvervsevnetab til skønsmæssigt 75 procent.</p>\r\n<p>Vi har lagt vægt på, at du på tidspunktet for arbejdsskaden arbejdede med rengøring. Du arbejdede med fjernelse af bonevoks, reparation af maskiner og du hentede og kørte maskiner ud til arbejdspladserne. Du har også erfaring med mere superviserende og administrative funktioner indenfor rengøringsbranchen. Årslønnen er fastsat til 252.000 kr.</p>\r\n<p>Du har tidligere arbejdet ufaglært på fabrik, du har aftjent militærtjeneste, du har arbejdet som buschauffør og siden 1996 har du arbejdet med rengøring.</p>\r\n<p>Vi vurderer, at du efter arbejdsskaden har skånebehov i forhold til nakke- og skulderbelastende arbejde. Du kan derfor ikke længere varetage fysisk belastende rengøringsarbejde.</p>\r\n<p>Vi vurderer, at du med arbejdsskadens følger burde kunne varetage mere administrative og superviserende opgaver indenfor rengøringsbranchen på nedsat tid, henset til din årelange erfaring med dette arbejde.</p>\r\n<p>Vi vurderer på denne baggrund, at dit erhvervsevnetab som følge af den anerkendte arbejdsskade skønsmæssigt skal fastsættes til 25 procent, idet vi finder, at din forudbestående ryglidelse og dine psykiske symptomer skønsmæssigt udgør 2/3 af det samlede erhvervsevnetab.</p>\r\n<p>Vi vurderer, at hændelsen den 8. juli 2007 ikke i sig selv var egnet til at medføre en psykisk skade.</p>\r\n<p>Det forhold, at dine psykiske symptomer endnu en gang er blusset op efter arbejdsskaden, og at du udover svære depressive symptomer også har hallucinationer og forfølgelsesforestillinger samt udviser aggressiv adfærd har medført, at det fra kommunens side er vurderet, at du ikke kan deltage i en arbejdsprøvning. Vi vurderer, at dine psykiske symptomer medfører funktionsbegrænsninger, der gør det svært for dig at fungere på det almindelige arbejdsmarked.</p>\r\n<p>Vi har lagt vægt på, at du har haft behandlingskrævende symptomer på din psykiske lidelse helt tilbage fra din ungdom. Det fremgår af sagens akter, at du er familiært disponeret for psykisk sygdom. Du var første gang indlagt på psykiatrisk sygehus, da du var 17 år. Siden da har du tilbagevendende haft psykiske symptomer, og du har været indlagt på psykiatrisk sygehus i 1974, 1988 og 1994. Du er således disponeret for tilbagefald af psykiske symptomer i forbindelse med belastninger i livet.</p>\r\n<p>Vi vurderer, at du lider af en kronisk psykisk lidelse, der har givet tilbagevendende symptomer siden ungdomsårene, og vi vurderer endvidere, at din kroniske psykiske lidelse vedvarende vil give dig psykiske symptomer. Vi vurderer således, at din kroniske psykiske lidelse med overvejende sandsynlighed ville have medført funktionsbegrænsninger i forhold til arbejdsmarkedet generelt uanset om arbejdsskaden var sket.</p>\r\n<p>Vi vurderer endvidere, at dine forudbestående ryggener medfører funktionsbegrænsninger i forhold til rygbelastende arbejde. Vi er opmærksomme på, at du på skadestidspunktet netop var begyndt at arbejde fuld tid igen efter en sygdomsperiode, men vi vurderer, at dine ryggener ville blive symptomgivende indenfor kort igen, uanset om arbejdsskaden var sket.</p>\r\n<p>Vi vurderer, at dine psykiske symptomer og dine ryggener med overvejende sandsynlighed ikke er en følge af den anerkendte arbejdsskade, jf. begrundelsen ovenfor under begrundelsen for méngraden.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>AA Forsikring har i klagen anført, at det ikke er begrundet i arbejdsskadens følger, at du ikke er i stand til at vende tilbage til arbejdsmarkedet, men at det derimod skyldes de psykiske symptomer.</p>\r\n<p>Vi bemærker, at det anførte er indgået ved vores vurdering af sagen. Vi henviser til begrundelsen ovenfor.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>• Vi har afgjort sagen på grundlag af de oplysninger, som forelå, da Arbejdsskadestyrelsen traf afgørelse i sagen</p>\r\n<p>• Arbejdsskadestyrelsens afgørelse af 12. april 2010. Ved denne afgørelse fik du fastsat méngraden til 15 procent, erhvervsevnetabet blev fastsat til 35 procent og årslønnen blev fastsat til 252.000 kr.</p>\r\n<p>• klagen til Ankestyrelsen</p>\r\n<p>• Arbejdsskadestyrelsens brev om genvurdering</p>\r\n<p>Ankestyrelsens lægekonsulent har vejledt om de lægelige spørgsmål i sagen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. maj 2019, da den ikke længere har vejledningsværdi."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20120994725"
        },
        {
            "displayName": "Entydig dokumentidentifikation",
            "displayValue": "BS006381"
        },
        {
            "displayName": "Dato for indlæggelse",
            "displayValue": "03/05/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9947"
        },
        {
            "displayName": "År for udstedelse",
            "displayValue": "2012"
        },
        {
            "displayName": "Dato for underskrift",
            "displayValue": "03/01/2012"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1209202-10"
        },
        {
            "displayName": "Stikord",
            "displayValue": "5-12"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}