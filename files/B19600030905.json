{
    "id": 49929,
    "title": "Bekendtgørelse om forsvarets, civilforsvarets og brandvæsernes køretøjer. (* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 309 af 09/08/1960",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om forsvarets, civilforsvarets og  \r\n\r\n brandvæsernes køretøjer. (* 1) </H1>  \r\n\r\n<P></P>  \r\n\r\n<BR>  \r\n\r\n<P>I medfør af §§ 10, 13, stk. 3, og 51 i færdselslov nr. 153 af 24. maj 1955  \r\n\r\n fastsættes herved efter forhandling med ministeriet for offentlige arbejder,  \r\n\r\n forsvarsministeriet og indenrigsministeriet følgende særlige regler om  \r\n\r\n køretøjer tilhørende forsvaret (hæren, søværnet og flyvevåbenet),  \r\n\r\n civilforsvaret (civilforsvarskorpset, civilforsvarsstyrelsen og det lokale  \r\n\r\n civilforsvar) og brandvæsenerne, herunder entreprisebrandvæsenerne, samt  \r\n\r\n køretøjer, som i medfør af lov nr. 337 af 21. september 1939 angående  \r\n\r\n tilvejebringelse af befordringsmidler til brug for krigsmagten og ved  \r\n\r\n beskyttelse af civilbefolkningen mod følgerne af luftangreb er udskrevet til  \r\n\r\n og anvendes af forsvaret eller civilforsvaret. </P>  \r\n\r\n<P>I. Forsvarets køretøjer. Indretning og udstyr. </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> På køretøjer, som tilhører forsvaret, eller som  \r\n\r\n er udskrevet til og anvendes af forsvaret, finder reglerne i  \r\n\r\n justitsministeriets bekendtgørelse nr. 198 af 24. juni 1955 om køretøjers  \r\n\r\n indretning og udstyr anvendelse med de nedenfor angivne ændringer. </P>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> I det omfang et køretøjs særlige konstruktion  \r\n\r\n eller anvendelse gør det nødvendigt, kan bekendtgørelsens regler om lygter,  \r\n\r\n refleksanordninger, signal- og tegngivningsapparater fraviges. </P>  \r\n\r\n<P CLASS=STK> <I>Stk. 2. </I> Reglerne i bekendtgørelsens § 8, stk. 1, og  \r\n\r\n stk. 3-5, § 20, stk. 4, og § 22, stk. 1, om førerens udsyn, om  \r\n\r\n vindskærmsviskere og om førerspejl kan fraviges for panserede køretøjer, hvis  \r\n\r\n særlige konstruktion eller anvendelse er til hinder for, at de indrettes i  \r\n\r\n overensstemmelse med de nævnte regler. </P>  \r\n\r\n<P CLASS=STK> <I>Stk. 3. </I> Reglen i bekendtgørelsens § 23, stk. 3, om  \r\n\r\n affjedring kan fraviges for forsvarets skyts og påhængsvogne, der er specielt  \r\n\r\n indrettet til fremføring af militært materiel. </P>  \r\n\r\n<P CLASS=STK> <I>Stk. 4. </I> For forsvarets skyts og for påhængsvogne, der  \r\n\r\n er specielt indrettet til fremføring af militært materiel, som ikke fremføres  \r\n\r\n med større hastighed end 40 km/t, og som kun bruges i forbindelse med  \r\n\r\n trækkende køretøjer af en sådan vægt, at 1/2 af vogntogets samlede totalvægt  \r\n\r\n hviler på de afbremsede hjul, kan reglen i bekendtgørelsens § 25, stk. 1,  \r\n\r\n fraviges. </P>  \r\n\r\n<P CLASS=STK> <I>Stk. 5. </I> Reglen i bekendtgørelsens § 25, stk. 3, finder  \r\n\r\n ikke anvendelse på forsvarets skyts og på påhængsvogne, der er specielt  \r\n\r\n indrettet til fremføring af militært materiel, og hvis totalvægt ikke  \r\n\r\n overstiger 3 500 kg. </P>  \r\n\r\n<P CLASS=STK> <I>Stk. 6. </I> Hvis køretøjets særlige konstruktion eller  \r\n\r\n anvendelse er til hinder for montering af det i bekendtgørelsens § 27  \r\n\r\n omhandlede skilt, kan dette undlades. </P>  \r\n\r\n<P CLASS=STK> <I>Stk. 7. </I> Reglen i § 49 i justitsministeriets  \r\n\r\n bekendtgørelse nr. 42 af 26. februar 1958 om registrering af motorkøretøjer  \r\n\r\n m.v. finder ikke anvendelse på forsvarets køretøjer. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3 </B> </P>  \r\n\r\n<P>Afgørelse af de i § 2, stk. 1-4 og 6, omhandlede fravigelser fra  \r\n\r\n udstyrsbekendtgørelsen træffes af forsvarets krigsmaterielforvaltning, i det  \r\n\r\n i § 2, stk. 3, omhandlede tilfælde efter forhandling med ministeriet for  \r\n\r\n offentlige arbejder, vejdirektoratet, i hvert enkelt tilfælde. </P>  \r\n\r\n<P>II. Civilforsvarets og brandvæsenernes køretøjer. Registrering </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Civilforsvarskorpets og brandvæsenernes  \r\n\r\n motorkøretøjer, traktorer og påhængs-, sætte- og sidevogne hertil samt  \r\n\r\n påhængsredskaber, herunder påhængssprøjter, der benyttes til motorkøretøjer,  \r\n\r\n og efter deres konstruktion kan fremføres med større hastighed end 30 km/t,  \r\n\r\n registreres og forsynes med nummerplader i overensstemmelse med reglerne i  \r\n\r\n justitsministeriets bekendtgørelse nr. 42 af 26. februar 1958 om registrering  \r\n\r\n af motorkøretøjer m.v. </P>  \r\n\r\n<P CLASS=STK> <I>Stk. 2. </I> Dog finder reglen i færdselslovens § 47, stk.  \r\n\r\n 5, jfr. § 46, stk. 2, og bekendtgørelsens § 18, jfr. § 17, stk. 2, om  \r\n\r\n forsyning af registreringspligtige påhængsredskaber med tilsvarende  \r\n\r\n nummerplade som det trækkende køretøj ikke anvendelse på civilforsvarets og  \r\n\r\n brandvæsenernes påhængssprøjter eller andre påhængsredskaber eller  \r\n\r\n påhængsvogne, der er specielt konstrueret til brandslutnings- og  \r\n\r\n redningsarbejde. </P>  \r\n\r\n<P CLASS=STK> <I>Stk. 3. </I> Reglen i bekendtgørelsens § 49, stk. 4, om  \r\n\r\n forsyning med hastighedstavle finder ikke anvendelse på de af civilforsvarets  \r\n\r\n og brandvæsenernes køretøjer, der benyttes til udrykningskørsel. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Civilforsvarets og brandvæsenernes registrerede  \r\n\r\n køretøjer, som under anvendelse af de i bekendtgørelse nr. 194 af 30. juni  \r\n\r\n 1932 omhandlede særlige signaler på udryknings-, syge-, ambulance- og  \r\n\r\n redningsvogne, benyttes til udrykningskørsel, underkastes periodisk eftersyn  \r\n\r\n efter reglerne i justitsministeriets bekendtgørelse nr. 316 af 17. november  \r\n\r\n 1958 § 2. </P>  \r\n\r\n<P CLASS=STK> <I>Stk. 2. </I> Periodisk eftersyn kan dog undlades for de  \r\n\r\n civilforsvarskorpset tilhørende køretøjer, som står i depot og ikke er klar  \r\n\r\n til brug. </P>  \r\n\r\n<P>III. Civilforsvarets og brandvæsenernes køretøjer. Indretning og udstyr.  \r\n\r\n</P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> På køretøjer, som tilhører civilforsvaret og  \r\n\r\n brandvæsenerne, eller som er udskrevet til og anvendes af civilforsvaret,  \r\n\r\n finder justitsministeriets bekendtgørelse nr. 198 af 24. juni 1955 om  \r\n\r\n køretøjers indretning og udstyr anvendelse med de nedenfor angivne  \r\n\r\n begrænsninger. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> I det omfang, den særlige konstruktion eller  \r\n\r\n anvendelse af køretøjer tilhørende civilforsvaret eller brandvæsenerne gør  \r\n\r\n det nødvendigt, kan bekendtgørelsens regler om lygter, refleksanordninger,  \r\n\r\n signal- og tegngivningsapparater fraviges. </P>  \r\n\r\n<P CLASS=STK> <I>Stk. 2. </I> For køretøjer, der tilhører  \r\n\r\n civilforsvarskorpset og civilforsvarsstyrelsen - uanset om de er udlånt til  \r\n\r\n benyttelse ved det lokale civilforsvar - eller som udskrives til og anvendes  \r\n\r\n af civilforsvaret, træffes afgørelse herom af statens kontor for  \r\n\r\n typegodkendelse af motordrevne køretøjer efter forhandling med henholdsvis  \r\n\r\n civilforsvarskorpset og civilforsvarsstyrelsen. Kan der ikke opnås enighed  \r\n\r\n mellem typekontoret og civilforsvaret, forelægges sagen for  \r\n\r\n justitsministeriet. </P>  \r\n\r\n<P CLASS=STK> <I>Stk. 3. </I> For køretøjer, der tilhører det lokale  \r\n\r\n civilforsvar eller brandvæsenerne, træffes afgørelse herom af vedkommende  \r\n\r\n motorsagkyndige. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Reglen i bekendtgørelsens § 25, stk. 1, finder  \r\n\r\n ikke anvendelse på de af civilforsvarets og brandvæsenernes påhængssprøjter,  \r\n\r\n hvis totalvægt ikke overstiger 1 200 kg, og som kun fremføres af  \r\n\r\n motorkøretøjer af en sådan vægt, at 2/3 af vogntogets samlede totalvægt  \r\n\r\n hviler på de afbremsede hjul. </P>  \r\n\r\n<P CLASS=STK> <I>Stk. 2. </I> Reglen i bekendtgørelsens § 25, stk. 3, finder  \r\n\r\n ikke anvendelse på påhængsvogne og registreringspligtige påhængsredskaber,  \r\n\r\n der tilhører civilforsvaret eller brandvæsenerne eller er udskrevet til og  \r\n\r\n anvendes af civilforsvaret. </P>  \r\n\r\n<P CLASS=STK> <I>Stk. 3. </I> Reglen i bekendtgørelsens § 25, stk. 4, finder  \r\n\r\n ikke anvendelse på sådanne civilforsvaret tilhørende påhængsvogne, som er  \r\n\r\n specielt indrettet til transport af rør, hvis tilladte totalvægt ikke  \r\n\r\n overstiger 4 800 kg, og som er beregnet til kørsel efter udskrevne køretøjer.  \r\n\r\n</P>  \r\n\r\n<P>IV. Lygteføring under kørsel med forsvarets eller civilforsvarets  \r\n\r\n køretøjer eller køretøjer, der er udskrevet til anvendelse af forsvaret eller  \r\n\r\n civilforsvaret. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Under kørsel i kolonne, hvorved forstås en række  \r\n\r\n af motorkøretøjer, der er under samme ledsagende kommando, kan køretøjerne,  \r\n\r\n bortset fra det forreste og bageste, føre forlygter med nedsat lysstyrke,  \r\n\r\n f.eks. positionslys. Køretøjer, der anvender sådan lygteføring, må ikke  \r\n\r\n fremføres med større hastighed en 30 km/t. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Ved kørsel under øvelser kan reglerne om  \r\n\r\n lygteføring m.v. fraviges således- </P>  \r\n\r\n<P>a. Forlygter kan afblændes, men skal dog have en lysåbning, der er mindst  \r\n\r\n 1 cm høj og 3,5 cm bred. </P>  \r\n\r\n<P>b. Motordrevne køretøjer, der normalt skal føre 2 forlygter, kan i stedet  \r\n\r\n føre en enkelt lygte, der er anbragt foran på køretøjets venstre side. En  \r\n\r\n sådan lygte og forlygten på en motorcykel kan indrettes således, at den alene  \r\n\r\n belyser vejbanen umiddelbart foran køretøjet. </P>  \r\n\r\n<P>c. Der kan føres baglygter, der ikke belyser nummerpladen, og som viser  \r\n\r\n svagt farvet lys. </P>  \r\n\r\n<P>d. Der kan føres stoplygter, der er delvis afblændede, eller som har  \r\n\r\n nedsat lysstyrke. </P>  \r\n\r\n<P CLASS=STK> <I>Stk. 2. </I> Køretøjer, der anvender lygteføring m.v. som  \r\n\r\n nævnt i stk. 1, må ikke fremføres med større hastighed end 30 km/t. </P>  \r\n\r\n<P CLASS=STK> <I>Stk. 3. </I> Reglerne finder anvendelse ved kørsel såvel i  \r\n\r\n kolonne som med enkelte køretøjer. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Kørsel under øvelse med lygteføring som nævnt i  \r\n\r\n § 10, stk. 1, må kun foregå ad mindre befærdede veje. Det påhviler  \r\n\r\n vedkommende øvelsesledelse at drage omsorg for, at andre vejfarende advares  \r\n\r\n på forsvarlig måde, f.eks. ved udstilling af poster eller udsendelse af  \r\n\r\n patruljer. Større samlede øvelser kan dog finde sted uden iagttagelse af  \r\n\r\n disse regler. </P>  \r\n\r\n<P CLASS=STK> <I>Stk. 2. </I> I god tid forinden øvelsen afholdes,  \r\n\r\n underrettes vedkommende politimester med oplysninger om, hvilke veje der vil  \r\n\r\n blive benyttet, eller ved større øvelser hvilket område øvelsen omfatter.  \r\n\r\n Politimesteren drager omsorg for, at andre vejfarende advares, f.eks. ved  \r\n\r\n bekendtgørelse i dagbladene om tid og sted for øvelsen, ved skiltning eller  \r\n\r\n på anden hensigtsmæssig måde. Sådanne foranstaltninger kan dog undlades,  \r\n\r\n såfremt de forholdsregler, der træffes af vedkommende øvelsesledelse, findes  \r\n\r\n tilstrækkelige. Der henvises i øvrigt til bekendtgørelse nr. 161 af 9. juni  \r\n\r\n 1958 om militære posters og patruljers regulering af færdselen. </P>  \r\n\r\n<P>V. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Nærværende bekendtgørelse træder i kraft  \r\n\r\n straks. Samtidig ophæves bekendtgørelse nr. 297 af 8. august 1952 om  \r\n\r\n lygteføring m.v. for de militære værns og civilforsvarskorpsets køretøjer.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 9. august 1960.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans Hækkerup. </P>  \r\n\r\n<P CLASS=MINISTER ALIGN=RIGHT>/Robert Dam. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "(* 1) Optaget i Juristforbundets færdselslovsamling."
    ],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/08/1960"
        },
        {
            "displayName": "Accession",
            "displayValue": "B19600030905"
        },
        {
            "displayName": "Entydig dokumentidentifikation",
            "displayValue": "CM008743"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "16/11/2006"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "309"
        },
        {
            "displayName": "År for udstedelse",
            "displayValue": "1960"
        },
        {
            "displayName": "Dato for underskrift",
            "displayValue": "09/08/1960"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Justitsmin. F.afd."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}