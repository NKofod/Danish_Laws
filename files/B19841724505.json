{
    "id": 50687,
    "title": "Bestemmelser om transport af andet farligt gods end eksplosive stoffer, krigsmateriel og krigsammunition ",
    "documentTypeId": "60",
    "isSagsforlobPeriodValid": false,
    "shortName": "BEK nr 17245 af 01/11/1984",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bestemmelser om transport af andet farligt gods  \r\n\r\n end eksplosive stoffer, krigsmateriel og krigsammunition </H1>  \r\n\r\n<P></P>  \r\n\r\n<P>I medfør af § 85, stk. 2, § 149, stk. 8, og § 149, stk. 13, i lov om  \r\n\r\n luftfart, jfr. lovbekendtgørelse nr. 381 af 10. juni 1969, som ændret ved lov  \r\n\r\n nr. 94 af 29. marts 1972 og senest ved lov nr. 261 af 8. juni 1983,  \r\n\r\n fastsætter luftfartsdirektoratet herved efter bemyndigelse fra ministeriet  \r\n\r\n for offentlige arbejder, jfr. bekendtgørelse nr. 98 af 17. marts 1977, § 4,  \r\n\r\n følgende: </P>  \r\n\r\n<P CLASS=PUNKT> <B>1.</B> Referencedokument </P>  \r\n\r\n<P>ICAO Technical Instructions for the Safe Transport of Dangerous Goods by  \r\n\r\n Air. Document 9284-AN/905 i seneste udgave, i denne BL betegnet som ICAO-TI.  \r\n\r\n Dokumentet fås i engelsk udgave ved henvendelse til luftfartsdirektoratet,  \r\n\r\n Kigkurren 6-8, 2300 København S. </P>  \r\n\r\n<P CLASS=PUNKT> <B>2.</B> Definitioner </P>  \r\n\r\n<P>Alvorlig kvæstelse (Serious Injury). En kvæstelse, som en person har  \r\n\r\n pådraget sig ved et havari (en ulykke), og </P>  \r\n\r\n<UL CLASS=PLAIN-LIST>  \r\n\r\n<LI>a) som nødvendiggør indlæggelse på hospital i mere end 2 døgn, hvis  \r\n\r\n indlæggelse sker senest 7 dage efter den dag, hvor personen blev kvæstet,  \r\n\r\n eller </LI>  \r\n\r\n<LI>b) hvorved der er sket knoglebrud (bortset fra ukomplicerede brud på  \r\n\r\n fingre, tæer eller næse), eller </LI>  \r\n\r\n<LI>c) hvorved der er fremkommet alvorlig blødning, nerve-, muskel- eller  \r\n\r\n seneskade, eller </LI>  \r\n\r\n<LI>d) hvorved der er sket kvæstelse af et indre organ, eller </LI>  \r\n\r\n<LI>e) hvorved der er sket 2. eller 3. gradsforbrændinger eller  \r\n\r\n forbrændinger, der dækker mere end 5% af kroppen, eller </LI>  \r\n\r\n<LI>f) hvorved der er sket bevislig udsættelse for smitsomme stoffer eller  \r\n\r\n skadelig stråling. </LI>  \r\n\r\n</UL>  \r\n\r\n<P>Besætningsmedlem (Crew Member). En med certifikat forsynet person, som for  \r\n\r\n et luftfartsforetagende gør tjeneste i et luftfartøj i flyvetiden. </P>  \r\n\r\n<P>Container (Unit Load Device). Enhver type fragtcontainer,  \r\n\r\n luftfartøjscontainer, luftfartøjspalet med net eller luftfartøjspalet med net  \r\n\r\n over en plastboble. En sampakning betragtes ikke som en container. </P>  \r\n\r\n<P>Eksplosivt gods (Explosive Article). Gods, der indeholder et eller flere  \r\n\r\n eksplosive stoffer. </P>  \r\n\r\n<P>Eksplosivt stof (Explosive Substance). Et fast eller flydende stof (eller  \r\n\r\n en blanding af stoffer), som i sig selv gennem en kemisk reaktion kan  \r\n\r\n producere gas ved en sådan temperatur og et sådant tryk og med en sådan  \r\n\r\n hastighed, at det kan forårsage skade på omgivelserne. Pyrotekniske stoffer  \r\n\r\n anses for at være eksplosive, selv om de ikke udvikler gas. Et stof, der i  \r\n\r\n sig selv ikke er eksplosivt, men som kan udvikle eksplosive gasser, eksplosiv  \r\n\r\n damp eller eksplosivt støv, anses ikke for at være eksplosivt. </P>  \r\n\r\n<P>Emballage (Packaging). Beholdere og andre dele eller materialer, der er  \r\n\r\n nødvendige, for at beholderen kan opfylde sin funktion som transportbeholder,  \r\n\r\n og som er nødvendige for at sikre opfyldelsen af de i denne BL fastsatte krav  \r\n\r\n til indpakning. </P>  \r\n\r\n<P>Farligt gods (Dangerous Goods). Varer eller stoffer, der kan medføre  \r\n\r\n betydelig risiko for helbred, sikkerhed eller ejendom, hvis de transporteres  \r\n\r\n med luftfartøj. </P>  \r\n\r\n<P>Fartøjschef (Pilot-in-Command). Den pilot, der er ansvarlig for  \r\n\r\n luftfartøjets føring og sikkerhed inden for flyvetiden. </P>  \r\n\r\n<P>FN-nummer (UN Number). Et fircifret tal, tildelt af United Nations  \r\n\r\n Committee of Experts on the Transport of Dangerous Goods (FN komite af  \r\n\r\n eksperter i transport af farligt gods) med henblik på identifikation af et  \r\n\r\n stof eller en bestemt gruppe af stoffer. </P>  \r\n\r\n<P>Fragtcontainer (Freight Container). Se container. </P>  \r\n\r\n<P>Fragtluftfartøj (Cargo Aircraft). Ethvert luftfartøj, bortset fra et  \r\n\r\n passagerluftfartøj, som anvendes til transport af gods eller fragt. </P>  \r\n\r\n<P>Havari med farligt gods (Dangerous Goods Accident). En hændelse forårsaget  \r\n\r\n af farligt gods, som transporteres med luftfartøj, når hændelsen sker under  \r\n\r\n transporten, og den resulterer i dødsfald, alvorlig kvæstelse af person eller  \r\n\r\n større skade på ejendom. </P>  \r\n\r\n<P>Hændelse med farligt gods (Dangerous Goods Incident). En hændelse  \r\n\r\n forårsaget af farligt gods, som transporteres med luftfartøj, bortset fra  \r\n\r\n havari med farligt gods, når hændelsen sker under eller i forbindelse med  \r\n\r\n transporten, men ikke nødvendigvis om bord på luftfartøjet, og hændelsen  \r\n\r\n resulterer i kvæstelse af person, skade på ejendom, brand, brækage, spild,  \r\n\r\n udsivning af væske eller stråling eller andet bevis på, at emballagen er  \r\n\r\n blevet beskadiget. En hændelse under eller i forbindelse med transport af  \r\n\r\n farligt gods, som bringer luftfartøjet eller de ombordværende i alvorlig  \r\n\r\n fare, anses også for en hændelse med farligt gods. </P>  \r\n\r\n<P>Indpakning (Packing). Den metode og proces, ved hvilken varer eller  \r\n\r\n stoffer indpakkes og/eller forpakkes eller sikres på anden måde. </P>  \r\n\r\n<P>Kolli (Package). Det færdige produkt af indpakningsprocessen, bestående af  \r\n\r\n emballage med indhold, således som dette foreligger klart til transport. </P>  \r\n\r\n<P>Korrekt teknisk beregnelse (Proper Shipping Name). Det navn, der skal  \r\n\r\n anvendes til at beskrive en bestemt vare eller et bestemt stof. </P>  \r\n\r\n<P>Ladning (Consignment). Et eller flere kolli indeholdende farligt gods, som  \r\n\r\n et luftfartsforetagende har påtaget sig at transportere fra en bestemt  \r\n\r\n afsender på et bestemt tidspunkt og på en bestemt adresse, som der er  \r\n\r\n kvitteret for som et parti, og som transporteres på et luftfragtbrev til en  \r\n\r\n bestemt modtager på en bestemt adresse. </P>  \r\n\r\n<P>Luftfartsforetagende (Operator). En person, et selskab eller andet  \r\n\r\n foretagende, der har til formål at beskæftige sig med luftfartsvirksomhed.  \r\n\r\n</P>  \r\n\r\n<P>Masseeksplosion (Mass Explosion). En eksplosion som indebærer, at hele  \r\n\r\n lasten af eksplosive varer eksploderer næsten øjeblikkeligt. </P>  \r\n\r\n<P>Nettoindhold (Net Quantity). Den mængde eller volumen af farligt gods, som  \r\n\r\n indgår i et kolli, eksklusive mængde eller volumen af emballeringsmateriale,  \r\n\r\n undtagen ved eksplosivt gods, hvor nettomængden udgøres af mængden af den  \r\n\r\n færdige vare eksklusive emballage. </P>  \r\n\r\n<P>Oprindelsesland (State of Origin). Det land, inden for hvis territorium en  \r\n\r\n fragt først blev lastet på et luftfartøj. </P>  \r\n\r\n<P>Passagerluftfartøj (Passenger Aircraft). Et luftfartøj, som transporterer  \r\n\r\n en eller flere personer, bortset fra besætningsmedlemmer, ansatte i  \r\n\r\n luftfartsforetagendet, der udfører arbejde for luftfartsforetagendet,  \r\n\r\n officielle repræsentanter for luftfartsdirektoratet eller personer, der  \r\n\r\n ledsager en ladning. </P>  \r\n\r\n<P>Pyroteknisk stof (Pyrotechnic Substance). En blanding eller kemisk  \r\n\r\n forbindelse, der har til formål at fremkalde en effekt gennem varme, lys,  \r\n\r\n lyd, gas eller røg eller en kombination af disse som et resultat af  \r\n\r\n ikke-detonerende, selvvedligeholdende, exothermiske (varmeafgivende) kemiske  \r\n\r\n reaktioner. </P>  \r\n\r\n<P>Sampakning (Overpack). En pakke indeholdende et eller flere kolli og  \r\n\r\n udgørende en enhed, som benyttes af samme afsender for at lette ekspedition  \r\n\r\n og opbevaring. </P>  \r\n\r\n<P>Selvantændelig væske (Pyrophoric Liquid). En væske, som antændes spontant,  \r\n\r\n hvis den udsættes for påvirkning af luft, hvis temperatur er 55 grader C  \r\n\r\n eller derunder. </P>  \r\n\r\n<P>Uforenelige godsarter (Incompatible Dangerous Goods). Farligt gods, som,  \r\n\r\n hvis det blandes, kan medføre risiko for farlig overophedning, udvikling af  \r\n\r\n luftarter eller ætsende stoffer. </P>  \r\n\r\n<P CLASS=PUNKT> <B>3.</B> Gyldighedsområde </P>  \r\n\r\n<P>3.1 Denne BL gælder for transport af farligt gods med luftfartøjer inden  \r\n\r\n for dansk område samt for transport af farligt gods med danske luftfartøjer  \r\n\r\n uden for dansk område. </P>  \r\n\r\n<P>3.1.1 Et luftfartøj betragtes som dansk, når det er dansk registreret  \r\n\r\n eller anvendes til erhvervsmæssig flyvning i henhold til en dansk  \r\n\r\n driftstilladelse. </P>  \r\n\r\n<P CLASS=PUNKT> <B>4.</B> Generelt </P>  \r\n\r\n<P>4.1 Denne BL gælder for alle varer og stoffer, der er klassificeret som  \r\n\r\n farligt gods, jfr. pkt. 6, bortset fra de i ministeriet for offentlige  \r\n\r\n arbejders bekendtgørelse, for tiden bekendtgørelse nr. 98 af 17. marts 1977,  \r\n\r\n omhandlede eksplosive stoffer, krigsmateriel, krigsammunition m.v. </P>  \r\n\r\n<P>4.2 Denne BL gælder ikke for varer og stoffer, der er klassificeret som  \r\n\r\n farligt gods, men som er nødvendige om bord på et luftfartøj for at opfylde  \r\n\r\n luftdygtighedskrav eller driftsbestemmelser. </P>  \r\n\r\n<P>4.2.1 Hvis varer eller stoffer, der er beregnet som erstatning for de i  \r\n\r\n pkt. 4.2 omtalte varer eller stoffer, medføres på et luftfartøj, skal sådanne  \r\n\r\n varer og stoffer transporteres i overensstemmelse med de i denne BL fastsatte  \r\n\r\n bestemmelser eller, hvis forholdet ikke er reguleret i BL'en, med ICAO-TI.  \r\n\r\n</P>  \r\n\r\n<P>4.3 Denne BL gælder ikke for varer og stoffer, der er beregnet til  \r\n\r\n passagerernes eller besætningens personlige brug i det omfang, der er fastsat  \r\n\r\n regler herom i ICAO-TI. </P>  \r\n\r\n<P CLASS=PUNKT> <B>5.</B> Tilladelse </P>  \r\n\r\n<P>5.1 Transport af farligt gods kræver en forud indhentet tilladelse fra  \r\n\r\n luftfartsdirektoratet. </P>  \r\n\r\n<P>5.2 Ansøgning skal være luftfartsdirektoratet i hænde senest 5 dage,  \r\n\r\n forinden flyvningen agtes udført, og skal være ledsaget af fyldestgørende  \r\n\r\n oplysninger om klassificering og emballering samt om den måde, hvorpå  \r\n\r\n transporten agtes gennemført, jfr. de i denne BL fastsatte bestemmelser. </P>  \r\n\r\n<P>5.3 Luftfartsforetagender, der har tilladelse til at udføre rute- og/eller  \r\n\r\n charterflyvning, kan i overensstemmelse med de i denne BL fastsatte  \r\n\r\n bestemmelser uden særlig tilladelse transportere farligt gods: </P>  \r\n\r\n<P CLASS=PUNKT> <B>6.</B> Klasseinddeling og klassificering </P>  \r\n\r\n<P>6.1 Klasseinddeling </P>  \r\n\r\n<P>Farligt gods skal klassificeres i en af følgende ni klasser og om muligt i  \r\n\r\n en underklasse herunder: </P>  \r\n\r\n<P>Klasse 1: Eksplosivt gods </P>  \r\n\r\n<P>Underklasse 1.1 - Varer og stoffer, der medfører risiko for  \r\n\r\n masseeksplosion. </P>  \r\n\r\n<P>Underklasse 1.2 - Varer og stoffer, der uden at medføre risiko for  \r\n\r\n masseeksplosion medfører udslyngningsrisiko. </P>  \r\n\r\n<P>Underklasse 1.3 - Varer og stoffer, der uden at medføre risiko for  \r\n\r\n masseeksplosion medfører risiko for brand samt desuden enten en vis  \r\n\r\n eksplosionsrisiko, en vis udslyngningsrisiko eller begge dele. </P>  \r\n\r\n<P>Underklasse 1.4 - Varer og stoffer, der ikke medfører nogen risiko af  \r\n\r\n betydning. </P>  \r\n\r\n<P>Underklasse 1.5 - Meget lidt følsomme stoffer, som kan medføre risiko for  \r\n\r\n masseeksplosion. </P>  \r\n\r\n<P>Klasse 2: Luftarter </P>  \r\n\r\n<P>Luftarter, der er komprimerede, fortættede, opløste under tryk eller  \r\n\r\n stærkt afkølede. </P>  \r\n\r\n<P>Klasse 3: Antændelige, flydende stoffer </P>  \r\n\r\n<P>Klasse 4: Antændelige, faste stoffer </P>  \r\n\r\n<P>Stoffer, der er let selvantændelige, eller som ved kontakt med vand  \r\n\r\n udvikler brandfarlige luftarter. </P>  \r\n\r\n<P>Underklasse 4.1 - Brandfarlige, faste stoffer. </P>  \r\n\r\n<P>Underklasse 4.2 - Selvantændelige stoffer. </P>  \r\n\r\n<P>Underklasse 4.3 - Stoffer, som i kontakt med vand udvikler antændelige  \r\n\r\n luftarter. </P>  \r\n\r\n<P>Klasse 5: Oxiderende stoffer </P>  \r\n\r\n<P>Underklasse 5.1 - Oxiderende stoffer, bortset fra organiske peroxider.  \r\n\r\n</P>  \r\n\r\n<P>Underklasse 5.2 - Organiske peroxider. </P>  \r\n\r\n<P>Klasse 6: Giftige stoffer og smittefarlige stoffer </P>  \r\n\r\n<P>Underklasse 6.1 - Giftige stoffer. </P>  \r\n\r\n<P>Underklasse 6.2 - Smittefarlige stoffer. </P>  \r\n\r\n<P>Klasse 7: Radioaktive stoffer </P>  \r\n\r\n<P>Klasse 8: Ætsende stoffer </P>  \r\n\r\n<P>Klasse 9: Diverse farligt gods </P>  \r\n\r\n<P>6.2 Klassificering </P>  \r\n\r\n<P>6.2.1 En vare eller et stof skal klassificeres i overensstemmelse med de i  \r\n\r\n ICAO-TI fastsatte bestemmelser. </P>  \r\n\r\n<P>6.2.2 Varer og stoffer, som ikke særskilt er navngivne på listen over  \r\n\r\n farligt gods i ICAO-TI, og som kan klassificeres i mere end en klasse, skal  \r\n\r\n klassificeres ud fra den risiko, der bedømmes som værende den største under  \r\n\r\n transporten. Øvrige risici skal specificeres som anført i ICAO-TI. </P>  \r\n\r\n<P CLASS=PUNKT> <B>7.</B> Forbudte farlige varer og stoffer </P>  \r\n\r\n<P>7.1 Følgende varer og stoffer må ikke transporteres med luftfartøj: </P>  \r\n\r\n<UL CLASS=PLAIN-LIST>  \r\n\r\n<LI>a) Alle varer eller stoffer, der udtrykkeligt er nævnt ved navn i ICAO-TI  \r\n\r\n som varer eller stoffer, der under ingen omstændigheder må transporteres med  \r\n\r\n luftfartøj. </LI>  \r\n\r\n<LI>b) Eksplosivt gods eller eksplosive stoffer, som antændes eller  \r\n\r\n nedbrydes, når de udsættes for en temperatur på 75 grader C i 48 timer. </LI>  \r\n\r\n<LI>c) Eksplosivt gods eller eksplosive stoffer, som indeholder både klorater  \r\n\r\n og ammoniumsalte. </LI>  \r\n\r\n<LI>d) Eksplosivt gods eller eksplosive stoffer, som indeholder blandinger af  \r\n\r\n klorater og fosfor. </LI>  \r\n\r\n<LI>e) Fast eksplosivt gods eller eksplosive stoffer, som er klassificerede  \r\n\r\n som særligt følsomme over for mekaniske stød. </LI>  \r\n\r\n<LI>f) Eksplosive væsker og stoffer, der er klassificerede som moderat  \r\n\r\n følsomme over for mekaniske stød. </LI>  \r\n\r\n<LI>g) Ethvert stof, der, som det fremkommer til transport, har tilbøjelighed  \r\n\r\n til at forårsage overophedning eller til at udvikle gas under de forhold, som  \r\n\r\n normalt råder under lufttransport. </LI>  \r\n\r\n<LI>h) Radioaktive væsker, som er pyrofore. </LI>  \r\n\r\n<LI>i) Organiske peroxider, som ved forsøg har vist sig at have eksplosive  \r\n\r\n egenskaber, og som er pakket således, at klassificeringsbestemmelserne kræver  \r\n\r\n anvendelse af et advarselsskilt for eksplosive varer ud over de almindelige  \r\n\r\n advarselsskilte. </LI>  \r\n\r\n<LI>j) Varer og stoffer, der er opført på listen over farligt gods i ICAO-TI  \r\n\r\n som forbudte, medmindre det også er anført, at de må transporteres i  \r\n\r\n overensstemmelse med godkendelse fra oprindelseslandet. </LI>  \r\n\r\n<LI>k) Radioaktive stoffer, som samtidig er eksplosive. </LI>  \r\n\r\n<LI>l) Levende dyr med infektioner. </LI>  \r\n\r\n</UL>  \r\n\r\n<P CLASS=PUNKT> <B>8.</B> Emballering </P>  \r\n\r\n<P>8.1 Generelt </P>  \r\n\r\n<P>8.1.1 De i dette pkt. angivne krav gælder for alle varer og stoffer,  \r\n\r\n bortset fra dem, der er omfattet af pkt. 6.1, klasse 7. For disse gælder de  \r\n\r\n herfor i ICAO-TI fastsatte krav. </P>  \r\n\r\n<P>8.1.2 Ud over de i dette pkt. angivne krav gælder de i ICAO-TI almindeligt  \r\n\r\n fastsatte bestemmelser for emballering, hvorefter farlige varer og stoffer  \r\n\r\n inddeles i 3 pakkegrupper, nemlig pakkegruppe I, <B>meget farligt</B> ,  \r\n\r\n pakkegruppe II, <B>farligt</B> , og pakkegruppe III, <B>mindre farligt</B> .  \r\n\r\n</P>  \r\n\r\n<P>8.1.3 Farligt gods skal pakkes i beholdere af god kvalitet, som skal være  \r\n\r\n konstrueret og lukket således, at lækage ikke kan opstå under normale  \r\n\r\n lufttransportforhold ved forandringer i temperatur, fugtighed eller tryk  \r\n\r\n eller ved vibration. Propper og andre lignende lukkeanordninger af  \r\n\r\n friktionstypen skal sikres ved hjælp af specielle sikkerhedsanordninger. </P>  \r\n\r\n<P>8.2 Emballage </P>  \r\n\r\n<P>8.2.1 Emballage skal være afprøvet i overensstemmelse med de i ICAO-TI  \r\n\r\n herfor fastsatte krav. </P>  \r\n\r\n<P>8.2.2 Beholdere i direkte kontakt med farligt gods skal kunne modstå  \r\n\r\n enhver kemisk eller anden påvirkning fra det pågældende gods. Det materiale,  \r\n\r\n som beholderne er fremstillet af, må ikke indeholde stoffer, som sammen med  \r\n\r\n indholdet kan forårsage farlige reaktioner, danne risikofyldte produkter  \r\n\r\n eller væsentligt svække beholderne. Der må ikke anvendes materialer (f.eks.  \r\n\r\n plastic), som kan blive bløde, skøre eller gennemtrængelige på grund af de  \r\n\r\n temperaturer, som materialerne kan blive udsat for under transporten, på  \r\n\r\n grund af kemiske reaktioner i indholdet eller på grund af anvendelse af  \r\n\r\n kølemiddel. </P>  \r\n\r\n<P>8.2.3 Beholdere må ikke genbruges, medmindre de først er blevet  \r\n\r\n kontrolleret og fundet fri for tæring eller anden skade. Hvis en beholder  \r\n\r\n anvendes igen, skal der træffes alle nødvendige foranstaltninger for at  \r\n\r\n forhindre forurening af det nye indhold. </P>  \r\n\r\n<P>8.2.4 Hvis ikke-rengjorte, tomme beholdere på grund af det tidligere  \r\n\r\n indhold kan udgøre en risiko, skal de lukkes tæt til og behandles under  \r\n\r\n hensyntagen til den fare, de udgør. </P>  \r\n\r\n<P>8.2.5 Farligt gods må ikke pakkes i samme yderemballage som andet farligt  \r\n\r\n gods eller andet gods, hvis dette kan forårsage en farlig reaktion. </P>  \r\n\r\n<P>8.2.6 Den primære emballage (som kan omfatte kombinerede emballager), og  \r\n\r\n hvis hovedformål er at kunne indeholde væske, skal kunne modstå de tryk, som  \r\n\r\n er angivet i ICAO-TI, uden at lækage opstår. </P>  \r\n\r\n<P>8.2.7 Indvendig emballage skal være indpakket, sikret eller polstret  \r\n\r\n således, at skader eller lækage forhindres og således, at deres bevægelser i  \r\n\r\n den yderste emballage ved lufttransport under normale forhold forhindres.  \r\n\r\n Støddæmpende eller absorberende materiale må ikke kunne forårsage en farlig  \r\n\r\n reaktion med indholdet i beholderne. </P>  \r\n\r\n<P>8.3 Kolliets størrelse </P>  \r\n\r\n<P>Medmindre andet er foreskrevet i ICAO-TI, skal et kolli være af en sådan  \r\n\r\n størrelse, at der er tilstrækkelig plads til at påsætte alle nødvendige  \r\n\r\n skilte og mærkater. </P>  \r\n\r\n<P CLASS=PUNKT> <B>9.</B> Skiltning og mærkning </P>  \r\n\r\n<P>9.1 Klassificeringsskilte </P>  \r\n\r\n<P>Hvert kolli indeholdende farligt gods skal forsynes med det/de korrekte  \r\n\r\n klassificeringsskilt(e), sådan som angivet i ICAO-TI. </P>  \r\n\r\n<P>9.2 Handlingskilte </P>  \r\n\r\n<P>Hvert kolli indeholdende farligt gods skal forsynes med det/de korrekte  \r\n\r\n handlingsskilt(e), sådan som angivet i ICAO-TI. </P>  \r\n\r\n<P>9.3 Specifikationsmærkning af emballage </P>  \r\n\r\n<P>Emballage, som er specialfremstillet i overensstemmelse med de i ICAO-TI  \r\n\r\n fastsatte krav, skal være mærket herom. Ingen emballage må forsynes med  \r\n\r\n mærkning om specifikationer, medmindre de opfylder de i ICAO-TI angivne krav.  \r\n\r\n</P>  \r\n\r\n<P>9.4 Mærkning af kolli med korrekt teknisk betegnelse </P>  \r\n\r\n<P>Medmindre andet er foreskrevet i ICAO-TI, skal hvert kolli indeholdende  \r\n\r\n farligt gods være forsynet med mærkater, der angiver indholdets korrekte  \r\n\r\n tekniske betegnelse, og i påkommende tilfælde FN-nummer samt sådanne andre  \r\n\r\n mærkater, som måtte være anført i ICAO-TI. </P>  \r\n\r\n<P>9.5 Skiltning, der er forbudt </P>  \r\n\r\n<P>Pile, der har et andet formål end at angive , hvad der er op og ned på et  \r\n\r\n kolli, må ikke anbringes på en emballage, der indeholder flydende farligt  \r\n\r\n gods. Fortrykt emballage med orienteringspile, som opfylder kravene i seneste  \r\n\r\n udgave af ISO 780-1968, må anvendes sammen med orienteringsmærkningen i  \r\n\r\n henhold til ICAO-TI under forudsætning af, at begge mærkninger angiver samme  \r\n\r\n orientering med hensyn til placeringen af den indvendige emballage. </P>  \r\n\r\n<P>9.6 Sprog </P>  \r\n\r\n<P>Mærkning af farligt gods skal være affattet på engelsk. </P>  \r\n\r\n<P CLASS=PUNKT> <B>10.</B> Afsenders pligter </P>  \r\n\r\n<P>10.1 Generelt </P>  \r\n\r\n<P>Forud for indlevering af et kolli eller en sampakning indeholdende farligt  \r\n\r\n gods til luftbefordring skal afsenderen sikre sig, at det ikke er forbudt at  \r\n\r\n transportere det farlige gods med luftfartøj, samt at godset er korrekt  \r\n\r\n klassificeret, pakket, forsynet med mærkater og skilte og ledsaget af de  \r\n\r\n fornødne, korrekt udfærdigede transportdokumenter for farligt gods, som  \r\n\r\n angivet i pkt. 10.2-10.4 og i ICAO-TI. </P>  \r\n\r\n<P>10.2 Transportdokumenter for farligt gods </P>  \r\n\r\n<P>10.2.1 Den, der indleverer farligt gods til lufttransport, skal udfylde og  \r\n\r\n underskrive et transportdokument i to eksemplarer, indeholdende de i ICAO-TI  \r\n\r\n krævede oplysninger. </P>  \r\n\r\n<P>10.2.2 Begge eksemplarer af transportdokumentet skal indeholde en  \r\n\r\n erklæring, underskrevet af den, der indleverer det farlige gods til  \r\n\r\n transport, om, at det farlige gods er fuldstændigt og præcist beskrevet med  \r\n\r\n angivelse af korrekt teknisk betegnelse, og om at det er klassificeret,  \r\n\r\n pakket, forsynet med mærkater og skilte og i korrekt tilstand til at blive  \r\n\r\n transporteret med luftfartøj i henhold til de gældende bestemmelser. </P>  \r\n\r\n<P>10.3 Luftfragtbrev </P>  \r\n\r\n<P>Et luftfragtbrev skal tydeligt tilkendegive, at forsendelsen indeholder  \r\n\r\n farligt gods som beskrevet i det ledsagende transportdokument for farligt  \r\n\r\n gods, og eventuelt at forsendelsen kun må sendes med fragtluftfartøj. </P>  \r\n\r\n<P>10.4 Sprog </P>  \r\n\r\n<P>Transportdokumenter for farligt gods skal være affattet på engelsk. </P>  \r\n\r\n<P CLASS=PUNKT> <B>11.</B> Luftfartsforetagendets pligter </P>  \r\n\r\n<P>11.1 Modtagelse af farligt gods til transport med luftfartøj </P>  \r\n\r\n<P>Et luftfartsforetagende må ikke modtage et kolli eller en sampakning  \r\n\r\n indeholdende farligt gods til transport med luftfartøj, medmindre </P>  \r\n\r\n<UL CLASS=PLAIN-LIST>  \r\n\r\n<LI>a) det farlige gods er korrekt beskrevet, og det er dokumenteret, at  \r\n\r\n kolliet(ene) opfylder de i ICAO-TI anførte krav, samt </LI>  \r\n\r\n<LI>b) luftfartsforetagendet har kontrolleret det farlige gods med hensyn til  \r\n\r\n korrekt mærkning og skiltning og har konstateret, at der ikke forekommer  \r\n\r\n lækage eller skader, som er af betydning. </LI>  \r\n\r\n</UL>  \r\n\r\n<P>11.2 Kontrolliste ved modtagelse af farligt gods </P>  \r\n\r\n<P>Luftfartsforetagendet skal udarbejde og anvende en kontrolliste ved  \r\n\r\n modtagelse af farligt gods i henhold til pkt. 11.1. </P>  \r\n\r\n<P>11.3 Lastning af farligt gods </P>  \r\n\r\n<P>11.3.1 Inspektion </P>  \r\n\r\n<P>11.3.1.1 Et kolli eller en sampakning indeholdende farligt gods må ikke  \r\n\r\n lastes på et luftfartøj eller i en container, førend det ved kontrol  \r\n\r\n umiddelbart før lastningen har vist sig, at lækage eller skader ikke  \r\n\r\n forekommer. </P>  \r\n\r\n<P>11.3.1.2 En container indeholdende farligt gods må ikke lastes på et  \r\n\r\n luftfartøj, førend det ved kontrol har vist sig, at lækage fra eller skade på  \r\n\r\n det farlige gods ikke forekommer. </P>  \r\n\r\n<P>11.3.1.3 Hvis et kolli indeholdende farligt gods, der er lastet på et  \r\n\r\n luftfartøj, synes beskadiget eller utæt, skal luftfartsforetagendet sørge  \r\n\r\n for, at det fjernes fra luftfartøjet. Foretagendet skal derefter forvisse sig  \r\n\r\n om, at resten af ladningen er i korrekt tilstand til at blive transporteret  \r\n\r\n med luftfartøj, og at ingen andre kolli er blevet forurenet. </P>  \r\n\r\n<P>11.3.2 Restriktioner for lastning i passagerkabine eller cockpit </P>  \r\n\r\n<P>Farligt gods må ikke transporteres i et luftfartøjs passagerkabine, hvori  \r\n\r\n der befinder sig passagerer, eller i cockpittet. Dette gælder dog ikke for  \r\n\r\n gods, der medføres i henhold til pkt. 4.2 og 4.3. </P>  \r\n\r\n<P>11.3.3 Uforenelige godsarter </P>  \r\n\r\n<P>Kolli indeholdende farligt gods, som kan forårsage en farlig reaktion med  \r\n\r\n hinanden, må i et luftfartøj ikke stuves ved siden af hinanden eller i øvrigt  \r\n\r\n på en sådan måde, at de i tilfælde af lækage kan reagere med hinanden. </P>  \r\n\r\n<P>11.4 Losning af farligt gods </P>  \r\n\r\n<P>11.4.1 Kolli eller sampakninger indeholdende farligt gods, som ikke  \r\n\r\n transporteres i container, skal inspiceres med henblik på skade eller lækage  \r\n\r\n ved losningen fra luftfartøjet. </P>  \r\n\r\n<P>11.4.2 Hvis der konstateres skade eller lækage på sådanne kolli eller  \r\n\r\n sampakninger samt i øvrigt, hvor det farlige gods blev transporteret i en  \r\n\r\n container, skal det sted i luftfartøjet, hvor det farlige gods eller  \r\n\r\n containeren har været placeret, inspiceres for skade eller forurening, og  \r\n\r\n enhver farlig forurening skal fjernes. </P>  \r\n\r\n<P>11.5 Giftige stoffer, smittefarlige stoffer og radioaktivt materiale </P>  \r\n\r\n<P>11.5.1 Luftfartsforetagendet skal opfylde de i ICAO-TI anførte specielle  \r\n\r\n krav til modtagelse og transport af smittefarlige stoffer og radioaktive  \r\n\r\n materialer. </P>  \r\n\r\n<P>11.5.2 Varer, der er mærket som, eller som vides at være giftige eller  \r\n\r\n smittefarlige stoffer (klasse 6), må ikke transporteres i et luftfartøj i  \r\n\r\n samme lastrum som dyr, varer, der er mærket som, eller som vides at være  \r\n\r\n fødevarer, foder eller andre spiselige stoffer, som skal fortæres af  \r\n\r\n mennesker eller dyr, medmindre giftstofferne eller de smittefarlige stoffer  \r\n\r\n og dyr eller fødevarerne er lastet i separate containere, der i luftfartøjet  \r\n\r\n ikke er stuvet ved siden af hinanden. </P>  \r\n\r\n<P>11.5.3 Et luftfartøj, i hvilket der er sket udslip af radioaktivt  \r\n\r\n materiale, eller som er blevet forurenet, skal straks tages ud af trafik, og  \r\n\r\n det må ikke indsættes i trafik igen, før strålingsniveau og forureningsgrad  \r\n\r\n ikke overstiger de i ICAO-TI angivne værdier. </P>  \r\n\r\n<P>11.5.4 Kolli indeholdende radioaktive materialer, der er lastet på et  \r\n\r\n luftfartøj, skal opbevares adskilt fra personer, levende dyr og ufremkaldte  \r\n\r\n film i overensstemmelse med, hvad der er anført i ICAO-TI. </P>  \r\n\r\n<P>11.6 Sikring af farligt gods om bord </P>  \r\n\r\n<P>11.6.1 Når farligt gods lastes på et luftfartøj, skal  \r\n\r\n luftfartsforetagendet sørge for, at det farlige gods ikke bliver beskadiget.  \r\n\r\n Luftfartsforetagendet skal stuve godset om bord på luftfartøjet således, at  \r\n\r\n kolliene ikke kan vælte. Kolli indeholdende radioaktive materialer skal  \r\n\r\n stuves i overensstemmelse med de under pkt. 11.5.4 anførte bestemmelser. </P>  \r\n\r\n<P>11.6.2 Kolli indeholdende farligt gods, der ifølge mærkning kun må  \r\n\r\n transporteres med fragtluftfartøj, skal lastes på en sådan måde, at et  \r\n\r\n besætningsmedlem eller en anden autoriseret person kan identificere og, hvis  \r\n\r\n størrelse og vægt tillader det, adskille sådanne kolli fra anden fragt under  \r\n\r\n flyvningen, medmindre andet er foreskrevet i ICAO-TI. </P>  \r\n\r\n<P CLASS=PUNKT> <B>12.</B> Informationspligt </P>  \r\n\r\n<P>12.1 Information til fartøjschefen </P>  \r\n\r\n<P>Luftfartsforetagendet skal, hvis et luftfartøj skal medføre farligt gods,  \r\n\r\n så tidligt som muligt før luftfartøjets start forsyne fartøjschefen med  \r\n\r\n skriftlige informationer som angivet i ICAO-TI. </P>  \r\n\r\n<P>12.2 Information og instruktioner til besætningen </P>  \r\n\r\n<P>Luftfartsforetagendet skal i driftshåndbogen opføre sådanne oplysninger,  \r\n\r\n at besætningsmedlemmerne er i stand til at udføre deres pligter i forbindelse  \r\n\r\n med transporten af farligt gods, og skal give instruktioner om de  \r\n\r\n forholdsregler, der skal træffes, hvis der opstår nødsituationer, der  \r\n\r\n omfatter det farlige gods. </P>  \r\n\r\n<P>12.3 Information til passagererne </P>  \r\n\r\n<P>Det påhviler luftfartsforetagendet at informere passagererne om de former  \r\n\r\n for gods, som det ikke er tilladt at medføre om bord på et luftfartøj, hvad  \r\n\r\n enten der er tale om håndbagage eller rejsegods. </P>  \r\n\r\n<P>12.4 Information til andre berørte personer </P>  \r\n\r\n<P>Luftfartsforetagender, afsendere eller andre, som har med transport af  \r\n\r\n farligt gods med luftfartøj at gøre, skal informere deres personale, således  \r\n\r\n at de kan udføre deres pligter i forbindelse med transporten af det farlige  \r\n\r\n gods. Endvidere skal der gives personalet instruktioner om de forholdsregler,  \r\n\r\n der skal træffes, hvis der opstår nødsituationer, der omfatter det farlige  \r\n\r\n gods. </P>  \r\n\r\n<P>12.5 Fartøjschefens information til flyvepladsmyndighederne </P>  \r\n\r\n<P>Hvis en nødsituation opstår under flyvningen, skal fartøjschefen informere  \r\n\r\n vedkommende lufttrafiktjenesteenhed om, at der er farligt gods om bord. Hvis  \r\n\r\n det er muligt, bør informationerne indeholde oplysning om korrekt teknisk  \r\n\r\n betegnelse, klassificering, sekundære risici, som har krævet mærkning,  \r\n\r\n forenelighedsgruppe i klasse 1, mængde og placering om bord på luftfartøjet.  \r\n\r\n</P>  \r\n\r\n<P>12.6 Information i tilfælde af havari eller hændelse </P>  \r\n\r\n<P>12.6.1 Hvis et luftfartøj, som medfører farligt gods, havarerer, skal  \r\n\r\n luftfartsforetagendet snarest muligt informere vedkommende stat om, at  \r\n\r\n luftfartøjet medførte farligt gods, samt oplyse den korrekte tekniske  \r\n\r\n betegnelse, klassificering, sekundære risici, som har krævet mærkning,  \r\n\r\n forenelighedsgruppe i klasse 1, mængde og placering om bord på luftfartøjet.  \r\n\r\n</P>  \r\n\r\n<P>12.6.2 Hvis et luftfartøj, som medfører farligt gods, bliver indblandet i  \r\n\r\n en hændelse, skal luftfartsforetagendet på forespørgsel fra myndighederne i  \r\n\r\n det land, i hvilket hændelsen skete, forsyne disse med de oplysninger, som  \r\n\r\n kræves for at begrænse de risici, en eventuel skade på det farlige gods om  \r\n\r\n bord på luftfartøjet kunne medføre. </P>  \r\n\r\n<P CLASS=PUNKT> <B>13.</B> Uddannelse </P>  \r\n\r\n<P>Uddannelsesprogrammer skal oprettes og ajourføres som angivet i ICAO-TI.  \r\n\r\n</P>  \r\n\r\n<P CLASS=PUNKT> <B>14.</B> Dispensation </P>  \r\n\r\n<P>14.1 Luftfartsdirektoratet kan i særlige tilfælde dispensere fra de i  \r\n\r\n denne BL fastsatte bestemmelser. </P>  \r\n\r\n<P>14.2 Luftfartsdirektoratet kan i hvert enkelt tilfælde meddele  \r\n\r\n dispensation til transport af de i pkt. 7.1 g), h) og i) nævnte stoffer. </P>  \r\n\r\n<P CLASS=PUNKT> <B>15.</B> Straf </P>  \r\n\r\n<P>15.1 Overtrædelse af de i denne BL fastsatte bestemmelser straffes i  \r\n\r\n medfør af luftfartslovens § 149, stk. 8, med bøde, hæfte eller fængsel i  \r\n\r\n indtil 2 år. </P>  \r\n\r\n<P>15.2 For overtrædelser, der begås af aktieselskaber, andelsselskaber eller  \r\n\r\n lignende, kan der pålægges selskabet som sådant bødeansvar. </P>  \r\n\r\n<P CLASS=PUNKT> <B>16.</B> Ikrafttræden </P>  \r\n\r\n<P>16.1 Denne BL træder i kraft den 1. november 1984. </P>  \r\n\r\n<P>16.2 Samtidig ophæves BL 5-21, 1. udgave, af 1. februar 1972. </P>  \r\n\r\n<P>V.K.H. Eggers </P>  \r\n\r\n<P>/ B. Helmø Larsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "B19841724505"
        },
        {
            "displayName": "Entydig dokumentidentifikation",
            "displayValue": "CM009510"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "21/01/2010"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "17245"
        },
        {
            "displayName": "År for udstedelse",
            "displayValue": "1984"
        },
        {
            "displayName": "Dato for underskrift",
            "displayValue": "01/11/1984"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Statens Luftfartsvæsen, jf BEK nr 98 af 17/03/1977"
        },
        {
            "displayName": "Ressortministeriets journalnummer",
            "displayValue": "14-4/5-21"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}