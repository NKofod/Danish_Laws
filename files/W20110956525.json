{
    "id": 138950,
    "title": "Afslag på dispensation til unges brug af en eldrevet palleløfter",
    "documentTypeId": "240",
    "isSagsforlobPeriodValid": true,
    "shortName": "KEN nr 9565 af 31/08/2011",
    "documentHtml": "<div class=\"bjelke\">Den fulde tekst</div><p class=\"Titel2\">Afslag på dispensation til unges brug af en eldrevet palleløfter</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">En virksomhed havde søgt Arbejdstilsynet om dispensation fra reglerne om, at unge ikke må arbejde med visse former for tekniske hjælpemidler.</p>\r\n   <p class=\"TekstGenerel\">Det drejede sig om en eldreven palleløfter, der udover en eldrevet løftefunktion også kører ved hjælp af en elmotor, hvilken funktion alene kan aktiveres, hvis føreren står inde på palleløfteren på den dertil indrettede plads.</p>\r\n   <p class=\"TekstGenerel\">Arbejdstilsynet afslog ansøgningen under henvisning til, at der ikke var tale om en uforudset situation, at der var tale om unge og mindre erfarne medarbejdere, samt at opgaven kunne udføres af andre på virksomheden.</p>\r\n   <p class=\"TekstGenerel\">Efter reglerne om unges arbejde må unge under 18 år ikke være beskæftiget med de tekniske hjælpemidler, som er angivet i reglerne eller tekniske hjælpemidler af tilsvarende farlighed.</p>\r\n   <p class=\"TekstGenerel\">Efter reglerne om unges arbejde kan der dispenseres fra forbuddet mod unges anvendelse af tekniske hjælpemidler og hjælpemidler af tilsvarende farlighed. Dispensation kan gives i enkelttilfælde, når forholdene gør det rimeligt og fuldt forsvarligt.</p>\r\n   <p class=\"TekstGenerel\">Et enigt Arbejdsmiljøklagenævn fastholdt Arbejdstilsynets afslag, selv om palleløfteren ikke er nævnt i reglerne om motorredskaber, som man sidder på, idet der er tale om et hjælpemiddel af tilsvarende farlighed.</p>\r\n   <p class=\"TekstGenerel\">Nævnet lagde herved vægt på, at en eldrevet palleløfter kan vælte og påkøre personer.</p>\r\n   <p class=\"TekstGenerel\">Et enigt Arbejdsmiljøklagenævn fandt ikke, at der var grundlag for at dispensere, idet virksomheden ikke har oplyst om forhold, som vil gøre en fravigelse af forbuddet fuldt forsvarligt.</p>\r\n</div>\r\n<p class=\"Tekst\">[Adressat udeladt]</p>\r\n<p class=\"Tekst\">Arbejdsmiljøklagenævnet har på møde den 30. august 2011 behandlet klagen fra [navn udeladt] over Arbejdstilsynets afgørelse af 10. maj 2010, hvorved virksomhedens afdeling i [navn udeladt] blev meddelt afslag på en ansøgning om dispensation til unge ikke undervisningspligtiges brug af et teknisk hjælpemiddel (en palleløfter).</p>\r\n<p class=\"Tekst\">Nævnet traf følgende</p>\r\n<p class=\"Tekst\" style=\"text-align: center;\">A F G Ø R E L S E</p>\r\n<p class=\"Tekst\">Arbejdsmiljøklagenævnet fastholder Arbejdstilsynets afgørelse med afslag på en ansøgning om dispensation til unge ikke undervisningspligtiges brug af et teknisk hjælpemiddel (en palleløfter).</p>\r\n<p class=\"Tekst\" style=\"text-align: center;\">B E G R U N D E L S E</p>\r\n<p class=\"Tekst\">Virksomheden har søgt om dispensation til, at unge ikke undervisningspligtige kan få lov til at betjene en palleløfter af mærket STILL, som er en eldrevet palleløfter, der udover eldrevet løftefunktion også kører ved hjælp af en elmotor, hvilken funktion alene kan aktiveres, hvis den pågældende ansatte står inde i palleløfteren på den dertil indrettede plads. Palleløfteren er indrettet efter gældende regler og har gennemgået alle eftersyn.</p>\r\n<p class=\"Tekst\">Efter reglerne om unges arbejde må unge under 18 år ikke være beskæftiget med tekniske hjælpemidler, som angivet i bilag 1 til bekendtgørelsen om unges arbejde, eller med tekniske hjælpemidler af tilsvarende farlighed.</p>\r\n<p class=\"Tekst\">Arbejdsmiljøklagenævnet finder, at selvom en palleløfter ikke er nævnt i bilag 1, som alene vedrører motorredskaber, som man sidder på, er der tale om et teknisk hjælpemiddel af tilsvarende farlighed.</p>\r\n<p class=\"Tekst\">Arbejdsmiljøklagenævnet har herved lagt vægt på, at en palleløfter kan vælte og påkøre personer.</p>\r\n<p class=\"Tekst\">Efter bekendtgørelsen kan der dispenseres fra forbuddet mod unges anvendelse af tekniske hjælpemidler omfattet af bilag 1 eller tekniske hjælpemidler af tilsvarende farlighed.</p>\r\n<p class=\"Tekst\">Denne dispensation kan gives i enkelttilfælde, når forholdene gør det rimeligt og fuldt forsvarligt.</p>\r\n<p class=\"Tekst\">Arbejdsmiljøklagenævnet finder ikke, at der er grundlag for at dispensere i den foreliggende sag, idet virksomheden ikke har oplyst om forhold, som vil gøre en fravigelse af forbuddet fuldt forsvarligt.</p>\r\n<p class=\"Tekst\">Arbejdsmiljøklagenævnets afgørelse er truffet af et enigt nævn.</p>\r\n<p class=\"Tekst\" style=\"text-align: center;\">R E G L E R</p>\r\n<p class=\"Tekst\">Arbejdsmiljøklagenævnet har ved afgørelsen anvendt følgende regler.</p>\r\n<p class=\"Tekst\">Om unges arbejde:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 60, stk. 1-3, i lov om arbejdsmiljø, jf. lovbekendtgørelse nr. 268 af 18. marts 2005</p>\r\n   <p class=\"Liste1\">\r\n      <span class=\"Liste1Nr\">–</span> § 11, stk. 1 og 2, i Arbejdstilsynets bekendtgørelse nr. 239 af 6. april 2005 om unges arbejde.</p>\r\n</p>\r\n<p class=\"Tekst\">Om dispensationsadgangen:</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> § 47, i Arbejdstilsynets bekendtgørelse nr. 239 af 6. april 2005 om unges arbejde.</p>\r\n</p>\r\n<p class=\"Tekst\" style=\"text-align: center;\">O P L Y S N I N G E R</p>\r\n<p class=\"Tekst\">Sagen er afgjort på grundlag af de dokumenter, som klagenævnet har modtaget fra Arbejdstilsynet.</p>\r\n<p class=\"Tekst\" style=\"text-align: center;\">På klagenævnets vegne</p>\r\n<p class=\"Tekst\" style=\"text-align: center;\">[navn udeladt]</p>\r\n<p class=\"Tekst\">\r\n   <span class=\"Bold\">Kopi til:</span>\r\n</p>\r\n<p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n   <p class=\"Liste1\">\r\n      <span class=\"Liste1Nr\">–</span> [navn udeladt]</p>\r\n</p>\r\n<p class=\"Tekst\">\r\n</p>\r\n<p class=\"TekstV\">\r\n   <span class=\"Bold\">Regler</span>\r\n</p>\r\n<p class=\"TekstV\">\r\n   <span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 10</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Unge under 18 år</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 60.</span> Ved beskæftigelse af unge under 18 år skal der ved arbejdets planlægning, tilrettelæggelse og udførelse tages hensyn til den unges alder, udvikling og helbredstilstand samt til indvirkningen på skolegang eller anden uddannelse.</p>\r\n<p class=\"Tekst\">\r\n   <span class=\"Italic\">Stk. 2.</span> Unge, som er under 15 år, eller som er omfattet af undervisningspligten, må ikke beskæftiges ved arbejde.</p>\r\n<p class=\"Tekst\">\r\n   <span class=\"Italic\">Stk. 3.</span> Beskæftigelsesministeren fastsætter nærmere regler om unges beskæftigelse, herunder højere aldersgrænser end 15 år for beskæftigelse ved visse former for arbejde, med henblik på at sikre, at arbejdet kan udføres sikkerheds- og sundhedsmæssigt fuldt forsvarligt. Der kan fastsættes særlige regler for unge under uddannelse.</p>\r\n<p class=\"Tekst\">\r\n   <span class=\"Italic\">Stk. 4</span>…</p>\r\n<p class=\"TekstV\">\r\n   <span class=\"Bold\">Arbejdstilsynets bekendtgørelse nr. 239 af 6. april 2005 om unges arbejde</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 3</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Visse former for arbejde, som unge under 18 år ikke må udføre</span>\r\n</p>\r\n<p class=\"Tekst\">…</p>\r\n<p class=\"Tekst\">\r\n   <span class=\"Bold\">§ 11.</span> Unge må ikke beskæftiges med de tekniske hjælpemidler, anlæg eller arbejdsprocesser, der er angivet i bilag 1, jf. dog stk. 3 og 4.</p>\r\n<p class=\"Tekst\">\r\n   <span class=\"Italic\">Stk. 2.</span> Unge må ikke beskæftiges med arbejde af tilsvarende farlighed, som nævnt i bilag 1.</p>\r\n<p class=\"Tekst\">\r\n   <span class=\"Italic\">Stk. 3</span>…</p>\r\n<p class=\"Tekst\" style=\"text-align: center;\">\r\n   <span class=\"Bold\">Kapitel 8</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Administrative bestemmelser</span>\r\n</p>\r\n<p class=\"Tekst\" style=\"text-align: center;\">\r\n   <span class=\"Bold\">Bemyndigelser og dispensationer m.v.</span>\r\n</p>\r\n<p class=\"Tekst\">\r\n   <span class=\"Bold\">§ 47.</span> Direktøren for Arbejdstilsynet kan tillade fravigelser fra kapitel 3 for bestemte fag og faglige områder, eller i enkelttilfælde, når forholdene gør det rimeligt og fuldt forsvarligt, og i det omfang, det er foreneligt med Rådets direktiv 94/33/EF af 22. juni 1994 om beskyttelse af unge på arbejdspladsen.</p>\r\n<p class=\"Tekst\">...</p>\r\n<p class=\"TekstV\">\r\n   <span class=\"Bold\">Bilag 1</span>\r\n</p>\r\n<p class=\"Tekst\">Ikke udtømmende liste over tekniske hjælpemidler, anlæg og arbejdsprocesser, som unge under 18 år ikke må arbejde med</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> Maskinelt drevne tekniske hjælpemidler</p>\r\n   <p class=\"Liste2\">\r\n      <span class=\"Liste2Nr\">a)</span> Maskiner med hurtigtgående skærende værktøj, som fx rundsave, klippe- og skæremaskiner, fræsere, afrettere, tykkelseshøvle, drejebænke til metal, træ og lignende, pålægsmaskiner og boremaskiner med borepatron til mere end 13 mm bor.</p>\r\n   <p class=\"Liste2\">\r\n      <span class=\"Liste2Nr\">b)</span> Maskiner med farlige stempellignende bevægelser, som fx mekaniske, hydrauliske og pneumatiske presser, stansemaskiner, betonvaremaskiner, plastsprøjtemaskiner, støbemaskiner, tøjpresser, halmpresser og affaldspresser herunder papballepresser.</p>\r\n   <p class=\"Liste2\">\r\n      <span class=\"Liste2Nr\">c)</span> Maskiner med åbne valser eller snegle som fx offset trykkemaskiner, strygeruller til tøj og snegletransportører.</p>\r\n   <p class=\"Liste2\">\r\n      <span class=\"Liste2Nr\">d)</span> Blande-, male-, knuse-, hakkemaskiner og lignende maskiner, som fx afsværingsmaskiner, rivemaskiner, centrifuger, røremaskiner, dejæltere og kødhakkemaskiner.</p>\r\n   <p class=\"Liste2\">\r\n      <span class=\"Liste2Nr\">e)</span> Motorkædesave, motorrydningssave, buskryddere og motorhækklippere.</p>\r\n   <p class=\"Liste2\">\r\n      <span class=\"Liste2Nr\">f)</span> Søm- og boltepistoler med undtagelse af sømpistoler til hæfteklammer med en masse på højst 0,3 g.</p>\r\n   <p class=\"Liste2\">\r\n      <span class=\"Liste2Nr\">g)</span> Apparater til rengøring, maling, rustbeskyttelsesbehandling eller lignende med et arbejdstryk på over 70 bar (7MPa).</p>\r\n   <p class=\"Liste1\">\r\n      <span class=\"Liste1Nr\">2)</span> Traktorer, motorredskaber m.v.</p>\r\n   <p class=\"Liste2\">\r\n      <span class=\"Liste2Nr\">a)</span> Traktorer, selvkørende mejetærskere og traktorer med jordfræsere, for så vidt angår arbejdet som fører eller operatør, herunder til- og frakobling af vogne, maskiner og redskaber med kraftoverføring.</p>\r\n   <p class=\"Liste2\">\r\n      <span class=\"Liste2Nr\">b)</span> Traktorer, som er forsynet med spil, læsse- eller graveaggregater eller med speciel løfteanordning, for så vidt angår arbejdet som fører eller operatør.</p>\r\n   <p class=\"Liste2\">\r\n      <span class=\"Liste2Nr\">c)</span> Grave- og læssemaskiner, for så vidt angår arbejdet som fører eller operatør.</p>\r\n   <p class=\"Liste2\">\r\n      <span class=\"Liste2Nr\">d)</span> Motorredskaber, som man sidder på, fx industritruck, palleløftere, gaffelstablere, gaffeltruck, fejemaskiner, rengøringsmaskiner, jordfræsere, plæneklippere og sneslynger, for så vidt angår arbejdet som fører eller operatør.</p>\r\n   <p class=\"Liste2\">\r\n      <span class=\"Liste2Nr\">e)</span> Skovningsmaskiner, herunder kompostkværne og flishuggere samt høstmaskiner, som fx bugserende mejetærskere, finsnittere, grønthøstere og slåmaskiner.</p>\r\n   <p class=\"Liste2\">\r\n      <span class=\"Liste2Nr\">f)</span> Motorredskaber med bearbejdende dele, som føres af gående, som fx feje- og rengøringsmaskiner, jordfræsere, motorplæneklippere og sneslynger.</p>\r\n</p>\r\n<p class=\"Tekst\">…</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/11/2011"
        },
        {
            "displayName": "Accession",
            "displayValue": "W20110956525"
        },
        {
            "displayName": "Entydig dokumentidentifikation",
            "displayValue": "BE004777"
        },
        {
            "displayName": "Dato for indlæggelse",
            "displayValue": "15/11/2011"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9565"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "31/08/2011"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "Arbejdsmiljøklagenævnet, j.nr. 5900122-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}