{
    "id": 170194,
    "title": "Ligestillingsnævnets afgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9568 af 30/04/2003",
    "documentHtml": "<div class=\"bjelke\">Den fulde tekst</div><p class=\"Titel2\">Ligestillingsnævnets afgørelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Italic\">J.nr. E.</span> <span class=\"Italic\">2.2.0041</span></p>\r\n   <p class=\"TekstGenerel\">\r\n      <span class=\"Italic\">Det var i strid med ligestillingsloven og ligebehandlingsloven, at et amt ikke tilbød edb-undervisning for mænd på samme vilkår, som man tilbød for kvinder.</span> ¬¬Klager klagede over Fyns Amts tilbud om en åben datastue for kvinder, da der ikke blev stillet lignende tilbud om edb-undervisning til mænd til rådighed i amtet. Indklagede har erkendt, at det var korrekt, at der i amtet ikke fandtes tilbud til mænd på samme vilkår, som der fandtes i den åbne datastue for kvinder. Da indklagede ikke har søgt dispensation hos vedkommende ressortminister, jf. ligebehandlingslovens § 13, til at udbyde kurser, der udelukkende er forbeholdt kvinder, fandt nævnet, at indklagede havde overtrådt ligestillingslovens § 2 og ligebehandlingslovens § 3, stk. 2.</p>\r\n</div>\r\n<p>\r\n   <span class=\"Bold\">J.nr. E.</span> <span class=\"Bold\">2.2.0041</span></p>\r\n<p>\r\n</p>\r\n<p>\r\n   <span class=\"Bold\">Medlemmer:</span> ¬Niels Waage (formand) ¬Ruth Nielsen ¬Pia Deleuran ¬¬<span class=\"Bold\">Sagsfremstilling</span> ¬Klageren har ved henvendelsen til Ligestillingsnævnet vedlagt en folder, hvoraf det fremgår, at \"Åben datastue er et undervisnings- og kursussted for ledige kvinder. . . Her kan du lære om edb uanset hvor meget eller lidt du ved i forvejen. Måske vil du lære det helt fra grunden? . . . . . Det du finder på Åben Datastue, er en håndfuld dygtige vejledere og undervisere, og et stort antal tidssvarende computere og edb programmer\". ¬¬Det fremgår af folderen, at tilbuddet i Åben Datastue retter sig til alle ledige kvinder i Fyns Amt. Der kræves ikke tidsbestilling for at deltage i tilbuddene, det er gratis, og konceptet er, at man møder op og enten får individuel rådgivning og undervisning eller melder sig på korte kurser alt afhængigt af den enkeltes ønske og behov. ¬¬Ud over tilbuddet om Åben Datastue findes der også tilbud om, at benytte en \"databus\", der er en rullende filial af Åben Datastue, som kommer rundt i hele amtet. Endelig gives tilbud om at benytte en grafisk datastue i samme bygning som Åben Datastue. ¬¬Det er oplyst, at det daværende Ligestillingsråds sekretariat tidligere har behandlet spørgsmålet om, hvorvidt indklagedes datastue forbeholdt kvinder er foreneligt med reglerne i ligebehandlingsloven. Sekretariatet udtalte ved skrivelse af 31. december 1995, at rådet efter en undersøgelse af sagen havde skønnet, at der i amtet var lignende tilbud til mænd, at der var tilbud om blandede hold, og at der således ikke var tale om at der kunne ske en opkvalificering af kvinder og ikke af mænd. Mænd var ikke hindret i at få en erhvervsuddannelse. På baggrund af dette fandt rådets sekretariat ikke, at der var tale om forskelsbehandling. Rådet fandt herefter, at der ikke krævedes dispensation efter ligebehandlingsloven til afholdelse af de pågældende kurser kun for kvinder. ¬¬<span class=\"Bold\">Klagerens påstand</span> ¬Klageren ønsker, at Fyns Amt tilbyder kurser på lige vilkår til både mænd og kvinder, således at mænd også får mulighed for at deltage i kurserne gratis og uden forudgående tilmelding mv.. ¬¬<span class=\"Bold\">Parternes argumenter:</span> ¬<span class=\"Bold\">Klageren</span> har anført, at alle kurser og andre arrangementer bør være tilgængelige både for mænd og kvinder uden nogen form for diskrimination. Klageren ønsker, at der åbnes mulighed for at mænd også kan benytte faciliteterne og undervisningstilbuddene i Åben Datastue uden tilmelding og betaling. Klageren mener ikke, at der ydes de samme tilbud til mænd i VUC regi, idet det er oplyst, at man der skal betale et gebyr og binde sig for et bestemt kursus over tid. ¬¬<span class=\"Bold\">Indklagede</span> har anført, at Åben Datastue blev oprettet i 1986 i Fyns Amt som et beskæftigelsesprojekt. Datastuen blev i sin tid oprettet for at støtte kvinder i at søge job og uddannelse indenfor de såkaldte mandefag, herunder også områder inden for edb, hvor kvinder ikke søger ind uden et skub. Selvom indklagede i dag er gået væk fra denne strategi, opretholdes konceptet med særlige tilbud til kvinder stadig på grund af uligheder i på edb området. ¬¬Indklagede har endvidere anført, at mænd har samme muligheder for at få tilbud om undervisning i VUC regi som i Åben Datastue i det såkaldte \"fleksible tilbud\", hvor der findes et studieværksted (der dog kræver tilmelding), hvor der er fleksibel undervisning, individuelt eller på hold, fjerundervisning og løbende optagelse til kurserne. ¬¬Indklagede har endvidere anført følgende: \"VUC tilbyder edb på basis-niveau i alt 30 timer og edb på trin 1-niveau på i alt 60 timer. På Åbent VUC kan der aftales et individuelt tilrettelagt edb-forløb, hvor brugeren kan konsultere de lærere, der til enhver tid er til stede. Deltagerbetalingen er p.t. 300 kr. pr. fag. Det er korrekt, at der kræves tilmelding. ¬¬Derudover findes der på VUC korte introducerende kurser, som er gratis og hvor der kan indgå et betydeligt element af edb-undervisning.\" ¬¬Indklagede har endelig anført, at det er korrekt, at der ikke findes tilbud til mænd på samme vilkår, som findes i Åben Datastue for kvinder. ¬¬Indklagede har oplyst, at der ikke er søgt dispensation efter ligestillingslovens § 3, stk. 1 til at udbyde kurser til det ene køn og har henvist til Ligestillingrådets sekretariats skrivelse af 31. december 1995, der er nævnt ovenfor. ¬¬<span class=\"Bold\">Nævnets bemærkninger og konklusion</span>¬I følge ligestillingslovens § 19 kan Ligestillingsnævnet behandle sager om forskelsbehandling på grund af køn efter ligestillingslovens § 2 samt efter bl.a. lov om ligebehandling af mænd og kvinder. ¬¬Efter ligestillingslovens § 2, er det ikke tilladt at forskelsbehandle kvinder og mænd inden for offentlig forvaltning og erhvervsmæssig og almen virksomhed. Tilsvarende er der efter ligebehandlingslovens § 3, stk. 2, pligt til ligebehandling for enhver, der driver vejlednings- og uddannelsesvirksomhed i form af erhvervsvejledning, erhvervsuddannelse, erhvervsmæssig videreuddannelse og omskoling. ¬¬Det fremgår af sagen, at indklagede udbyder kurser udelukkende forbeholdt kvinder, og indklagede har erkendt, at man ikke tilbyder mænd edb-undervisning på samme vilkår, som man tilbyder kvinder i Åben Datastue. Nævnet finder herefter, at indklagede har overtrådt ligestillingslovens § 2 og ligebehandlingslovens § 3, stk. 2. ¬¬Såfremt indklagede ønsker at udbyde kurser, der udelukkende er forbeholdt kvinder, skal indklagede indgive ansøgning herom til vedkommende ressortminister, der efter ligestillingslovens § 3, stk. 1 og ligebehandlingslovens § 13, har kompetence til at tillade foranstaltninger til fremme af ligestilling, der har til formål at forebygge eller opveje forskelsbehandling på grund af køn. ¬¬Herefter ¬¬<span class=\"Bold\">bestemmes:</span> ¬¬Det er i strid med ligestillingslovens § 2 og ligebehandlingslovens § 3, stk. 2, at Fyns Amt ikke tilbyder mænd edb-undervisning på samme vilkår, som man tilbyder kvinder. ¬</p>\r\n<p>\r\n   <span class=\"Italic\">&lt;J.</span> <span class=\"Italic\">nr. E2.</span> <span class=\"Italic\">2.0041&gt;</span></p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/06/2015"
        },
        {
            "displayName": "Accession",
            "displayValue": "W20150956825"
        },
        {
            "displayName": "Entydig dokumentidentifikation",
            "displayValue": "CF001493"
        },
        {
            "displayName": "Dato for indlæggelse",
            "displayValue": "26/06/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9568"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/04/2003"
        },
        {
            "displayName": "Administrerende myndighed",
            "displayValue": "Ligestillingsnævnet"
        },
        {
            "displayName": "Ressortministeriets journalnummer",
            "displayValue": "E.2.2.0041"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}