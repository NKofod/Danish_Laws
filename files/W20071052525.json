{
    "id": 116773,
    "title": "Manglende registrering i jobcentret i ledighedsperiode, a-kassens vejledning, realudligning, ret til VEU-godtgørelse såfremt opfyldelse af øvrige betingelser, fratrædelsesgodtgørelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10525 af 12/12/2007",
    "documentHtml": "<div class=\"bjelke\">Den fulde tekst</div><p class=\"Titel2\">Manglende registrering i jobcentret i ledighedsperiode, a-kassens vejledning, realudligning, ret til VEU-godtgørelse såfremt opfyldelse af øvrige betingelser, fratrædelsesgodtgørelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev opsagt fra sit arbejde den 29. november 2006 med 6 måneders opsigelsesvarsel. Hun modtog løn til og med 31. maj 2007 og modtog ved sin fratræden en fratrædelsesgodtgørelse svarende til 3 måneders løn.</div>\r\n        </p>\r\n        <p class=\"Tekst2\">\r\n          <div>Medlemmet tilmeldte sig den 16. januar 2007 AMU-kurset ”Blomsterbinder”.</div>\r\n        </p>\r\n        <p class=\"Tekst2\">\r\n          <div>Den 7. juni 2007 søgte hun om VEU-godtgørelse for 20 dage. Kursusperioden var på ansøgningen oplyst til at være 19. februar 2007 til 29. juni 2007. Medlemmet blev registreret i jobcentret den 2. juli 2007.</div>\r\n        </p>\r\n        <p class=\"Tekst2\">\r\n          <div>A-kassen traf afgørelse om, at medlemmet ikke var berettiget til VEU-godtgørelse. Medlemmet blev anset for beskæftiget i den del af kursusperioden, der lå inden for opsigelsesperioden – 19. februar 2007 til og med 31. maj 2007. Medlemmet havde modtaget løn i denne periode og havde derfor ikke haft tab af indtægt. For så vidt angik perioden 1. juni 2007 til 29. juni 2007 havde medlemmet ikke været registreret i jobcentret og opfyldte derfor ikke kravet om at være ledig og dagpengeberettiget.</div>\r\n        </p>\r\n        <p class=\"Tekst2\">\r\n          <div>A-kassen fandt ikke, at medlemmets anførsel om, at hun i slutningen af maj 2007 havde henvendt sig til a-kassen, hvor hun havde fået oplyst først at skulle ledigmelde sig efter kursets afslutning, kunne få indflydelse på afgørelsens resultat.</div>\r\n        </p>\r\n        <p class=\"Tekst2\">\r\n          <div>A-kassen havde bekræftet medlemmets henvendelse men havde hverken kunnet be- eller afkræfte hvorvidt registrering i jobcentret var blevet nævnt i den forbindelse.</div>\r\n        </p>\r\n        <p class=\"Tekst2\">\r\n          <div>Ankenævnet traf afgørelse om, at medlemmet vedrørende perioden 1. juni 2007 til 29. juni 2007 skulle stilles, som om hun var blevet korrekt vejledt af a-kassen og på baggrund heraf havde ladet sig registrere i jobcentret fra 1. ledighedsdag den 1. juni 2007. Det måtte anses for overvejende sandsynligt, at medlemmet havde ladet sig registrere i jobcentret pr. 1. juni 2007, såfremt hun havde modtaget korrekt vejledning.</div>\r\n        </p>\r\n        <p class=\"Tekst2\">\r\n          <div>Medlemmet var derfor berettiget til VEU-godtgørelse for denne periode, forudsat hun opfyldte de øvrige betingelser for VEU-godtgørelse. A-kassen blev i den forbindelse anmodet om at træffe afgørelse om, hvorvidt fratrædelsesgodtgørelsen havde betydning for medlemmets ret til VEU-godtgørelse i denne periode.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at det ikke kunne afvises, at medlemmet ved sin henvendelse til a-kassen i maj 2007 havde fået forståelsen af, at hun først skulle lade sig registrere i jobcentret efter kursets afslutning.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således delvist a-kassens afgørelse</div>\r\n        </p>\r\n      </div>\r\n      <p class=\"Tekst\">Arbejdsmarkedets Ankenævnhar behandlet Deres klage på møde den 11. december 2007.</p>\r\n      <p class=\"Tekst\">Ankenævnet traf denne</p>\r\n      <p class=\"Tekst\"><span class=\"Bold\">A F G Ø R E L S E</span></p>\r\n      <p class=\"Tekst\">Ankenævnet finder, at De vedrørende perioden 1. juni 2007 til 29. juni 2007 skal stilles, som om De var blevet korrekt vejledt af a-kassen og på baggrund heraf havde tilmeldt Dem staten i jobcentret fra den 1. ledighedsdag 1. juni 2007.</p>\r\n      <p class=\"Tekst\">De er derfor berettiget til VEU-godtgørelse for perioden 1. juni 2007 til 29. juni 2007 i forbindelse med Deres deltagelse i AMU-kurset ”Blomsterbinder”, forudsat De i øvrigt opfylder betingelserne herfor.</p>\r\n      <p class=\"Tekst\">A-kassen skal i den forbindelse træffe afgørelse om, hvilken betydning det har for Deres ret til VEU-godtgørelse, at De ved Deres fratræden modtog en fratrædelsesgodtgørelse.</p>\r\n      <p class=\"Tekst\">Ankenævnet ændrer således delvist Arbejdsløshedskassens afgørelse af 6. september 2007.</p>\r\n      <p class=\"Tekst\">B E G R U N D E L S E</p>\r\n      <p class=\"Tekst\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De den 29. november 2006 blev opsagt af Deres arbejdsgiver med 6 måneders opsigelse, således at Deres sidste ansættelsesdag var den 31. maj 2007,</p>\r\n        <p class=\"Liste1\"><span class=\"Liste1Nr\">–</span> Deres arbejdsiver har udbetalt Dem løn til og med 31. maj 2007,</p>\r\n        <p class=\"Liste1\"><span class=\"Liste1Nr\">–</span> De den 16. januar 2007 tilmeldte Dem AMU-kurset ”Blomsterbinder”,</p>\r\n        <p class=\"Liste1\"><span class=\"Liste1Nr\">–</span> De har deltaget i pågældende kursus i perioden 19. februar 2007 til 29. juni 2007,</p>\r\n        <p class=\"Liste1\"><span class=\"Liste1Nr\">–</span> Deres ansøgning om VEU-godtgørelse blev modtaget i a-kassen den 14. juni 2007,</p>\r\n        <p class=\"Liste1\"><span class=\"Liste1Nr\">–</span> De blev registreret som ledig i staten i jobcentret den 2. juli 2007,</p>\r\n        <p class=\"Liste1\"><span class=\"Liste1Nr\">–</span> a-kassen har givet Dem afslag på VEU-godtgørelse under henvisning til, at De ikke har haft tab af indtægt og ikke har været registreret som ledig under kursusdeltagelsen,</p>\r\n        <p class=\"Liste1\"><span class=\"Liste1Nr\">–</span> De har oplyst, at De i slutningen af maj 2007 af en navngiven medarbejder i a-kassen fik oplyst, at De først skulle melde Dem ledig, når kurset var slut, og</p>\r\n        <p class=\"Liste1\"><span class=\"Liste1Nr\">–</span> a-kassen har oplyst, at De henvendte Dem i maj 2007 for at høre, om sidste del af kurset kunne tages på dagpenge, og at De af a-kassen fik oplyst, at dette ikke var muligt grundet kursets ugentlige timeantal. A-kassen kan hverken be- eller afkræfte hvorvidt tilmelding til jobcentret blev nævnt i denne forbindelse.</p>\r\n      </p>\r\n      <p class=\"Tekst\">Den personkreds der efter reglerne kan opnå VEU-godtgørelse ved kursusgodtgørelse er beskæftigede lønmodtagere, selvstændige erhvervsdrivende og ledige med ret til dagpenge.</p>\r\n      <p class=\"Tekst\"><span class=\"Italic\">Perioden 19. februar 2007 til og med 31. maj 2007</span></p>\r\n      <p class=\"Tekst\">Såfremt et kursus påbegyndes i en opsigelsesperiode, anses ansøgeren for beskæftiget i perioden, hvor denne deltager i kurset inden for opsigelsesperioden.</p>\r\n      <p class=\"Tekst\">De skal i nævnte periode anses for beskæftiget og er derfor omfattet af den personkreds, som kan modtage VEU-godtgørelse.</p>\r\n      <p class=\"Tekst\">Det er dog en betingelse for at kunne få VEU-godtgørelse, at ansøgeren har haft et tab af indtægt eller arbejdsmulighed under deltagelsen.</p>\r\n      <p class=\"Tekst\">De har ikke haft tab af indtægt i nævnte periode, idet De i opsigelsesperioden fortsat var i et ansættelsesforhold og modtog løn i perioden.</p>\r\n      <p class=\"Tekst\">Eftersom De således ikke har haft tab af indtægt, vil De ikke kunne opnå VEU-godtgørelse for perioden.</p>\r\n      <p class=\"Tekst\"><span class=\"Italic\">Perioden 1. juni 2007 til 29. juni 2007</span></p>\r\n      <p class=\"Tekst\">Ledige dagpengeberettigede med ret til selvvalgt uddannelse skal være tilmeldt staten i jobcentret i kursusperioden og stå til rådighed for formidlet arbejde for at kunne modtage VEU-godtgørelse.</p>\r\n      <p class=\"Tekst\">De skal i perioden 1. juni 2007 til 29. juni 2007 anses for at være ledig, idet Deres opsigelsesperiode ophørte 31. maj 2007.</p>\r\n      <p class=\"Tekst\">Eftersom De først blev registreret som ledig i staten i jobcentret den 2. juli 2007, opfylder De ikke betingelsen om at have været tilmeldt staten i jobcentret under kursusdeltagelsen i nævnte periode, hvorfor De ikke efter reglerne er berettiget til VEU-godtgørelse.</p>\r\n      <p class=\"Tekst\">Ankenævnet finder dog, at det på baggrund af sagens oplysninger ikke med tilstrækkelig sikkerhed vil kunne afvises, at De ved Deres henvendelse til a-kassen i maj 2007 fik forståelsen af, at De ikke skulle melde Dem ledig i staten i jobcentret før kurset var slut.</p>\r\n      <p class=\"Tekst\">Ankenævnet finder herunder, at a-kassen ved Deres henvendelse burde have vejledt Dem om, at De skulle tilmelde Dem staten i jobcentret som arbejdssøgende for at have ret til VEU-godtgørelse.</p>\r\n      <p class=\"Tekst\">Nævnet finder derfor, at De skal stilles, som om De ved Deres henvendelse modtog fyldestgørende vejledning om Deres muligheder for at kunne få VEU-godtgørelse som ledig, herunder om tilmelding til staten i jobcentret som arbejdssøgende.</p>\r\n      <p class=\"Tekst\">Det er således nævnets vurdering, at det må anses for overvejende sandsynligt, at De ville have tilmeldt Dem staten i jobcentret fra den 1. juni 2007, hvis De var blevet korrekt vejledt af Deres a-kasse. De skal derfor stilles, som om De havde tilmeldt Dem staten i jobcentret den 1. juni 2007.</p>\r\n      <p class=\"Tekst\">De er derfor berettiget til VEU-godtgørelse for perioden 1. juni 2007 til 29. juni 2007, forudsat De i øvrigt opfylder betingelserne herfor.</p>\r\n      <p class=\"Tekst\">Det fremgår af sagen, at De i forbindelse med Deres fratræden modtog en fratrædelsesgodtgørelse.</p>\r\n      <p class=\"Tekst\">A-kassen skal i den forbindelse træffe afgørelse om, hvilken betydning det har for Deres ret til VEU-godtgørelse, at De ved Deres fratræden modtog en fratrædelsesgodtgørelse.</p>\r\n      <p class=\"Tekst\">De vil således høre nærmere fra a-kassen.</p>\r\n      <p class=\"Tekst\">R E G L E R</p>\r\n      <p class=\"Tekst\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 1, § 2, stk. 1, nr. 1 og nr. 3, litra a og stk. 2, § 3, stk. 1, nr. 1, § 4, stk. 1 og § 15, stk. 1, i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005, og</p>\r\n        <p class=\"Liste1\"><span class=\"Liste1Nr\">–</span> § 1, stk. 1 og 2, § 2, stk. 1, nr. 3, litra a, og stk. 4, nr. 2, § 4, § 7, stk. 1 og § 15, stk. 1, i bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse.</p>\r\n      </p>\r\n      <p class=\"Tekst\">På ankenævnets vegne</p>\r\n      <p class=\"Tekst\">De kan læse om afgørelsens retlige grundlag på de følgende sider.</p>\r\n      <p class=\"Tekst\">Kopi til:</p>\r\n      <p class=\"Tekst\">Arbejdsløshedskassen</p>\r\n      <p class=\"Tekst\"><span class=\"BoldUnderline\">Regler</span></p>\r\n      <p class=\"Tekst\"><span class=\"Bold\">Bekendtgørelse af lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 795 af 18. august 2005:</span></p>\r\n      <p class=\"Tekst\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"Tekst\"><span class=\"Bold\">§ 2.</span> Den personkreds, der kan opnå ydelser efter § 1, omfatter</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> er fyldt 25 år, og som inden for de første 12 måneders sammenlagt ledighed efter eget valg deltager i uddannelse, der er nævnt i § 3, nr. 1-8, dog højst i en periode på 6 uger, eller</p>\r\n            <p class=\"Liste2\"><span class=\"Liste2Nr\">b)</span> endnu ikke er fyldt 25 år, og som inden for de første 6 måneders sammenlagt ledighed efter eget valg deltager i uddannelse, der er nævnt i § 3, nr. 1-8, dog højst i en periode på 6 uger.</p>\r\n          </div>\r\n        </p>\r\n      </p>\r\n      <p class=\"Tekst\"><span class=\"Italic\">Stk. 2.</span> Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 9 nævnte forløb udløser tilskud efter lov om åben uddannelse (erhvervsrettet voksenuddannelse) m.v.:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 3.</span> Godtgørelsen udgør ved fuldtidsundervisning pr. undervisningsuge et beløb svarende til dagpengenes højeste beløb for en uge, jf. § 47 i lov om arbejdsløshedsforsikring m.v.</p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 6.</span> Undervisningsministeren kan fastsætte nærmere regler om godtgørelse.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 15.</span> Ledige med ret til selvvalgt uddannelse, jf. § 2, stk. 1, nr. 3, skal i perioder med godtgørelse for tab af arbejdsmulighed efter denne lov stå til rådighed for arbejde formidlet af staten i jobcenteret eller arbejdsløshedskassen.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">Bekendtgørelse nr. 494 af 14. juni 2005 om godtgørelse ved deltagelse i erhvervsrettet voksen- og efteruddannelse:</span></p>\r\n      <p class=\"Tekst\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.</p>\r\n      <p class=\"Tekst\"><span class=\"Italic\">Stk. 2.</span> Erhvervsrettet voksen- og efteruddannelse, jf. stk. 1, er:</p>\r\n      <p>\r\n        <p class=\"Liste1\"><span class=\"Liste1Nr\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n        <p class=\"Liste1\"><span class=\"Liste1Nr\">2)</span> selvstændige erhvervsdrivende, jf. dog § 3, og</p>\r\n        <p class=\"Liste1\"><span class=\"Liste1Nr\">3)</span> ledige, som er berettigede til dagpenge efter § 55 i lov om arbejdsløshedsforsikring m.v., og</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\">a)</span> er fyldt 25 år, og som befinder sig inden for de første 12 måneders sammenlagt ledighed efter eget valg deltager i uddannelse, der er nævnt i § 1, stk. 2, nr. 1-7, dog højst i en periode på 6 uger, eller</p>\r\n            <p class=\"Liste2\"><span class=\"Liste2Nr\">b)</span> endnu ikke er fyldt 25 år, og som befinder sig inden for de første 6 måneders sammenlagt ledighed efter eget valg deltager i uddannelse, der er nævnt i § 1, stk. 2, nr. 1-7, dog højst i en periode på 6 uger.</p>\r\n          </div>\r\n        </p>\r\n      </p>\r\n      <p class=\"Tekst\">…</p>\r\n      <p class=\"Tekst\"><span class=\"Italic\">Stk. 4.</span> Som beskæftiget efter stk. 1 anses også</p>\r\n      <p>\r\n        <p class=\"Liste1\"><span class=\"Liste1Nr\">1)</span> en person, der begynder på en uddannelse i umiddelbar forlængelse af et ansættelsesforholds ophør, hvis der mellem arbejdsgiver og arbejdstager er indgået en aftale om deltagelse i uddannelse, før personen blev afskediget, og</p>\r\n        <p class=\"Liste1\"><span class=\"Liste1Nr\">2)</span> en person, der er opsagt fra sin stilling eller selv har sagt op og deltager i uddannelse i opsigelsesperioden. Hvis uddannelsen strækker sig ud over opsigelsesperioden, anses personen for beskæftiget, hvis uddannelsesstedet har givet personen adgang til uddannelsen, før personen blev opsagt eller selv sagde op.</p>\r\n      </p>\r\n      <p class=\"Tekst\"><span class=\"Bold\">§ 4.</span> Det er en betingelse for at opnå godtgørelse efter denne bekendtgørelse, at deltageren</p>\r\n      <p>\r\n        <p class=\"Liste1\"><span class=\"Liste1Nr\">1)</span> alene har en uddannelse ud over en almen skoleuddannelse til og med gymnasialt niveau,</p>\r\n        <p class=\"Liste1\"><span class=\"Liste1Nr\">2)</span> har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser,</p>\r\n        <p class=\"Liste1\"><span class=\"Liste1Nr\">3)</span> har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller</p>\r\n        <p class=\"Liste1\"><span class=\"Liste1Nr\">4)</span> har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.</p>\r\n      </p>\r\n      <p class=\"Tekst\"><span class=\"Italic\">Stk. 2.</span> Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne. Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.</p>\r\n      <p class=\"Tekst\"><span class=\"Italic\">Stk. 3.</span> Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.</p>\r\n      <p class=\"Tekst\"><span class=\"Bold\">§ 7.</span> Beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, som deltager i uddannelse efter § 1, stk. 2, har ret til godtgørelse for tab af indtægt eller arbejdsmulighed som følge af deltagelsen, jf. dog § 3 og § 8.</p>\r\n      <p class=\"Tekst\">…</p>\r\n      <p class=\"Tekst\"><span class=\"Bold\">§ 15.</span> Ledige dagpengeberettigede med ret til selvvalgt uddannelse, jf. § 2, skal i perioder, hvori der udbetales godtgørelse for tab af indtægt eller arbejdsmulighed efter lov om godtgørelse ved deltagelse i erhvervsrettet voksen- og efteruddannelse, være tilmeldt staten i jobcenteret og stå til rådighed for arbejde formidlet af staten i jobcenteret eller arbejdsløshedskassen, medmindre staten i jobcenteret har fraveget kravet om rådighed, jf. stk. 2.</p>\r\n      <p class=\"Tekst\"><span class=\"Italic\">Stk. 2.</span> Staten i jobcenteret kan efter ansøgning fra den ledige træffe afgørelse om at undlade at formidle arbejde i uddannelsesperioden og/eller praktikperioden, hvis</p>\r\n      <p>\r\n        <p class=\"Liste1\"><span class=\"Liste1Nr\">1)</span> der ikke er eller kan forventes mangel på arbejdskraft inden for den lediges fagområde,</p>\r\n        <p class=\"Liste1\"><span class=\"Liste1Nr\">2)</span> staten i jobcenteret skønner, at uddannelsen opfylder arbejdsmarkedets behov, eller</p>\r\n        <p class=\"Liste1\"><span class=\"Liste1Nr\">3)</span> uddannelsen konkret medvirker til, at den ledige kan opnå fast beskæftigelse.</p>\r\n      </p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/04/2008"
        },
        {
            "displayName": "Accession",
            "displayValue": "W20071052525"
        },
        {
            "displayName": "Entydig dokumentidentifikation",
            "displayValue": "BE002894"
        },
        {
            "displayName": "Dato for indlæggelse",
            "displayValue": "25/04/2008"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10525"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "12/12/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j. nr. 5300061-07 + 5300066-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}