{
    "id": 96580,
    "title": "Forslag til folketingsbeslutning om en miljølov for børn (sikkerhed og sundhed for børn i daginstitutioner m.v.)",
    "documentTypeId": "480",
    "isSagsforlobPeriodValid": true,
    "shortName": "2003/1 BSF 16",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Fremsat den 22. oktober 2003 af Line&nbsp;Barfod&nbsp;(EL),  \r\n\r\n Keld&nbsp;Albrechtsen&nbsp;(EL), Pernille&nbsp;Rosenkrantz-Theil&nbsp;(EL) og  \r\n\r\n<BR>  \r\n\r\n Søren Søndergaard (EL)  \r\n\r\n</P>  \r\n\r\n<P class=\"PreTitel1\">  \r\n\r\n Forslag til folketingsbeslutning  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n om en miljølov for børn (sikkerhed og sundhed for børn i  \r\n\r\n<BR>  \r\n\r\n daginstitutioner m.v.)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"NormalInd\">  \r\n\r\n Folketinget pålægger regeringen senest ved udgangen af dette  \r\n\r\n folketingsår at tage de nødvendige initiativer til at sikre sikkerhed og  \r\n\r\n sundhed for børn i såvel offentlige som i private daginstitutioner,  \r\n\r\n skolefritidsordninger og udvidede skolefritidsordninger m.v, ved  \r\n\r\n</P>  \r\n\r\n<P class=\"Nummer\">  \r\n\r\n 1.  \r\n\r\n &#9;  \r\n\r\n    \r\n\r\n at samle  \r\n\r\n bestemmelserne om sikkerhed og sundhed for børn i ét regelsæt, en »miljølov  \r\n\r\n for  \r\n\r\n børn«, således at reglerne på området gøres mere overskuelige, og således at  \r\n\r\n forældre og ansatte m.fl. får reel mulighed for at kontrollere, om  \r\n\r\n lovgivningen  \r\n\r\n overholdes,  \r\n\r\n</P>  \r\n\r\n<P class=\"Nummer\">  \r\n\r\n 2.  \r\n\r\n &#9;  \r\n\r\n    \r\n\r\n at opstille og  \r\n\r\n lovfæste regler vedrørende sikkerhed og sundhed i alle typer institutioner,  \r\n\r\n f.eks. arealkrav, krav til udearealernes miljømæssige tilstand, krav til de  \r\n\r\n materialer, børnene beskæftiger sig med (f.eks. lim, maling og lign.) m.v.,  \r\n\r\n</P>  \r\n\r\n<P class=\"Nummer\">  \r\n\r\n 3.  \r\n\r\n &#9;  \r\n\r\n    \r\n\r\n at sikre et uvildigt  \r\n\r\n og effektivt tilsyn med sikkerhed og sundhed i daginstitutioner ved at udvide  \r\n\r\n embedslægernes opgaver i forbindelse hermed, således at embedslægerne får  \r\n\r\n hjemmel til at udstede påbud og forbud både over for kommunalt ejede,  \r\n\r\n selvejende og private institutioner,  \r\n\r\n</P>  \r\n\r\n<P class=\"Nummer\">  \r\n\r\n 4.  \r\n\r\n &#9;  \r\n\r\n    \r\n\r\n at afsætte 500 mio.  \r\n\r\n kr., så der kan ydes øjeblikkeligt statsligt tilskud til forbedringer af det  \r\n\r\n fysiske miljø i vuggestuer, børnehaver, fritidshjem, skolefritidsordninger  \r\n\r\n m.v., og  \r\n\r\n</P>  \r\n\r\n<P class=\"Nummer\">  \r\n\r\n 5.  \r\n\r\n &#9;  \r\n\r\n    \r\n\r\n at iværksætte  \r\n\r\n tiltag, der kan styrke forældrebestyrelsernes engagement i og indflydelse på  \r\n\r\n miljøforholdene i institutionerne samt sikre, at forældre til børn i udvidede  \r\n\r\n skolefritidsordninger (USFO) sikres indflydelse.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"BemTilLfs\">  \r\n\r\n Bemærkninger til forslaget  \r\n\r\n</P>  \r\n\r\n<P class=\"NormalInd9\">  \r\n\r\n Beslutningsforslaget er i hovedsagen en uændret genfremsættelse  \r\n\r\n af beslutningsforslag nr. B 54 fra folketingsåret 2001-2002, 2. samling, se  \r\n\r\n Folketingstidende 2001-02, 2. samling, forhandlingerne side 2046 og Till. A  \r\n\r\n side 1200 og 1202. Dette beslutningsforslag var en uændret genfremsættelse af  \r\n\r\n beslutningsforslag nr. B 168 fra folketingsåret 2000-2001, se  \r\n\r\n Folketingstidende  \r\n\r\n 2000-2001, forhandlingerne side 7937 og tillæg A side 6851 og 6853. Dette  \r\n\r\n forslag var igen en uændret genfremsættelse af beslutningsforslag nr. B 6,  \r\n\r\n folketingsåret 1999-2000, jf. Folketingstidende 1999-2000, forhandlingerne  \r\n\r\n side  \r\n\r\n 966 og tillæg A side 956 og 959, og beslutningsforslag nr. B 9,  \r\n\r\n folketingsåret  \r\n\r\n 1997-1998, 2. samling, jf. Folketingstidende 1997-1998, 2. samling,  \r\n\r\n forhandlingerne side 728 og tillæg A side 1178 og 1181. Beslutningsforslaget  \r\n\r\n blev første gang fremsat som beslutningsforslag nr. B 4, folketingsåret  \r\n\r\n 1997-1998, 1. samling, jf. Folketingstidende 1997-1998, 1. samling,  \r\n\r\n forhandlingerne side 625 og tillæg A side 638 og 641.  \r\n\r\n</P>  \r\n\r\n<P class=\"NormalInd9\">  \r\n\r\n Formålet med beslutningsforslaget er at sikre, at alle børn  \r\n\r\n i såvel offentlige som private vuggestuer, børnehaver, fritidshjem,  \r\n\r\n skolefritidsordninger m.v. sikres et sundt og sikkert fysisk miljø.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Ad 1) En samlet miljølov for børn  \r\n\r\n</P>  \r\n\r\n<P class=\"NormalInd9\">  \r\n\r\n Den tidligere regerings folkesundhedsprogram, »Regeringens  \r\n\r\n Folkesundhedsprogram 1999-2008, et handlingsorienteret program for sundere  \r\n\r\n rammer i hverdagen«, udgivet af Sundhedsministeriet 1999, havde netop som  \r\n\r\n hovedformål 8, at børns sundhed og trivsel skulle opprioriteres.  \r\n\r\n</P>  \r\n\r\n<P class=\"NormalInd9\">  \r\n\r\n Forslagsstillerne kan i »Sundhed hele livet, 2002-2010«,  \r\n\r\n sundhedsprogrammet fra den nuværende VK-regering læse, at børn er en af de  \r\n\r\n målgrupper, der skal prioriteres. Regeringen skriver under overskriften  \r\n\r\n »Fælles  \r\n\r\n udfordringer«, at den har til hensigt at lave sundhedsfremme i  \r\n\r\n daginstitutioner  \r\n\r\n og skoler samt at fremme børns trivsel. Regeringen nævner langt flere  \r\n\r\n punkter,  \r\n\r\n men det ville være godt, om der til en start blev indført en miljølov.  \r\n\r\n</P>  \r\n\r\n<P class=\"NormalInd9\">  \r\n\r\n Det er af flere grunde nødvendigt, at der snarest tages  \r\n\r\n initiativer på dette område, selv om der, siden beslutningsforslaget blev  \r\n\r\n fremsat første gang, er sket det positive, at Socialministeriet har lavet en  \r\n\r\n vejledning til kommunerne, som samler de regler og anbefalinger, der allerede  \r\n\r\n findes på området.  \r\n\r\n</P>  \r\n\r\n<P class=\"NormalInd9\">  \r\n\r\n Beslutningsforslaget skitserer, på hvilke områder der er  \r\n\r\n brug for regler og normer for det fysiske miljø i børneinstitutionerne. Men  \r\n\r\n det  \r\n\r\n er ikke nok, at reglerne eksisterer. Det er vigtigt, at reglerne vedrørende  \r\n\r\n sikkerhed og sundhed samles i én lov, således at forældre og ansatte m.fl.  \r\n\r\n kan  \r\n\r\n overskue, hvad de gældende regler faktisk går ud på, og kan kontrollere, om  \r\n\r\n reglerne overholdes. Derfor indgår også dette element i beslutningsforslaget.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Ad 2) Sikkerhed og sundhed for alle børn  \r\n\r\n</P>  \r\n\r\n<P class=\"NormalInd9\">  \r\n\r\n Der er et særlig påtrængende behov for en miljølov for  \r\n\r\n børn, fordi der i disse år fokuseres meget på en tilpasning af  \r\n\r\n daginstitutionerne m.v. i forhold til det faldende børnetal frem for på en  \r\n\r\n styrkelse af kvaliteten. Det fremgår blandt andet af publikationen  \r\n\r\n »Udfordringer og muligheder &#150; den kommunale økonomi frem mod 2010«,  \r\n\r\n udgivet af  \r\n\r\n Finansministeriet, Kommunernes Landsforening og Amtsrådsforeningen i maj  \r\n\r\n 2002.  \r\n\r\n Socialministeriets KID-projekt (Kvalitetsudvikling I Dagtilbud) er i den  \r\n\r\n forbindelse en håndsrækning til kvaliteten på området. Men når kommunerne er  \r\n\r\n trængt økonomisk, og der ikke er bindende krav til børns miljø i  \r\n\r\n daginstitutionerne, så er det begrænset, hvad der kommer ud af forslag fra  \r\n\r\n dette gode projekt.  \r\n\r\n</P>  \r\n\r\n<P class=\"NormalInd9\">  \r\n\r\n Det ligger ellers lige for at forbedre kvaliteten i disse  \r\n\r\n år, hvor antallet af børn, der skal i daginstitution, ikke er helt så højt  \r\n\r\n som  \r\n\r\n tidligere, i stedet for bare at skære ned.  \r\n\r\n</P>  \r\n\r\n<P class=\"NormalInd9\">  \r\n\r\n Kommunernes økonomiske trængsler søges nu blandt andet løst  \r\n\r\n ved at sammenlægge daginstitutioner og skoler i ordninger kaldet udvidede  \r\n\r\n skolefritidsordninger (USFO) og ordninger kaldet samdrift mellem skole og  \r\n\r\n daginstitutioner. Det er muligt som følge af ændringen i folkeskolelovens §  \r\n\r\n 24.  \r\n\r\n Det medfører mange forringelser for børn.  \r\n\r\n</P>  \r\n\r\n<P class=\"NormalInd9\">  \r\n\r\n En opgradering af det fysiske miljø i såvel offentlige som  \r\n\r\n private vuggestuer, børnehaver, fritidshjem, skolefritidsordninger m.v.  \r\n\r\n kræver  \r\n\r\n betydelige investeringer. Bygningsreglementet fra 1995 fastslår, at der skal  \r\n\r\n være 10 m  \r\n\r\n<SUP>  \r\n\r\n 2  \r\n\r\n</SUP>  \r\n\r\n pr. barn under 3 år og 6 m  \r\n\r\n<SUP>  \r\n\r\n 2  \r\n\r\n</SUP>  \r\n\r\n pr. barn over 3 år  \r\n\r\n i lokaler, der anvendes til offentlig pasning, men ifølge Forbundet for  \r\n\r\n pædagoger og klubfolk er det kun omkring 5 pct. af de eksisterende  \r\n\r\n pædagogiske  \r\n\r\n dagtilbud og skolefritidsordninger, der har så meget plads. Der er mange  \r\n\r\n eksempler på, at økonomien forhindrer nødvendige forbedringer af forhold, der  \r\n\r\n sætter børns helbred på spil. Det gælder både generelle forhold som  \r\n\r\n indendørsarealet pr. barn og støjniveauet, men også mere specifikke  \r\n\r\n problemfelter.  \r\n\r\n</P>  \r\n\r\n<P class=\"NormalInd9\">  \r\n\r\n De voksne, der er ansat i daginstitutionerne, er beskyttet  \r\n\r\n af arbejdsmiljølovgivningen, som Arbejdstilsynet fører tilsyn med. Der er  \r\n\r\n fastsat regler for, hvor meget støj voksne må udsættes for. Arbejdstilsynet  \r\n\r\n konstaterede i januar 2003, at personalet i 234 daginstitutioner havde store  \r\n\r\n problemer med støj, dårlig luftkvalitet, kulde og træk m.v. Arbejdstilsynet  \r\n\r\n udtalte i den forbindelse, at meget tyder på, at de arbejdsmiljøansvarlige  \r\n\r\n ikke  \r\n\r\n lever op til deres ansvar (Arbejdstilsynets pressemeddelelse af 22. januar  \r\n\r\n 2003  \r\n\r\n på www.at.dk). Ud af 234 institutioner var der støjproblemer i de 94. I  \r\n\r\n børnehøjde vil de samme støjgener være endnu værre, ligesom der for børnene  \r\n\r\n vil  \r\n\r\n være endnu flere støjproblemer end målt for de voksne, simpelthen fordi  \r\n\r\n børnene  \r\n\r\n er i den højde, hvor støjen i en daginstitution som regel kommer fra &#150;  \r\n\r\n den  \r\n\r\n kommer nemlig fra børnene selv.  \r\n\r\n</P>  \r\n\r\n<P class=\"NormalInd9\">  \r\n\r\n Socialforskningsinstituttet (SFI) har for Børne- og  \r\n\r\n Ungdomspædagogernes Landsforbund (BUPL) undersøgt de få internationale og  \r\n\r\n danske forskningsresultater om, hvad dagpasning betyder for børn. (»Effekter  \r\n\r\n af  \r\n\r\n dagpasning &#150; en redegørelse for nationale og internationale  \r\n\r\n forskningsresultater. Arbejdspapir 18:2002« udarbejdet af Anne-Dorthe Hestbæk  \r\n\r\n og Mogens Nygaard Christoffersen.)  \r\n\r\n</P>  \r\n\r\n<P class=\"NormalInd9\">  \r\n\r\n 90 pct. af de 3-5-årige i Danmark går i en eller anden form  \r\n\r\n for dagpasning. Alligevel er der ifølge SFI ikke gennemført en eneste  \r\n\r\n repræsentativ undersøgelse, der grundigt over tid kan dokumentere betydningen  \r\n\r\n for børn af forskelle i dagpasningens tilrettelæggelse og kvalitet.  \r\n\r\n</P>  \r\n\r\n<P class=\"NormalInd9\">  \r\n\r\n De udenlandske undersøgelser viser imidlertid, at det er  \r\n\r\n kvaliteten og ikke typen af dagpasning, der spiller den store rolle. Pasning  \r\n\r\n med for eksempel velkvalificeret personale og god normering i førskolealderen  \r\n\r\n kan styrke kompetencer, som børn kan få gavn af i skolen og igen senere i  \r\n\r\n livet  \r\n\r\n ved uddannelsesvalg, erhverv, selvforsørgelsesgrad m.v.  \r\n\r\n</P>  \r\n\r\n<P class=\"NormalInd9\">  \r\n\r\n Dårlige normeringer, store børnegrupper, for lidt plads og  \r\n\r\n ringe pædagogisk kompetence hos personalet har omvendt negativ indflydelse på  \r\n\r\n børnenes udviklingsmuligheder ifølge de udenlandske undersøgelser. SFI&#146;s  \r\n\r\n undersøgelse viser, at der er entydige indikationer på, at lav  \r\n\r\n personalenormering og stor gruppestørrelse har en negativ betydning for  \r\n\r\n blandt  \r\n\r\n andet børns stressniveau og sproglige udvikling.  \r\n\r\n</P>  \r\n\r\n<P class=\"NormalInd9\">  \r\n\r\n Sygeligheden er stigende, jo flere børn der bliver passet  \r\n\r\n sammen. Pladsforholdene er i den forbindelse af væsentlig betydning for  \r\n\r\n sygeligheden blandt vuggestuebørn. Det er beregnet, at antallet af sygedage  \r\n\r\n mindskes med omkring 10 pct. for hver kvadratmenter pr. barn,  \r\n\r\n grupperumsarealet  \r\n\r\n bliver øget. Mange børn i grupperummene, trange forhold og et utilstrækkeligt  \r\n\r\n luftskifte udgør en effektiv smittespredning. Sygefraværet bliver i øvrigt  \r\n\r\n mindsket, jo mere børn er ude.  \r\n\r\n</P>  \r\n\r\n<P class=\"NormalInd9\">  \r\n\r\n I arbejdspapiret fra SFI refereres til en undersøgelse (DTI  \r\n\r\n Byggeri, 1998; Ingemansson Technology, 1998), der viser, at støjniveauet i  \r\n\r\n perioder er af en sådan karakter, at Arbejdstilsynet ville have påbudt  \r\n\r\n beskyttelsesforanstaltninger, hvis man havde anvendt samme regler, som gælder  \r\n\r\n for arbejdspladser for voksne. Undersøgelsen omfattede støj, koncentration af  \r\n\r\n CO  \r\n\r\n<SUB>  \r\n\r\n 2  \r\n\r\n</SUB>  \r\n\r\n (kuldioxid), rumtemperatur og relativ luftfugtighed.  \r\n\r\n</P>  \r\n\r\n<P class=\"NormalInd9\">  \r\n\r\n Den viste, at niveauet for den gennemsnitlige  \r\n\r\n støjbelastning i vuggestuerne krævede høreværn. Det var oven i købet påkrævet  \r\n\r\n med høreværn efter Arbejdstilsynets regler for 7 pct. af vuggestuerne, 2 pct.  \r\n\r\n af børnehaverne og i 17 pct. af skolefritidsordningerne.  \r\n\r\n</P>  \r\n\r\n<P class=\"NormalInd9\">  \r\n\r\n For omkring en fjerdedel af vuggestuerne, næsten halvdelen  \r\n\r\n af børnehaverne og en tredjedel af skolefritidsordningerne blev grænserne for  \r\n\r\n kuldioxidkoncentrationen overskredet, ligesom den relative luftfugtighed blev  \r\n\r\n overskredet for omkring hver femte børnehave og hver tiende  \r\n\r\n skolefritidsordning.  \r\n\r\n</P>  \r\n\r\n<P class=\"NormalInd9\">  \r\n\r\n I alt er det kun 43 pct. af de danske vuggestuer, 22 pct.  \r\n\r\n af børnehaverne og 15 pct. af skolefritidsordningerne, der overholder  \r\n\r\n normerne  \r\n\r\n for både støjniveau, koncentration af kuldioxid og den relative  \r\n\r\n luftfugtighed.  \r\n\r\n Børnetætheden (antallet af børn pr. kvadratmeter) er afgørende for  \r\n\r\n støjniveauet. Er der mindre end tre kvadratmeter pr. barn, reduceres børnenes  \r\n\r\n grovmotoriske aktivitet, der er mindre gruppeleg, og man kan i en vis  \r\n\r\n udstrækning observere en mere aggressiv adfærd.  \r\n\r\n</P>  \r\n\r\n<P class=\"NormalInd9\">  \r\n\r\n Støjproblemer i de omtalte institutioner skal tages  \r\n\r\n alvorligt. Ifølge Socialforskningsinstituttet har 16 pct. af den danske  \r\n\r\n befolkning over 18 år problemer med hørelsen i en sådan grad, at de har visse  \r\n\r\n eller store vanskeligheder med at følge med i en samtale, når flere personer  \r\n\r\n er  \r\n\r\n samlet (»Når hørelsen svigter« af Thomas Clausen, SFI 2003, side 19).  \r\n\r\n Mulighed  \r\n\r\n for at lege udenfor er en god måde at reducere det samlede støjniveau i  \r\n\r\n daginstitutionen. Alligevel er det ikke alle børn, der har legepladser i  \r\n\r\n tilknytning til deres institution.  \r\n\r\n</P>  \r\n\r\n<P class=\"NormalInd9\">  \r\n\r\n Børn er mindst lige så beskyttelsesværdige som voksne  \r\n\r\n arbejdstagere. Alligevel er det i dag kun de voksnes arbejdsmiljø, der er  \r\n\r\n beskyttet. Forholdene i daginstitutionerne bør beskytte børnenes fysiske og  \r\n\r\n psykiske sundhed og udvikling. Ikke alene er danske børn i daginstitutioner  \r\n\r\n ofte syge. Deres ordforråd halter også bagefter, og mange børn får  \r\n\r\n stemmeproblemer af for meget støj i institutionerne. Børn har behov for, at  \r\n\r\n de  \r\n\r\n voksne tager ansvaret for deres opvækstvilkår på en effektiv måde, så børnene  \r\n\r\n reelt får bedre udviklingsmuligheder.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Ad 3) Tilsyn med sikkerhed og sundhed i  \r\n\r\n institutionerne  \r\n\r\n</P>  \r\n\r\n<P class=\"NormalInd9\">  \r\n\r\n Der er også behov for en opstramning af tilsynet med  \r\n\r\n børneinstitutionerne, som i dag er lemfældigt eller ikkeeksisterende.  \r\n\r\n Eksempelvis er det kommunalbestyrelsen, der er tilsynsmyndighed for  \r\n\r\n selvejende  \r\n\r\n børneinstitutioner. Tilsynsmyndigheden kan her let komme i en  \r\n\r\n interessekonflikt  \r\n\r\n mellem børnenes sikkerhed og sundhed på den ene side og økonomiske  \r\n\r\n overvejelser  \r\n\r\n på den anden side. På den baggrund er der brug for et anderledes  \r\n\r\n virkningsfuldt, uvildigt og udefrakommende tilsyn. Faste regler og et  \r\n\r\n uvildigt  \r\n\r\n tilsyn kan forhåbentlig forhindre, at der fremover sker ulykker, som den  \r\n\r\n ulykkelige sag fra Helsingør, hvor en 3-årig dreng blev kvalt i et legehus,  \r\n\r\n fordi det havde åbninger/glughuller i en farlig størrelse.  \r\n\r\n</P>  \r\n\r\n<P class=\"NormalInd9\">  \r\n\r\n I beslutningsforslaget henlægges tilsynet til  \r\n\r\n embedslægeinstitutionen, der i den nuværende lovgivning alene har en  \r\n\r\n rådgivende  \r\n\r\n og indstillende rolle.  \r\n\r\n</P>  \r\n\r\n<P class=\"NormalInd9\">  \r\n\r\n Embedslægen kan i dag alene anmode kommunalbestyrelsen  \r\n\r\n eller amtsrådet om, at der udstedes påbud eller nedlægges forbud. Når det  \r\n\r\n gælder institutioner, der ikke er kommunalt ejede, har kommunalbestyrelsen  \r\n\r\n kompetencen, og for de kommunalt ejede institutioner har amtsrådet denne  \r\n\r\n kompetence. Denne ansvarsfordeling er ikke tilfredsstillende af flere grunde.  \r\n\r\n For det første kan et nødvendigt påbud eller forbud forsinkes unødigt, og for  \r\n\r\n det andet har kommunerne ofte indirekte en interesse i ikke at give de  \r\n\r\n selvejende institutioner udgiftskrævende pålæg.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Ad 4) Statstilskud til igangsættelse af de mest  \r\n\r\n akutte problemer  \r\n\r\n</P>  \r\n\r\n<P class=\"NormalInd9\">  \r\n\r\n Der er brug for et økonomisk incitament, hvis kommunerne,  \r\n\r\n som er hårdt presset økonomisk, skal gøre en særlig indsats for at forbedre  \r\n\r\n det  \r\n\r\n fysiske miljø. Derfor foreslås det, at der oprettes en statslig pulje på 500  \r\n\r\n mio. kr., der kan gå ind i medfinansiering af forbedringerne, f.eks. gennem  \r\n\r\n et  \r\n\r\n 50-pct.-tilskud til konkrete projekter.  \r\n\r\n</P>  \r\n\r\n<P class=\"TekstoverskriftVK9\">  \r\n\r\n Ad 5) Større inddragelse af forældrene  \r\n\r\n</P>  \r\n\r\n<P class=\"NormalInd9\">  \r\n\r\n Forældrebestyrelserne har en vigtig rolle i arbejdet med  \r\n\r\n sikkerhed og sundhed i institutionerne. Forældrebestyrelserne, enkelte  \r\n\r\n forældre  \r\n\r\n og ansatte bør kunne tilkalde embedslægen og forvente en hurtig reaktion,  \r\n\r\n hvis  \r\n\r\n de mener, der sker overtrædelser af lovgivningen. Derfor er det vigtigt, at  \r\n\r\n bestyrelsen aktivt kan gå ind i miljøsager, herunder at bestyrelsen på  \r\n\r\n forældrenes vegne kan inddrage embedslægen i miljøspørgsmål. Der er brug for  \r\n\r\n initiativer, f.eks. en oplysningskampagne, der opmuntrer  \r\n\r\n forældrebestyrelserne  \r\n\r\n til at gå aktivt ind i miljøspørgsmål.  \r\n\r\n</P>  \r\n\r\n<P class=\"Tekst\">  \r\n\r\n &nbsp;  \r\n\r\n</P>  \r\n\r\n<P class=\"SkrFrem\">  \r\n\r\n Skriftlig fremsættelse  \r\n\r\n</P>  \r\n\r\n<P class=\"TekstV\">  \r\n\r\n<B>  \r\n\r\n Line Barfod  \r\n\r\n</SPAN>  \r\n\r\n</B>  \r\n\r\n (EL):  \r\n\r\n</SPAN>  \r\n\r\n</P>  \r\n\r\n<P class=\"Tekst2\">  \r\n\r\n Som ordfører for forslagsstillerne tillader jeg mig herved at  \r\n\r\n fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til  \r\n\r\n folketingsbeslutning om en miljølov for børn (sikkerhed og sundhed for børn i  \r\n\r\n daginstitutioner m.v.).  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Beslutningsforslag nr. B 16).  \r\n\r\n</P>  \r\n\r\n<P class=\"NormalInd\">  \r\n\r\n Jeg henviser i øvrigt til de bemærkninger, der ledsager  \r\n\r\n forslaget, og anbefaler det til Tingets velvillige behandling.  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2003/1 BF 16",
            "stateLabel": "Bortfaldet",
            "references": [
                {
                    "shortName": "2003/1 BSF 16",
                    "title": "Forslag til folketingsbeslutning om en miljølov for børn (sikkerhed og sundhed for børn i daginstitutioner m.v.)",
                    "presentationName": "Beslutningsforslag som fremsat",
                    "documentTypeId": 480,
                    "documentId": 96580,
                    "eliUri": "/eli/ft/20031BB00016",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/beslutningsforslag_oversigtsformat/B16.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "22/10/2003"
        },
        {
            "displayName": "Accession",
            "displayValue": "20031BB00016"
        },
        {
            "displayName": "Entydig dokumentidentifikation",
            "displayValue": "AX005657"
        },
        {
            "displayName": "Dato for førstegangsindlæggelse",
            "displayValue": "22/10/2003"
        },
        {
            "displayName": "Dato for indlæggelse",
            "displayValue": "22/10/2003"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}