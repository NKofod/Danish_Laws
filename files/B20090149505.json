{
    "id": 129181,
    "title": "Bekendtgørelse om visse regler i pensionsafkastbeskatningsloven",
    "documentTypeId": "60",
    "isSagsforlobPeriodValid": true,
    "shortName": "BEK nr 1495 af 16/12/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Oplysningspligt</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Opgørelse af beskatningsgrundlaget mv. ved overførsel af en ordning mellem forsikringsselskaber m.v.</p>\r\n      <p class=\"Indholdsfortegnelse\"><a href=\"#K3\">Kapitel 3</a>   Videregivelse af oplysninger m.v. ved overførsel af ordninger mellem forsikringsselskaber m.v.</p>\r\n      <p class=\"Indholdsfortegnelse\"><a href=\"#K4\">Kapitel 4</a>   Pengeinstitutternes puljeordninger</p>\r\n      <p class=\"Indholdsfortegnelse\"><a href=\"#K5\">Kapitel 5</a>   Opgørelse af beskatningsgrundlaget</p>\r\n      <p class=\"Indholdsfortegnelse\"><a href=\"#K6\">Kapitel 6</a>   Beregning og afregning af skatten</p>\r\n      <p class=\"Indholdsfortegnelse\"><a href=\"#K7\">Kapitel 7</a>   Kontantomregning af anskaffelses- og afståelsessummer</p>\r\n      <p class=\"Indholdsfortegnelse\"><a href=\"#K8\">Kapitel 8</a>   Dokumentationskrav for pensionsinstitutter</p>\r\n      <p class=\"Indholdsfortegnelse\"><a href=\"#K9\">Kapitel 9</a>   Underretning</p>\r\n      <p class=\"Indholdsfortegnelse\"><a href=\"#K10\">Kapitel 10</a>   Revisors erklæring</p>\r\n      <p class=\"Indholdsfortegnelse\"><a href=\"#K11\">Kapitel 11</a>   Straffebestemmelser</p>\r\n      <p class=\"Indholdsfortegnelse\"><a href=\"#K12\">Kapitel 12</a>   Ikrafttrædelses- og overgangsbestemmelser</p><div class=\"bjelke\">Den fulde tekst</div><p class=\"Titel2\">Bekendtgørelse om visse regler i pensionsafkastbeskatningsloven</p>\r\n      <p class=\"Indledning2\">I medfør af §§ 4, 4 a, 21, 22, 23, 23 a, 31 og 32, stk. 3, i pensionsafkastbeskatningsloven, jf. lov nr. 1535 af 19. december 2007, som ændret ved lov nr. 1278 af 16. december 2009, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Oplysningspligt</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Skattepligtige efter lovens § 1, stk. 2, og forsikringsselskaber mv., der udbyder pensionsordninger omfattet af § 1, stk. 1, skal udfylde og indsende de i lovens §§ 21-24 nævnte opgørelser på skemaer, der udarbejdes af told- og skatteforvaltningen. Skemaerne kan udfyldes og indsendes digitalt.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Opgørelse af beskatningsgrundlaget mv. ved overførsel af en ordning mellem forsikringsselskaber m.v.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Overføres en ordning efter pensionsbeskatningslovens § 41 i perioden fra den 16. januar i indkomståret til og med den 14. december i indkomståret mellem to pengeinstitutter, indgiver det pengeinstitut, hvortil ordningen er flyttet (det modtagende pengeinstitut), senest den 15. januar umiddelbart efter indkomstårets udløb, opgørelse for perioden fra den 1. januar i indkomståret til og med den 31. december i indkomståret, jf. dog stk. 2. Begærer den skattepligtige ordningen overført i perioden fra den 15. december til og med den 15. januar, kan overførslen tidligst ske med virkning fra den 16. januar.</p>\r\n      <p class=\"Stk2\"><span class=\"StkNr\" id=\"Par2_Stk2\">Stk. 2.</span> Overføres en ordning efter pensionsbeskatningslovens § 41 i perioden fra den 16. december 2009 til og med den 14. december 2010 fra et dansk pengeinstitut til et udenlandsk pengeinstitut, indgiver det pengeinstitut, hvortil ordningen er flyttet (det modtagende pengeinstitut), senest den 15. januar 2011 opgørelse for perioden fra den 1. december 2009 til og med den 31. december 2010. Overføres ordningen efterfølgende til et andet udenlandsk pengeinstitut i 2010 inden det afgivende udenlandske pengeinstitut har indgivet opgørelse for indkomståret 2010 overgår forpligtelsen til at indgive opgørelse for perioden fra 1. december 2009 til og med 31. december 2010 til det nye modtagende pengeinstitut.</p>\r\n      <p class=\"Stk2\"><span class=\"StkNr\" id=\"Par2_Stk3\">Stk. 3.</span> Overføres en ordning efter pensionsbeskatningslovens § 41 i perioden fra den 16. december 2009 til og med den 14. december 2010 fra et dansk pengeinstitut til et pensionsinstitut, indgiver det pensionsinstitut, hvortil ordningen er flyttet (det modtagende pensionsinstitut), senest den 31. maj 2011 opgørelse for perioden fra den 1. december i 2009 til og med den 31. december 2010. Overføres ordningen efterfølgende til et andet pensionsinstitut i 2010 inden det afgivende pensionsinstitut har indgivet opgørelse for indkomståret 2010 overgår forpligtelsen til at indgive opgørelse for perioden fra 1. december 2009 til og med 31. december 2010 til det nye modtagende pensionsinstitut.</p>\r\n      <p class=\"Kapitel\" id=\"K3\"><span id=\"Kap3\">Kapitel 3</span></p>\r\n      <p class=\"KapitelOverskrift2\">Videregivelse af oplysninger m.v. ved overførsel af ordninger mellem forsikringsselskaber m.v.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Overføres en ordning efter pensionsbeskatningslovens § 41 til et forsikringsselskab m.v., der udbyder pensionsordninger omfattet af § 1, stk. 1, videregiver det afgivende forsikringsselskab m.v. samtidig med overførslen sådanne oplysninger om ordningen, at det modtagende forsikringsselskab mv. kan indgive opgørelser efter lovens §§ 21-24, medmindre det afgivende forsikringsselskab m.v. vælger at foretage endelig opgørelse i forbindelse med overførslen, jf. lovens § 23, stk. 4. Told- og skatteforvaltningen kan kræve, at oplysningerne videregives på et skema, der er udarbejdet af forvaltningen. Skemaet kan udfyldes og videregives digitalt.</p>\r\n      <p class=\"Stk2\"><span class=\"StkNr\" id=\"Par3_Stk2\">Stk. 2.</span> Udloddes en ordning efter pensionsbeskatningslovens § 30, stk. 2 og 3, foretager forsikringsselskabet m.v. en opdeling i forhold til den aftalte udlodning, da den udloddede del betragtes som oprindeligt oprettet af ægtefællen. Told- og skatteforvaltningen kan kræve, at oplysningerne videregives på et skema, der er udarbejdet af forvaltningen. Skemaet kan udfyldes og videregives digitalt.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Det forsikringsselskab m.v., der efter lovens §§ 21-23 a skal indgive opgørelse, skal tillige indbetale skat med eventuelle renter. Ændres et skattebeløb, kan yderligere skat efter lovens §§ 4 og 4 a med renter efter loven kræves indbetalt af det forsikringsselskab mv., hvori ordningen befinder sig på det tidspunkt, hvor betalingen skal ske. Tilbagebetaling af overskydende skattebeløb efter lovens §§ 4 og 4 a med renter kan ske til det forsikringsselskab m.v., der har indsendt opgørelsen. For indgivelse af opgørelser efter § 3 finder lovens § 26 tilsvarende anvendelse.</p>\r\n      <p class=\"Stk2\"><span class=\"StkNr\" id=\"Par4_Stk2\">Stk. 2.</span> Er skat ikke betalt rettidigt af det afgivende forsikringsselskab m.v., skal det modtagende forsikringsselskab m.v. efter påkrav fra told- og skatteforvaltningen betale skat med renter.</p>\r\n      <p class=\"Kapitel\" id=\"K4\"><span id=\"Kap4\">Kapitel 4</span></p>\r\n      <p class=\"KapitelOverskrift2\">Pengeinstitutternes puljeordninger</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Et pengeinstitut skal for værdipapirer i en beholdning (pulje), hvor afkastet danner grundlag for rentetilskrivningen på pensionsopsparingskonti efter pensionsbeskatningslovens §§ 12 eller 13 og rateopsparingskonti efter pensionsbeskatningslovens §§ 11 A, 15 A og 15 B, jf. § 11 A, føre et særskilt regnskab. Det skal heraf fremgå, hvilke værdipapirer der befinder sig i puljen ved udgangen af regnskabsåret, herunder værdipapirernes nominelle værdi og kursværdien på det nævnte tidspunkt.</p>\r\n      <p class=\"Stk2\"><span class=\"StkNr\" id=\"Par5_Stk2\">Stk. 2.</span> Regnskabsgrundlaget skal omfatte de nødvendige posteringer gennem regnskabsåret for at følge, hvorledes de i regnskabet anførte oplysninger fremkommer. Obligationer skal benævnes ved fondskode. Øvrige værdipapirer skal benævnes på anden entydig måde.</p>\r\n      <p class=\"Stk2\"><span class=\"StkNr\" id=\"Par5_Stk3\">Stk. 3.</span> Puljens regnskabsår er kalenderåret. For nyoprettede puljer omfatter regnskabsperioden tiden fra oprettelsen til og med førstkommende 31. december.</p>\r\n      <p class=\"Stk2\"><span class=\"StkNr\" id=\"Par5_Stk4\">Stk. 4.</span> Told- og skatteforvaltningen kan i særlige tilfælde tillade, at reglerne i stk. 3 om regnskabsperiode fraviges.</p>\r\n      <p class=\"Kapitel\" id=\"K5\"><span id=\"Kap5\">Kapitel 5</span></p>\r\n      <p class=\"KapitelOverskrift2\">Opgørelse af beskatningsgrundlaget</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Ved afhændelse henholdsvis erhvervelse af obligationer, der tilhører indehavere af pensionsopsparingskonti omfattet af pensionsbeskatningslovens §§ 12 eller 13, gælder reglerne i 2. og 3. stykke ved opgørelsen af skattepligtige renter.</p>\r\n      <p class=\"Stk2\"><span class=\"StkNr\" id=\"Par6_Stk2\">Stk. 2.</span> Når overdragelsen af obligationer omfatter kuponrenter (vedhængende kuponer), medregnes ved afhændelse påløbne renter fra sidste rentetermin indtil handelstidspunktet (afviklingsdagen) i sælgerens beskatningsgrundlag for det indkomstår, hvor afviklingsdagen indtræder. Ved erhvervelse fratrækkes påløbne renter fra sidste rentetermin indtil afviklingsdagen i køberens beskatningsgrundlag for det indkomstår, hvor afviklingsdagen indtræder. Når de erhvervede obligationer befinder sig i køberens beholdning ved den efterfølgende rentetermin, medregnes hele terminsrenten i køberens beskatningsgrundlag for det indkomstår, hvor renteterminen indtræder.</p>\r\n      <p class=\"Stk2\"><span class=\"StkNr\" id=\"Par6_Stk3\">Stk. 3.</span> Når overdragelsen af obligationer ikke omfatter kuponrenter, fratrækkes ved afhændelse det køberen godtgjorte rentebeløb fra afviklingsdagen indtil den efterfølgende rentetermin i sælgerens beskatningsgrundlag for det indkomstår, hvor afviklingsdagen indtræder. Ved den efterfølgende rentetermin medregnes hele terminsrenten i kuponindehaverens beskatningsgrundlag for det indkomstår, hvor renteterminen indtræder. Ved erhvervelse medregnes det godtgjorte rentebeløb fra afviklingsdagen indtil den efterfølgende rentetermin i køberens beskatningsgrundlag for det indkomstår, hvor afviklingsdagen indtræder.</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Et pengeinstitut opgør beskatningsgrundlaget for skattepligtige som nævnt i lovens § 1, stk. 1, under ét for alle den skattepligtiges indeståender under samme kontobetegnelse, selv om der er benyttet flere kontonumre.</p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Pengeinstituttet opgør fradraget efter lovens § 10, stk. 1, under ét for alle den skattepligtiges indeståender under samme kontobetegnelse, selv om der er benyttet flere kontonumre</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Pengeinstituttet vælger på vegne af den skattepligtige, om reglerne i lovens § 20, stk. 3, skal finde anvendelse.</p>\r\n      <p class=\"Paragraf\" id=\"P8\"><span class=\"ParagrafNr\" id=\"Par8_Stk1\">§ 8.</span> Rettelser de tre efterfølgende år efter indkomstårets udløb til et forsikringsselskabs m.v. opgørelser efter lovens §§ 21 og 22 af skattepligtigt afkast efter lovens §§ 4 og 4 a indgives én gang i kvartalet, henholdsvis senest 1. marts, 1. juni, 1. september og 1. december, på et skema, der er udarbejdet af told- og skatteforvaltningen. Skemaet kan udfyldes og indsendes digitalt.</p>\r\n      <p class=\"Kapitel\" id=\"K6\"><span id=\"Kap6\">Kapitel 6</span></p>\r\n      <p class=\"KapitelOverskrift2\">Beregning og afregning af skatten</p>\r\n      <p class=\"Paragraf\" id=\"P9\"><span class=\"ParagrafNr\" id=\"Par9_Stk1\">§ 9.</span> Et pengeinstitut opgør skatten af beskatningsgrundlaget under ét for alle den skattepligtiges indeståender under samme kontobetegnelse, selv om der er benyttet flere kontonumre. Skatten fordeles forholdsmæssigt på de forskellige kontonumre.</p>\r\n      <p class=\"Stk2\"><span class=\"StkNr\" id=\"Par9_Stk2\">Stk. 2.</span> Pengeinstituttet beregner fradrag efter lovens § 20 for skat betalt til fremmed stat, Færøerne eller Grønland.</p>\r\n      <p class=\"Stk2\"><span class=\"StkNr\" id=\"Par9_Stk3\">Stk. 3.</span> Tilbagesøgning af for meget betalt skat til fremmed stat, Færøerne eller Grønland foretages af pengeinstituttet på vegne af den skattepligtige. Det tilbagesøgte beløb indbetales på den pensionsopsparingskonto, som tilbagesøgningen vedrører.</p>\r\n      <p class=\"Paragraf\" id=\"P10\"><span class=\"ParagrafNr\" id=\"Par10_Stk1\">§ 10.</span> Forsikringsselskaber m.v. kan ved indbetaling af skat efter lovens § 23 modregne negativ skat efter lovens § 25.</p>\r\n      <p class=\"Stk2\"><span class=\"StkNr\" id=\"Par10_Stk2\">Stk. 2.</span> I de tilfælde, hvor den samlede negative skat overstiger den positive skat, kan der yderligere modregnes i afgiften efter pensionsbeskatningslovens § 38 på afregningstidspunktet.</p>\r\n      <p class=\"Stk2\"><span class=\"StkNr\" id=\"Par10_Stk3\">Stk. 3.</span> Dokumentation for modregning af den negative skat og opgørelse af kontoen skal på forlangende indsendes til told- og skatteforvaltningen.</p>\r\n      <p class=\"Stk2\"><span class=\"StkNr\" id=\"Par10_Stk4\">Stk. 4.</span> Forsikringsselskabet m.v. er ansvarlig over for myndighederne for beløb, der er modregnet i strid med loven.</p>\r\n      <p class=\"Kapitel\" id=\"K7\"><span id=\"Kap7\">Kapitel 7</span></p>\r\n      <p class=\"KapitelOverskrift2\">Kontantomregning af anskaffelses- og afståelsessummer</p>\r\n      <p class=\"Paragraf\" id=\"P11\"><span class=\"ParagrafNr\" id=\"Par11_Stk1\">§ 11.</span> Anskaffelses- og afståelsessummer omregnes til kontantværdi. Dette sker ved at lægge den kontante del af overdragelsessummen sammen med kursværdien af den resterende del af overdragelsessummen.</p>\r\n      <p class=\"Paragraf\" id=\"P12\"><span class=\"ParagrafNr\" id=\"Par12_Stk1\">§ 12.</span> Omfatter overdragelsen samtidig fast ejendom, driftsmidler eller goodwill mv. foretages en fordeling af den kontantomregnede overdragelsessum mellem de nævnte formuegoder. Fordelingen foretages med udgangspunkt i, hvad køber og sælger har aftalt i købsaftale, skøde eller på anden skriftlig måde.</p>\r\n      <p class=\"Paragraf\" id=\"P13\"><span class=\"ParagrafNr\" id=\"Par13_Stk1\">§ 13.</span> Omregning til kontantværdi foretages efter kursværdien på overdragelsestidspunktet (anskaffelses- og afståelsestidspunktet). Den ikke kontante del af anskaffelses- og afståelsessummer omregnes til kursværdi efter reglerne i §§ 14-17, jf. dog stk. 2.</p>\r\n      <p class=\"Stk2\"><span class=\"StkNr\" id=\"Par13_Stk2\">Stk. 2.</span> Hvis det kan dokumenteres eller sandsynliggøres, at et aktiv er overdraget til markedspris for kontant overdragelse, og forrentning og vilkår i øvrigt ikke afviger fra markedsvilkårene for finansiering af den pågældende type aktiver, kan den aftalte pris umiddelbart lægges til grund som kontantværdi.</p>\r\n      <p class=\"Paragraf\" id=\"P14\"><span class=\"ParagrafNr\" id=\"Par14_Stk1\">§ 14.</span> Lån, der er ydet i form af obligationer, ansættes til kursen.</p>\r\n      <p class=\"Stk2\"><span class=\"StkNr\" id=\"Par14_Stk2\">Stk. 2.</span> Kontantlån, der er optaget i forbindelse med overdragelse af fast ejendom, og som modsvares af obligationer, der er optaget til handel på et reguleret marked eller en multilateral handelsfacilitet, ansættes til lånets pålydende. Er kontantlånet ikke optaget i forbindelse med overdragelsen, ansættes kursværdien til kursen for de underliggende obligationer.</p>\r\n      <p class=\"Stk2\"><span class=\"StkNr\" id=\"Par14_Stk3\">Stk. 3.</span> Indekslån ansættes til kursen for de underliggende obligationer gange den på overdragelsestidspunktet gældende indeksfaktor.</p>\r\n      <p class=\"Stk2\"><span class=\"StkNr\" id=\"Par14_Stk4\">Stk. 4.</span> Anslåede realkreditlån, der senere udbetales kontant, ansættes til den kurs, der er gældende den dag, de underliggende obligationer sælges. Anslåede realkreditlån, der senere overføres til låntagerens konto i Værdipapircentralen, ansættes til den kurs, der er gældende den dag, obligationerne overføres.</p>\r\n      <p class=\"Stk2\"><span class=\"StkNr\" id=\"Par14_Stk5\">Stk. 5.</span> Den kurs, der skal anvendes efter reglerne i stk. 1-4, er ”Alle handler Gennemsnitskurs” beregnet af OMX, Københavns Fondsbørs, der er gældende på den dag, hvor overdragelsestidspunktet indtræder, jf. § 13, stk. 1, 1. pkt. henholdsvis den dag, hvor obligationerne sælges, jf. stk. 4. For så vidt angår obligationer, der er optaget til handel på et andet reguleret marked eller en multilateral handelsfacilitet, anvendes den seneste kurs, hvortil obligationerne er handlet på den relevante dag. Hvis der ikke er handlet den pågældende dag, anvendes den kurs, hvortil obligationerne senest er handlet i forhold til den relevante dag.</p>\r\n      <p class=\"Paragraf\" id=\"P15\"><span class=\"ParagrafNr\" id=\"Par15_Stk1\">§ 15.</span> Pantsikrede lån, som ikke er omfattet af § 14, og som forrentes med en fast procentdel af den til enhver tid gældende restgæld, og hvor restgælden nedbringes over en på forhånd fastsat årrække med lige store eller stigende afdrag, kurs­ansættes til handelsværdien. Som vejledning kan anvendes et af told- og skatteforvaltningen offentliggjort tabelmateriale, idet der dog skal tages hensyn til eventuelle særlige forhold.</p>\r\n      <p class=\"Stk2\"><span class=\"StkNr\" id=\"Par15_Stk2\">Stk. 2.</span> Udlandslån med statslig kurssikring (K- lån) med en fastsat lav rente i en periode, hvorefter restgælden refinansieres ved optagelsen af et obligationslån, kursansættes i den første periode efter reglerne i stk. 1. Ved afståelse af ejendommen efter den fastsatte periode anvendes reglerne i § 14.</p>\r\n      <p class=\"Stk2\"><span class=\"StkNr\" id=\"Par15_Stk3\">Stk. 3.</span> Andre lån, der skal omregnes til kursværdien, ansættes ligeledes efter reglerne i stk. 1.</p>\r\n      <p class=\"Paragraf\" id=\"P16\"><span class=\"ParagrafNr\" id=\"Par16_Stk1\">§ 16.</span> For lån, der kan indfries til pari, kan der normalt kun anvendes en kurs over 100, når dette tilsiges af lånets forrentning sammenholdt med opsigelsesvarslets længde.</p>\r\n      <p class=\"Paragraf\" id=\"P17\"><span class=\"ParagrafNr\" id=\"Par17_Stk1\">§ 17.</span> Forpligtelser til at udrede brugs-, rente- og indtægtsnydelser medtages til den kapitaliserede værdi, opgjort efter bekendtgørelse om fastsættelse af værdien af brugs-, rente- eller indtægtsnydelser ved beregning af arve- og gaveafgift.</p>\r\n      <p class=\"Stk2\"><span class=\"StkNr\" id=\"Par17_Stk2\">Stk. 2.</span> Ved overdragelse af et formuegode, hvorpå der hviler en forpligtelse som nævnt i stk. 1, opgøres kapitalværdien efter ydelsens årlige værdi og kapitaliseringsfaktorerne på overdragelsestidspunktet.</p>\r\n      <p class=\"Kapitel\" id=\"K8\"><span id=\"Kap8\">Kapitel 8</span></p>\r\n      <p class=\"KapitelOverskrift2\">Dokumentationskrav for pensionsinstitutter</p>\r\n      <p class=\"Paragraf\" id=\"P18\"><span class=\"ParagrafNr\" id=\"Par18_Stk1\">§ 18.</span> Har et pensionsinstitut valgt at opgøre det skattepligtige afkast efter lovens § 4 a, skal det føre regnskab over tilskrivning af årets overskud på rente-, risiko og omkostningsresultatet for hver enkelt gruppe og den enkelte forsikring.</p>\r\n      <p class=\"Kapitel\" id=\"K9\"><span id=\"Kap9\">Kapitel 9</span></p>\r\n      <p class=\"KapitelOverskrift2\">Underretning</p>\r\n      <p class=\"Paragraf\" id=\"P19\"><span class=\"ParagrafNr\" id=\"Par19_Stk1\">§ 19.</span> Forsikringsselskabet m.v. skal årligt underrette den skattepligtige om skattebeløbet for det foregående indkomstår, jf. lovens § 21.</p>\r\n      <p class=\"Paragraf\" id=\"P20\"><span class=\"ParagrafNr\" id=\"Par20_Stk1\">§ 20.</span> Pengeinstituttet mv. skal senest 8 uger efter skattens betaling underrette den skattepligtige om skattebeløbet for det foregående indkomstår, jf. lovens § 22.</p>\r\n      <p class=\"Paragraf\" id=\"P21\"><span class=\"ParagrafNr\" id=\"Par21_Stk1\">§ 21.</span> Forsikringsselskabet mv. skal samtidig med indbetaling af skatten efter lovens §§ 23 og 23 a give den skattepligtige underretning om indbetalingen.</p>\r\n      <p class=\"Kapitel\" id=\"K10\"><span id=\"Kap10\">Kapitel 10</span></p>\r\n      <p class=\"KapitelOverskrift2\">Revisors erklæring</p>\r\n      <p class=\"Paragraf\" id=\"P22\"><span class=\"ParagrafNr\" id=\"Par22_Stk1\">§ 22.</span> Omfattet af dette kapitel er de forsikringsselskaber m.v., der udbyder pensionsordninger omfattet af pensionsafkastbeskatningslovens § 1, stk. 1.</p>\r\n      <p class=\"Paragraf\" id=\"P23\"><span class=\"ParagrafNr\" id=\"Par23_Stk1\">§ 23.</span> Gennemgangen udføres af de revisorer, der er valgt af de forsikringsselskaber m.v., der udbyder pensionsordninger omfattet af § 1, stk. 1. I de forsikringsselskaber m.v., der udbyder pensionsordninger omfattet af § 1, stk. 1, med intern revision udføres gennemgangen i samarbejde med den interne revision i overensstemmelse med de til enhver tid gældende regler for revision af de pågældende forsikringsselskaber m.v.</p>\r\n      <p class=\"Paragraf\" id=\"P24\"><span class=\"ParagrafNr\" id=\"Par24_Stk1\">§ 24.</span> Gennemgangen foretages i overensstemmelse med god revisorskik.</p>\r\n      <p class=\"Stk2\"><span class=\"StkNr\" id=\"Par24_Stk2\">Stk. 2.</span> Ved gennemgangen kontrolleres,</p>\r\n      <p class=\"Liste1\"><span class=\"Liste1Nr\" id=\"Par24_Stk2_Num1\">1)</span> at der er etableret forretningsgange og regnskabssystemer, der sikrer, at ordningen administreres i henhold til gældende regler,</p>\r\n      <p class=\"Liste1\"><span class=\"Liste1Nr\" id=\"Par24_Stk2_Num2\">2)</span> at forretningsgangene efterleves,</p>\r\n      <p class=\"Liste1\"><span class=\"Liste1Nr\" id=\"Par24_Stk2_Num3\">3)</span> at gældende regler for ordningen er overholdt, og</p>\r\n      <p class=\"Liste1\"><span class=\"Liste1Nr\" id=\"Par24_Stk2_Num4\">4)</span> at afregningen med staten er sket rettidigt og i overensstemmelse med de bogførte beløb.</p>\r\n      <p class=\"Paragraf\" id=\"P25\"><span class=\"ParagrafNr\" id=\"Par25_Stk1\">§ 25.</span> Gennemgangen kan udføres ved stikprøvevise undersøgelser. Gennemgangens omfang afhænger af forsikringsselskabernes m.v. administrative struktur og forretningsgange, herunder den interne kontrol og andre forhold af betydning for administrationen af ordningen, samt antallet af sager og disses beløbsmæssige størrelse.</p>\r\n      <p class=\"Paragraf\" id=\"P26\"><span class=\"ParagrafNr\" id=\"Par26_Stk1\">§ 26.</span> Forsikringsselskaberne m.v. skal give revisor de oplysninger, som må anses af betydning for gennemgang af ordningen. Forsikringsselskaberne m.v. skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n      <p class=\"Paragraf\" id=\"P27\"><span class=\"ParagrafNr\" id=\"Par27_Stk1\">§ 27.</span> Revisor skal indsende en underskrevet erklæring om, at forsikringsselskabernes m.v. endelige opgørelse til told- og skatteforvaltningen, jf. pensionsafkastbeskatningsloven §§ 21-23 a, er gennemgået i overensstemmelse med reglerne i denne bekendtgørelse. Forbehold og/eller supplerende oplysninger skal fremgå af erklæringen. Eventuelle periodiske erklæringer kan påtegnes af den interne revision, hvor en sådan forefindes. For pengeinstitutter indsendes revisors erklæring til told- og skatteforvaltningen senest den 1. maj i året efter indkomståret, og for pensionsinstitutter senest den 1. juli i året efter indkomståret.</p>\r\n      <p class=\"Stk2\"><span class=\"StkNr\" id=\"Par27_Stk2\">Stk. 2.</span> Revisor påser, at forsikringsselskabernes m.v. endelige opgørelse til told- og skatteforvaltningen, jf. pensionsafkastbeskatningslovens §§ 21-23 a, indeholder de fornødne oplysninger om, hvilken ordning og hvilket forsikringsselskab m.v. den vedrører, samt hvilken periode den vedrører. Endvidere påses, at den indeholder de af told- og skatteforvaltningen krævede oplysninger, samt at den er forsynet med datering og underskrift fra forsikringsselskabets m.v. direktion/administration. Såfremt der er væsentlige forhold, der efter revisors opfattelse giver anledning til bemærkninger over for told- og skatteforvaltningen, skal revisor påse, at de er indeholdt i forsikringsselskabets m.v. opgørelse.</p>\r\n      <p class=\"Paragraf\" id=\"P28\"><span class=\"ParagrafNr\" id=\"Par28_Stk1\">§ 28.</span> Bliver revisor opmærksom på lovovertrædelser eller tilsidesættelser af forskrifter af væsentlig betydning i forbindelse med ordningens forvaltning eller de i § 27 nævnte forhold, skal revisor anmode forsikringsselskabet m.v. om inden 3 uger at give told- og skatteforvaltningen meddelelse herom. Oplysninger om disse forhold, herunder at revisor har fremsat den nævnte anmodning til forsikringsselskabet m.v. skal fremgå af revisorerklæringerne til told- og skatteforvaltningen.</p>\r\n      <p class=\"Kapitel\" id=\"K11\"><span id=\"Kap11\">Kapitel 11</span></p>\r\n      <p class=\"KapitelOverskrift2\">Straffebestemmelser</p>\r\n      <p class=\"Paragraf\" id=\"P29\"><span class=\"ParagrafNr\" id=\"Par29_Stk1\">§ 29.</span> Overtrædelse af §§ 1-5 og § 10 straffes med bøde, såfremt overtrædelsen er begået forsætligt eller ved grov uagtsomhed.</p>\r\n      <p class=\"Stk2\"><span class=\"StkNr\" id=\"Par29_Stk2\">Stk. 2.</span> Er højere straf forskyldt efter lovens bestemmelser, finder disse i stedet anvendelse.</p>\r\n      <p class=\"Paragraf\" id=\"P30\"><span class=\"ParagrafNr\" id=\"Par30_Stk1\">§ 30.</span> Der kan pålægges selskaber m.v. (juridiske personer) strafansvar efter reglerne i straffelovens 5. kapitel.</p>\r\n      <p class=\"Kapitel\" id=\"K12\"><span id=\"Kap12\">Kapitel 12</span></p>\r\n      <p class=\"KapitelOverskrift2\">Ikrafttrædelses- og overgangsbestemmelser</p>\r\n      <p class=\"Paragraf\" id=\"P31\"><span class=\"ParagrafNr\" id=\"Par31_Stk1\">§ 31.</span> Bekendtgørelsen træder i kraft den 1. januar 2010 og har virkning fra og med indkomståret 2010, jf. dog stk. 2.</p>\r\n      <p class=\"Stk2\"><span class=\"StkNr\" id=\"Par31_Stk2\">Stk. 2.</span> § 8 har for pensionsinstitutter virkning fra og med indkomståret 2011.</p>\r\n      <p class=\"Stk2\"><span class=\"StkNr\" id=\"Par31_Stk3\">Stk. 3.</span> Bekendtgørelse nr. 1027 af 24. oktober 2005 om visse regler i pensionsafkastbeskatningsloven og bekendtgørelse nr. 1540 af 13. december 2007 om regler i pensionsafkastbeskatningsloven for udenlandske penge- og pensionsinstitutter og om kompensationsudbetalinger, ophæves den 31. december 2009.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Skatteministeriet, den 16. december 2009</P><P CLASS=SIGN1 ALIGN=\"CENTER\">Kristian Jensen</P><P CLASS=SIGN2 ALIGN=\"RIGHT\">/ Birgitte Christensen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/12/2009"
        },
        {
            "displayName": "Accession",
            "displayValue": "B20090149505"
        },
        {
            "displayName": "Entydig dokumentidentifikation",
            "displayValue": "AN010230"
        },
        {
            "displayName": "Dato for førstegangsindlæggelse",
            "displayValue": "24/12/2009"
        },
        {
            "displayName": "Dato for indlæggelse",
            "displayValue": "24/12/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1495"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "16/12/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "SKAT"
        },
        {
            "displayName": "Ressortministeriets journalnummer",
            "displayValue": "Skattemin., j.nr.  2008-322-0002"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}