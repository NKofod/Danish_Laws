{
    "id": 42338,
    "title": "Direktiv vedrørende udrykningspligt til vagttjeneste ved alarmering nr. 504 af 22. marts 1974 ",
    "documentTypeId": "210",
    "isSagsforlobPeriodValid": false,
    "shortName": "CIS nr 25008 af 22/03/1974",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Direktiv vedrørende udrykningspligt til  \r\n\r\n vagttjeneste ved alarmering nr. 504 af 22. marts 1974 </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Emne: Strandvagttjenesten under Farvandsvæsenet ophører med udgangen  af  \r\n\r\n marts måned 1974. </P>  \r\n\r\n<P>Udrykningspligt til vagttjeneste ved alarmering indføres ved samtlige  \r\n\r\n  redningsstationer fra og med den 1. april 1974. </P>  \r\n\r\n<P>Bilag: &#187;Direktiv vedrørende udrykningspligt til vagttjeneste ved  \r\n\r\n alarmering&#171;. </P>  \r\n\r\n<P>Efter indhentet udtalelse fra bl.a. Fiskeriministeriet,  \r\n\r\n Handelsministeriet, Justitsministeriet, Skibsfartens og luftfartens  \r\n\r\n Redningsråd, Danmarks Havfiskeriforening og Dansk Fiskeriforening har  \r\n\r\n Forsvarsministeriet meddelt Farvandsdirektoratet (FRD) at have besluttet, at  \r\n\r\n den under det tidligere Redningsvæsen, nu under Farvandsvæsenet henhørende  \r\n\r\n strandvagttjeneste, der udføres af redningsstationernes personale, ophører  \r\n\r\n med udgangen af marts måned 1974. </P>  \r\n\r\n<P>Endvidere har Forsvarsministeriet meddelt at kunne tiltræde, at FRD  \r\n\r\n samtidig med ophævelsen af ovennævnte tjeneste etablerer en  \r\n\r\n udrykningsordning, hvorefter redningsstationernes personale har pligt til på  \r\n\r\n grundlag af alarmering og efter nærmere af FRD udarbejdede retningslinier at  \r\n\r\n foretage afsøgning af de i de enkelte tilfælde nærmere afgrænsede  \r\n\r\n kyststrækninger eller holde disse under observation, f.eks. ved befrygtet  \r\n\r\n stranding og ved eftersøgning efter eventuelt overlevende ved søulykker i  \r\n\r\n kystfarvandene. </P>  \r\n\r\n<P>FRD har herefter for sit vedkommende foretaget det i sagen videre fornødne  \r\n\r\n med hensyn til strandvagttjenestens ophør for redningsstationernes personale  \r\n\r\n med udgangen af marts måned 1974 samt etablering af nævnte udrykningsordning  \r\n\r\n med virkning fra og med den 1. april 1974. </P>  \r\n\r\n<P>De til redningsstationerne og stationernes personale udsendte  \r\n\r\n retningslinier for udrykningsordningener indeholdt i &#187;Direktiv  \r\n\r\n vedrørende udrykningspligt til vagttjeneste ved alarmering&#171;, som følger  \r\n\r\n vedlagt til orientering. </P>  \r\n\r\n<P> <B>Otto Gredal</B>  </P>  \r\n\r\n<P>DIREKTIV </P>  \r\n\r\n<P>vedrørende </P>  \r\n\r\n<P>udrykningspligt til vagttjeneste ved alarmering. </P>  \r\n\r\n<P>Personale og stedfortrædere ved en redningsstation har pligt til efter  \r\n\r\n tilsigelse omgående at rykke ud til overvågnings- og/eller afsøgningstjeneste  \r\n\r\n på nærmere afgrænsede kyststrækninger inden for stationens vagtområde. </P>  \r\n\r\n<P>Udrykningstjenesten træder i funktion, når stationen ved alarmering, egne  \r\n\r\n iagttagelser eller på anden måde bliver bekendt med forhold, hvor sikkerheden  \r\n\r\n for menneskeliv på søen giver anledning til, at der iværksættes overvågning  \r\n\r\n af et begrænset farvandsområde ved kysten og/eller afsøgning af en nærmere  \r\n\r\n afgrænset kyststrækning af hensyn til eventuelt nødstedte. </P>  \r\n\r\n<P>Følgende tilfælde vil bl.a. kunne give anledning til overvågning af et  \r\n\r\n farvandsområde: </P>  \r\n\r\n<P> Når et fartøj er så tæt på kysten eller i øvrigt i en situation, så  \r\n\r\n stranding under faretruende omstændigheder kan befrygtes. </P>  \r\n\r\n<P> Når eventuelt overlevende efter en søulykke i kystfarvåndet er eller må  \r\n\r\n formodes at være eller kunne komme i en nødsituation. </P>  \r\n\r\n<P> Når personer i øvrigt befinder sig i nød eller overhængende  \r\n\r\n vanskeligheder i kystfarvandet. </P>  \r\n\r\n<P> Når fartøjet under faretruende omstændigheder anduver havn eller søger  \r\n\r\n landing på åben kyst. </P>  \r\n\r\n<P> Når nødsignaler i nærheden af kysten observeres. </P>  \r\n\r\n<P>Følgende tilfælde vil bl.a. kunne give anledning til afsøgning af en  \r\n\r\n kyststrækning: </P>  \r\n\r\n<P> Når eventuelt overlevende efter en søulykke i kystfarvandet må formodes  \r\n\r\n at drive ind eller være drevet ind på kysten. </P>  \r\n\r\n<P> Når personer eller fartøjer meldes savnet i et bestemt område af  \r\n\r\n kystfarvandet. </P>  \r\n\r\n<P> Når personer i øvrigt må formodes at være i en nødsituation ved selv </P>  \r\n\r\n<P>e kysten. </P>  \r\n\r\n<P> Når nødsignaler i umiddelbar nærhed af kysten observeres. </P>  \r\n\r\n<P>Stationslederen eller dennes stedfortræder afgør, når udrykningstjenesten  \r\n\r\n skal træde i funktion og tilsiger det hertil fornødne mandskab. </P>  \r\n\r\n<P>Ved anmodning fra Søredningstjenesten (SOK-Aarhus, marinedistrikt,  \r\n\r\n marinestation) om udrykning til overvågnings- og/eller afsøgningstjeneste  \r\n\r\n skal Søredningstjenestens afgørelse efterkommes. </P>  \r\n\r\n<P>Forinden mandskabet udsendes gives dette fornøden orientering om grunden  \r\n\r\n til udrykningen, (hvad der er passeret, hvor og hvornår, hvorfra alarmeringen  \r\n\r\n er kommet samt hvad der i øvrigt måtte være af betydning). </P>  \r\n\r\n<P>Endvidere instrueres mandskabet i, hvad det skal foretage samt hvor,  \r\n\r\n (overvågning og/eller afsøgning, afgrænsningen af pågældende farvandsområde  \r\n\r\n og/eller kyststrækning, det telefonnummer hvortil udrykningsholdet i givet  \r\n\r\n fald kan ringe, samt hvad der i øvrigt måtte være af betydning i denne  \r\n\r\n forbindelse). </P>  \r\n\r\n<P>Hvis hensigtsmæssigt, udpeges en leder af udrykningsholdet. Dersom  \r\n\r\n stationslederen eller dennes stedfortræder deltager i udrykningen, leder han  \r\n\r\n holdet. </P>  \r\n\r\n<P>Dersom stationslederen deltager, forbliver stedfortræderen ved stationen  \r\n\r\n og på telefon, til udrykningsholdet atter er tilbage eller andet foreligger.  \r\n\r\n</P>  \r\n\r\n<P>Udrykningsholdet begiver sig på hurtigste måde til det pågældende sted  \r\n\r\n eller område og går straks i gang med opgaven. </P>  \r\n\r\n<P>Samtidig undersøges, hvor nærmeste adgang til telefon forefindes. </P>  \r\n\r\n<P>Stationslederen eller dennes stedfortræder underretter så hurtigt som  \r\n\r\n muligt redningstjenestens nærmeste &#187;led&#171; (marinedistrikt,  \r\n\r\n marinestation eller politi) om sine dispositioner samt hvad der videre måtte  \r\n\r\n passere af interesse og betydning for redningstjenesten. </P>  \r\n\r\n<P>Hvis påkrævet, underrettes den pågældende nabostation ligeledes, så  \r\n\r\n samarbejde hurtigt kan etableres om nødvendigt. </P>  \r\n\r\n<P>Skønner udrykningsholdet efter ankomst til området, at der bliver brug for  \r\n\r\n assistance, ekstra mandskab, redningshjælpemidler, ambulance, etc. rekvireres  \r\n\r\n dette så tidligt og hurtigt som muligt. </P>  \r\n\r\n<P>Drejer det sig om stranding og/eller bjærgning af overlevende/ omkomne  \r\n\r\n skal nærmeste politi (evt. nærmeste strandfoged) i alle tilfælde underrettes  \r\n\r\n snarest muligt og anmodes samtidig om at orientere andre myndigheder, som  \r\n\r\n sagen måtte berøre. </P>  \r\n\r\n<P>Udrykningstjenesten skal til enhver tid kunne træde i funktion (altså  \r\n\r\n uanset årstiden, uanset tidspunktet på døgnet og uanset vejrforholdene) og  \r\n\r\n med kortest muligt varsel. </P>  \r\n\r\n<P>Udført udrykningstjeneste indføres i de autoriserede &#187;vagtbøger&#171;  \r\n\r\n og underskrives af det pågældende mandskab, som dokumentation for den af de  \r\n\r\n enkelte udførte tjeneste og det i forbindelse hermed præsterede timetal. </P>  \r\n\r\n<P>Udført udrykningstjeneste indberettes til Farvandsdirektoratet som  \r\n\r\n &#187;Udskrift af indberetningsprotokollen&#171; i lighed med  \r\n\r\n redningsforetagender og indeholdende alle tilsvarende oplysninger ved  \r\n\r\n fremstilling af sagen, således også tidspunkt for påbegyndelse og afslutning  \r\n\r\n af udrykningen samt det antal mand, der har deltaget. </P>  \r\n\r\n<P>Udrykningstjeneste honoreres med den til enhver tid gældende timebetaling  \r\n\r\n for vagttjeneste. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19742500810"
        },
        {
            "displayName": "Entydig dokumentidentifikation",
            "displayValue": "CM000837"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/12/2009"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25008"
        },
        {
            "displayName": "År for udstedelse",
            "displayValue": "1974"
        },
        {
            "displayName": "Dato for underskrift",
            "displayValue": "22/03/1974"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}