{
    "id": 36457,
    "title": "Baissespekulation - aktieafståelse. Bindende forhåndsbesked. (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18420 af 06/06/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Ligningsrådet afviste spørgsmålet om, hvorvidt en aktionærs aktielån,  \r\n\r\n som formidles af en bank, til en baissespekulant ville blive betragtet som  \r\n\r\n aktieafståelse i.h.t aktieavancebeskatningslovens § 2, stk. 1, uanset det  \r\n\r\n sker indenfor eller udover 3 års ejertid set fra udlåners side. </I> </P>  \r\n\r\n<P> <I>Ligningsrådet tilkendegav efter omstændighederne udgangspunktet og  \r\n\r\n beskatningen for aktieudlån og baissespekulation, som formidlet efter de  \r\n\r\n retningslinier, som gælder for børsmæglerselskaber. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Baissespekulation - aktieafståelse. Bindende  \r\n\r\n forhåndsbesked. (* 1) </H1>  \r\n\r\n<P></P>  \r\n\r\n<P>Ligningsrådet blev anmodet om forhåndsbesked om følgende: </P>  \r\n\r\n<P>Vil en aktionærs aktieudlån, som formidles af en bank, til en  \r\n\r\n baissespekulant blive betragtet som aktieafståelse i henhold til  \r\n\r\n aktieavancebeskatningslovens § 2, stk. 1, uanset om det sker indenfor eller  \r\n\r\n udover 3 års ejertid set fra udlåners side? </P>  \r\n\r\n<P>De nærmere omstændigheder er følgende: </P>  \r\n\r\n<P>Blandt bankens kunder, som bl.a. er privatpersoner, institutioner,  \r\n\r\n investeringsselskaber og investeringsforeninger med aktiebeholdninger, ønsker  \r\n\r\n nogle at eje aktier i mindst 3 år, hvorefter eventuel avance kan realiseres  \r\n\r\n skattefrit, medens andre i perioder ønsker at spekulere i faldende  \r\n\r\n aktiekurser, såkaldte baisseforretninger. </P>  \r\n\r\n<P>Banken påtænker at formidle sådanne baissearrangementer, idet inaktive  \r\n\r\n fondsbeholdninger kan gøres omsættelige med deraf følgende mulighed for at  \r\n\r\n øge de løbende kurtageindtægter og formidlingsprovisioner. </P>  \r\n\r\n<P>En baisseforretning tænkes udført således, at baissespekulanten låner  \r\n\r\n aktier af en af de kunder, der ønsker at eje aktier i mindst 3 år.  \r\n\r\n Lånearrangementet vil blive formidlet gennem banken, således at udlåner og  \r\n\r\n baissespekulant ikke har kendskab til hinanden. </P>  \r\n\r\n<P>Baissespekulanten forpligter sig til at levere aktien tilbage på et  \r\n\r\n fastsat tidspunkt samt betale kommission til udlåner som betaling for  \r\n\r\n råderetten over aktien i en given periode. </P>  \r\n\r\n<P>Baissespekulanten skal, såfremt der i udlånsperioden sker  \r\n\r\n fondsaktieemission, levere udlåner det antal af aktier tilbage, der svarer  \r\n\r\n til det antal, udlåner ville have haft, såfremt han selv havde haft aktierne  \r\n\r\n i hænde. </P>  \r\n\r\n<P>Baissespekulanten skal, såfremt baisseforretningen er igangværende på en  \r\n\r\n udbyttedato, betale udlåner en godtgørelse svarende til det ej modtagne  \r\n\r\n udbytte og værdien af skattegodtgørelsen. </P>  \r\n\r\n<P>Udlåner afgiver principielt råderetten over aktien i den givne periode, og  \r\n\r\n aktien vil således skifte ejerregistrering i Værdipapircentralen. Ligeledes  \r\n\r\n vil en eventuel navnenotering blive slettet. Dog vil udlåner i de  \r\n\r\n situationer, hvor der sker nytegning, suverænt bestemme, hvorvidt  \r\n\r\n tegningsretterne skal udnyttes. </P>  \r\n\r\n<P>Ifølge § 41 i Industriministeriets bekendtgørelse nr. 812 af 13. november  \r\n\r\n 1986 om Københavns Fondsbørs må børsmæglerselskaber kun udlåne en kommittents  \r\n\r\n værdipapirer til brug ved salg med henblik på tilbagekøb til en lavere kurs,  \r\n\r\n såfremt kommittenten har givet sit samtykke hertil ved at underskrive en  \r\n\r\n erklæring på en af fondsbørsbestyrelsen godkendt formular. Tilladelsen kan  \r\n\r\n ikke gyldigt udstedes for et længere tidsrum end 3 måneder, men kan fornys.  \r\n\r\n Den kan til enhver tid tilbagekaldes. </P>  \r\n\r\n<P>Det foreligger ikke oplyst, om de af banken formidlede baisseforretinger  \r\n\r\n sker efter samme retningslinier, som gælder for de af børsmæglerselskaber  \r\n\r\n formidlede baisseforretninger. </P>  \r\n\r\n<P>De stedlige ligningsmyndigheder havde i sagens anledning udtalt, at de  \r\n\r\n beskrevne baissearrangementer fandtes at indebære en afståelse i henhold til  \r\n\r\n aktieavancebeskatningslovens § 2, stk. 1. Man havde herved lagt afgørende  \r\n\r\n vægt på, at aktien skal skifte ejerregistrering i Værdipapircentralen, at  \r\n\r\n eventuel navnenotering vil blive slettet, samt at det indgår i arrangementet,  \r\n\r\n at låneren skal videresælge aktien. At udlåneren senere skal have  \r\n\r\n tilbageleveret en aktie af samme nom. værdi og med samme rettigheder, fratog  \r\n\r\n efter ligningsmyndighedernes opfattelse ikke aktieudlånet karakteren af et  \r\n\r\n salg. </P>  \r\n\r\n<P>Ligningsrådet afvise at give bindende forhåndsbesked i sagen under  \r\n\r\n henvisning til § 3 i loven om bindende forhåndsbesked om skattespørgsmål m.v.  \r\n\r\n Der blev herved henset til, at forespørgslen ikke vedrørte en bestemt kunde,  \r\n\r\n som deltog i et nærmere specificeret baissearrangement, men en ukendt kreds  \r\n\r\n af nuværende og fremtidige kunder, som fremover deltog i ikke konkretiserede  \r\n\r\n baissearrangementer. På det således foreliggende grundlag fandtes anmodningen  \r\n\r\n ikke at kunne besvares med fornøden sikkerhed. </P>  \r\n\r\n<P>Ligningsrådet fandt dog efter omstændighederne anledning til at bemærke  \r\n\r\n følgende: </P>  \r\n\r\n<P>For aktieudlån til baissespekulation, som formidles efter de ovennævnte  \r\n\r\n retningslinier, som gælder for børsmæglerselskaber, vil udgangspunktet efter  \r\n\r\n Ligningsrådets opfattelse være, at aktieudlånet anses som afståelse i  \r\n\r\n relation til reglerne om beskatning ved aktieafståelse. </P>  \r\n\r\n<P>Baissespekulantens fortjeneste eller tab opgøres og beskattes ved  \r\n\r\n spekulationsforretningens afslutning. Beskatningen sker efter reglerne i  \r\n\r\n aktieavanvebeskatningsloven om afståelse inden 3 års ejertid, selv om den  \r\n\r\n enkelte spekulationsforretning måtte strække sig over mere end 3 år, hvorved  \r\n\r\n bemærkes, at de af baissespekulanten afståede aktier er erhvervet ved udlån  \r\n\r\n praktisk talt samtidig med, at de afstås. der kan i øvrigt henvises til  \r\n\r\n Meddelelser fra Landsskatteretten 1966 nr. 13. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort: SKAT 1989/8 side 619"
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19891842001"
        },
        {
            "displayName": "Entydig dokumentidentifikation",
            "displayValue": "CA004392"
        },
        {
            "displayName": "Dato for indlæggelse",
            "displayValue": "17/08/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18420"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "06/06/1989"
        },
        {
            "displayName": "Administrerende myndighed",
            "displayValue": "Ligningsrådet"
        },
        {
            "displayName": "Ressortministeriets journalnummer",
            "displayValue": "SD 350-4432-3020"
        },
        {
            "displayName": "Stikord",
            "displayValue": "AFSTÅELSE, AKTIE, BAISSESPEKULATION"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}