{
    "id": 38984,
    "title": "Fysisk blokade. Bod 2.1.2. Bod ikke pålagt.(* 1) (* 2) Hjemsendelse efter at arbejdere havde nægtet at arbejde under politibeskyttelse fundet retsmæssig. Landsorganisationen i Danmark for Dansk Typograf-Forbund (konsulent Niels Chr. Daugaard)    mod Dansk Arbejdsgiverforening for Danske Dagblades Forenings Forhandlingsorganisation for Aalborg Stiftstidende (fuldmægtig Mona Davidsen). Dommere: Bjerregaard (retsformand), Bredmose, Agner Christensen, Degerbøl, Kofod, Spang-Hanssen og Willy Strube. ",
    "documentTypeId": "260",
    "isSagsforlobPeriodValid": false,
    "shortName": "DOM nr 3040 af 28/01/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>De ansatte på et dagblad havde overenskomststridigt nedlagt arbejdet i  \r\n\r\n protest mod lovindgrebet den 1. og 2. april 1985. Den 3. april (onsdag før  \r\n\r\n Skærtorsdag) var der etableret fysisk blokade mod virksomheden, og politiet  \r\n\r\n brød blokaden, men typograferne ville ikke arbejde under politibeskyttelse.  \r\n\r\n Herefter meddelte ledelsen, at personalet var hjemsendt til efter påske.  \r\n\r\n Arbejdsvægringen den 3. </I> </P>  \r\n\r\n<P> <I>april fandtes overenskomststridig, og arbejdsretten fandt ikke at  \r\n\r\n kunne forkaste bladets oplysninger om, at det ikke længere var muligt at  \r\n\r\n fremstille aviserne til påskedagene. Hjemsendelsen fandtes herefter at være  \r\n\r\n retmæssig. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Fysisk blokade. Bod 2.1.2. Bod ikke pålagt.(* 1)  \r\n\r\n (* 2) Hjemsendelse efter at arbejdere havde nægtet at arbejde under  \r\n\r\n politibeskyttelse fundet retsmæssig. Landsorganisationen i Danmark for Dansk  \r\n\r\n Typograf-Forbund (konsulent Niels Chr. Daugaard) mod Dansk  \r\n\r\n Arbejdsgiverforening for Danske Dagblades Forenings Forhandlingsorganisation  \r\n\r\n for Aalborg Stiftstidende (fuldmægtig Mona Davidsen). Dommere: Bjerregaard  \r\n\r\n (retsformand), Bredmose, Agner Christensen, Degerbøl, Kofod, Spang-Hanssen og  \r\n\r\n Willy Strube. </H1>  \r\n\r\n<P></P>  \r\n\r\n<BR>  \r\n\r\n<P>Under denne sag har Landsorganisationen i Danmark for Dansk  \r\n\r\n Typograf-Forbund indklaget Dansk Arbejdsgiverforening for Danske Dagblades  \r\n\r\n Forenings Forhandlingsorganisation for Aalborg Stiftstidende for  \r\n\r\n Arbejdsretten for at have handlet overenskomststridigt ved den 3. april 1985  \r\n\r\n at have hjemsendt de ved avisen ansatte typografer. </P>  \r\n\r\n<P>Klagerne har nedlagt påstand om, at Aalborg Stiftstidende har handlet  \r\n\r\n overenskomststridigt ved den 3. april 1985 at have hjemsendt de ansatte  \r\n\r\n typografer, at Aalborg Stiftstidende tilpligtes til Dansk Typograf-Forbund at  \r\n\r\n betale en efter rettens skøn fastsat bod, og at spørgsmålet om betaling til  \r\n\r\n de ansatte typografer henskydes til afgørelse ad sædvanlig fagretlig vej.  \r\n\r\n</P>  \r\n\r\n<P>De indklagede har principalt påstået sagen henvist til faglig voldgift,  \r\n\r\n idet de har gjort gældende, at sagen er afsluttet ved et den 16. april 1985  \r\n\r\n indgået forlig. </P>  \r\n\r\n<P>Subsidiært har de indklagede påstået frifindelse. </P>  \r\n\r\n<P>Klagerne har bestridt, at sagen er afgjort ved det nævnte forlig. </P>  \r\n\r\n<P>På et fællesmøde den 10. april 1985 bestred man fra arbejdsgiverside, at  \r\n\r\n virksomheden havde foretaget en overenskomststridig lockout, idet man  \r\n\r\n henviste til, at baggrunden for, at virksomheden ikke kunne beskæftige  \r\n\r\n typograferne, var drifts- og produktionsmæssige forhold. </P>  \r\n\r\n<P>Den 1. og 2. april 1985 nedlagde Typografforbundets medlemmer på Aalborg  \r\n\r\n Stiftstidende arbejdet i protest mod gennemførelsen af lov nr. 123 af 31.  \r\n\r\n marts 1985 om fornyelse og forlængelse af kollektive overenskomster og  \r\n\r\n aftaler m.v. Parterne er enige om, at disse arbejdsnedlæggelser var  \r\n\r\n overenskomststridige. </P>  \r\n\r\n<P>Om begivenhederne den 3. april 1985, der var onsdagen før Skærtorsdag, har  \r\n\r\n afdelingsformand Anders Foldager bl.a. forklaret, at typograferne mødte op  \r\n\r\n ved deres arbejdsplads til normal arbejdstids begyndelse. En halv snes  \r\n\r\n mennesker havde imidlertid etableret en fysisk blokade af bygningen, således  \r\n\r\n at de ikke kunne komme ind på arbejdspladsen. Ledelsen ville rekvirere politi  \r\n\r\n til at bryde blokaden, men typograferne meddelte, at de ikke ønskede at  \r\n\r\n arbejde under politibeskyttelse. Kl. 9,15 blev der afholdt et  \r\n\r\n samarbejdsudvalgsmøde. Den fysiske blokade bestod endnu. Typografernes  \r\n\r\n daghold var gået hjem, men fra typografernes side meddelte man, at  \r\n\r\n aftenholdet ville møde normalt. På et nyt møde kl. 12,30 meddelte bladets  \r\n\r\n ledelse, at den ikke ville udgive aviser i påsken, og det tekniske personale  \r\n\r\n blev hjemsendt til tirsdag efter påske. Den fysiske blokade blev ophævet kl.  \r\n\r\n 13,30, og på et nyt møde kl. 15 meddelte tillidsmanden, at typograferne havde  \r\n\r\n fået den fysiske blokade hævet, og at de ville gå i arbejde. Det var muligt  \r\n\r\n at få lørdags- og søndagsavisen ud. Forliget af 16. april 1985 angik kun  \r\n\r\n betalingen til de typografer, der havde været på ferie eller afspadsering,  \r\n\r\n eller som var sygemeldte. Baggrunden for forliget var, at bladet havde  \r\n\r\n trukket de pågældende typografer for løn i strejkedagene, hvilket man havde  \r\n\r\n protesteret imod. </P>  \r\n\r\n<P>Teknisk direktør John Christensen har bl.a. forklaret, at avisen siden  \r\n\r\n midten af februar 1985 kun var udkommet 4 gange på grund af strejker fra  \r\n\r\n journalisternes side. Ledelsen var derfor stærkt interesseret i at få  \r\n\r\n udgivelsen i gang igen. Der var om onsdagen en fysisk blokade fra kl. 7 om  \r\n\r\n morgenen, og ledelsen tilkaldte politiet. Det kom til stede og skaffede  \r\n\r\n adgang til huset, og andre personalegrupper kom ind, men typograferne ville  \r\n\r\n ikke gå ind, fordi de ikke ville arbejde under politibeskyttelse. Da  \r\n\r\n sættearbejdet ikke var kommet i gang kl. 12,30, måtte ledelsen på  \r\n\r\n samarbejdsudvalgsmødet på dette tidspunkt meddele typograferne, at man ikke  \r\n\r\n fandt det muligt at fremstille aviserne til onsdagen og til påskedagene, og  \r\n\r\n at man derfor måtte hjemsende personalet til efter påske. </P>  \r\n\r\n<P>Der er under sagen fremlagt en kopi af forliget af 16. april 1985. </P>  \r\n\r\n<P>Arbejdsretten skal udtale: </P>  \r\n\r\n<P>Efter Anders Foldagers forklaring om baggrunden for forliget af 16. april  \r\n\r\n 1985 og efter dettes indhold findes det ikke godtgjort, at sagen er afsluttet  \r\n\r\n ved dette forlig. De indklagedes påstand om henvisning af sagen til faglig  \r\n\r\n voldgift tages derfor ikke til følge. </P>  \r\n\r\n<P>På grund af det tekniske personales overenskomststridige  \r\n\r\n arbejdsnedlæggelser mandag den 1. og tirsdag den 2. april 1985 blev der ikke  \r\n\r\n arbejdet i sætteriet på Aalborg Stiftstidende på disse dage. Onsdag den 3.  \r\n\r\n april 1985 var arbejdet i sætteriet endnu ikke kommet i gang kl. 12,30, fordi  \r\n\r\n typograferne havde nægtet at arbejde, hvis politiet skulle skaffe dem adgang  \r\n\r\n til sætteriet. Denne arbejdsvægring må også anses for at være  \r\n\r\n overenskomststridig. Arbejdsretten finder ikke at kunne forkaste bladets  \r\n\r\n oplysninger om, at det ikke længere var muligt at fremstille aviserne til  \r\n\r\n påskedagene. Den foretagne hjemsendelse af personalet findes herefter at have  \r\n\r\n været retmæssig, og de indklagedes frifindelsespåstand tages derfor til  \r\n\r\n følge. </P>  \r\n\r\n<P>I sagsomkostninger til Arbejdsretten findes klagerne at burde betale 2.000  \r\n\r\n kr. </P>  \r\n\r\n<P>T h i k e n d e s f o r r e t : </P>  \r\n\r\n<P>Dansk Arbejdsgiverforening for Danske Dagblades Forenings  \r\n\r\n Forhandlingsorganisation for Aalborg Stiftstidende frifindes i denne sag.  \r\n\r\n</P>  \r\n\r\n<P>I sagsomkostninger betaler Landsorganisationen i Danmark 2.000 kr. til  \r\n\r\n Arbejdsretten. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Henvisninger: Per Jacobsen, s.288 (note 108), s.577 (note 134),  \r\n\r\n Hasselbalch Kollektivarbejdsretten s.148, K 10.702 og de herunder anførte  \r\n\r\n henvisninger, K 9844 m.fl. (A 1983, s.98), K 8302 (A 1978, s.74). </P>  \r\n\r\n</DIV>",
    "isHistorical": false,
    "editorialNotes": [
        "(* 2) Offentliggjort i Arbejdsretligt Tidsskrift 1987, side ??"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "U19870304013"
        },
        {
            "displayName": "Entydig dokumentidentifikation",
            "displayValue": "CA006919"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Dom"
        },
        {
            "displayName": "Dokumentets rangering",
            "displayValue": "U "
        },
        {
            "displayName": "Forskriftens nummer",
            "displayValue": "3040"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "28/01/1987"
        },
        {
            "displayName": "Administrerende myndighed",
            "displayValue": "Arbejdsretten"
        },
        {
            "displayName": "Ressortministeriets journalnummer",
            "displayValue": "10.951"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}