{
    "id": 47135,
    "title": "Vejledning om små børns udendørsophold i kulde ",
    "documentTypeId": "180",
    "isSagsforlobPeriodValid": false,
    "shortName": "VEJ nr 15485 af 01/10/1983",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om små børns udendørsophold i kulde  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Sundhedsstyrelsen har, såvel fra forældre som fra ledere af vuggestuer og  \r\n\r\n fra sundhedsplejersker, modtaget en række anmodninger om at give vejledning  \r\n\r\n om forholdsregler i forbindelse med små børns udendørsophold i kulde.  \r\n\r\n Sundhedsstyrelsen har derved fået indtryk af, at der i vide kredse er behov  \r\n\r\n for en sådan vedledning og skal derfor meddele følgende: </P>  \r\n\r\n<P>Det antages almindeligvis, at børn har godt af at få frisk luft, men der  \r\n\r\n er ikke dokumentation for, at &#187;hærdning&#171; har en gavnlig  \r\n\r\n virkning,f.eks. ved at forebygge infektioner. </P>  \r\n\r\n<P>Spædbørn er særligt sårbare over for kulde. Medens de fra fødslen kan  \r\n\r\n reagere hurtigt med gråd på sult- og tørstfornemmelse, er de næsten op til  \r\n\r\n 1-års alderen ikke i stand til at klage sig i tide, når de fryser. Endvidere  \r\n\r\n bevæger spædbørn sig mindre således, at de lettere kan afkøles. Skadelig  \r\n\r\n afkøling kan ske ved lave temperaturer, men kan også ske ved højere  \r\n\r\n temperaturer, såfremt der er vind eller fugtigt vejr. </P>  \r\n\r\n<P>Det er således vanskeligt at give nøjagtige retningslinier for, i hvilke  \r\n\r\n tilfælde det er forsvarligt at lade spædbørn sove ude i kuldeperioder.  \r\n\r\n Nedenstående forhold har alle betydning for afgørelsen af, om man i et  \r\n\r\n konkret tilfælde kan tillade et spædbarn at sove ude: </P>  \r\n\r\n<P>UDENDØRSTEMPERATUREN </P>  \r\n\r\n<P>Børn må ikke sove ude, når temperaturen er under 10 minusgrader. Ved  \r\n\r\n højere temperaturer bør afgørelsen afhænge af følgende 4 forhold: </P>  \r\n\r\n<UL CLASS=PLAIN-LIST>  \r\n\r\n<LI>1) SOVESTEDETS PLACERING </LI>  \r\n\r\n</UL>  \r\n\r\n<P>Ved sovestedet skal der være læ for blæst, regn og rimnedfald (denne  \r\n\r\n beskyttelse kan f.eks. gives af en liggehal). </P>  \r\n\r\n<UL CLASS=PLAIN-LIST>  \r\n\r\n<LI>2) ISOLERING OG PÅKLÆDNING </LI>  \r\n\r\n</UL>  \r\n\r\n<P>Krybben skal - lige som en god barnevogn - være vind- og vandtæt til alle  \r\n\r\n sider. Bunden kan f.eks. isoleres med skumgummi e.l. Barnet skal være iklædt  \r\n\r\n hue og anbragt i en pose forsynet med hætte og lukkede ærmer således, at  \r\n\r\n hoved og hænder beskyttes. Barnet skal være iklædt tøj med god  \r\n\r\n varmeisolationsevne, enten uld, bomuld eller kunststoffer med tilsvarende  \r\n\r\n egenskaber. Dynen skal dække barnets krop både opadtil og til siderne. Det er  \r\n\r\n vigtigt, at barnet sikres mod afkøling fra en våd ble. Dette kan f.eks. ske  \r\n\r\n ved at man iklæder barnet uldbukser. </P>  \r\n\r\n<UL CLASS=PLAIN-LIST>  \r\n\r\n<LI>3) BARNET </LI>  \r\n\r\n</UL>  \r\n\r\n<P>Kun sunde og raske børn bør sove ude i koldt vejr. For tidligt fødte børn  \r\n\r\n og børn, der lider af astmatisk bronkitis, kronisk mellemørebetændelse eller  \r\n\r\n hjertesygdom, er særligt udsatte og bør ikke sove ude i koldt, tåget vejr.  \r\n\r\n</P>  \r\n\r\n<P>Børn under 1 år, og specielt spædbørn under 1/2 år, er særligt udsatte for  \r\n\r\n kuldepåvirkning. </P>  \r\n\r\n<P>Barnets HUD kan beskyttes med en vandfri creme. Herved beskyttes huden mod  \r\n\r\n udtørring, men en sådan creme yder ikke beskyttelse mod kuldepåvirkning. </P>  \r\n\r\n<UL CLASS=PLAIN-LIST>  \r\n\r\n<LI>4) OPSYN M.V. </LI>  \r\n\r\n</UL>  \r\n\r\n<P>Børn, der sover ude i kulden, skal være under særligt effektivt opsyn.  \r\n\r\n Sovetiden bør aldrig være længere end 1 1/2-2 timer. Jo yngre børnene er og  \r\n\r\n jo koldere vejret er, des hyppigere skal børnene tilses. Er man i tvivl om  \r\n\r\n kuldepåvirkningen, bør den, der har opsynet, selv iføre sig passende  \r\n\r\n beklædning og sidde et stykke tid udendørs ved siden af børnene. </P>  \r\n\r\n<P>Søren K. Sørensen </P>  \r\n\r\n<P>/Bent Olsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1997"
        },
        {
            "displayName": "Accession",
            "displayValue": "C19831548560"
        },
        {
            "displayName": "Entydig dokumentidentifikation",
            "displayValue": "CM005915"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "27/03/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15485"
        },
        {
            "displayName": "År for udstedelse",
            "displayValue": "1983"
        },
        {
            "displayName": "Dato for underskrift",
            "displayValue": "01/10/1983"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsst. nr. 5300-2-1983"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}