{
    "id": 33026,
    "title": "Specifikation af besparelser på årsbudgettet ",
    "documentTypeId": "250",
    "isSagsforlobPeriodValid": false,
    "shortName": "UDT nr 9300 af 30/11/1982",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalt at der i et vedtaget budget ikke må forekomme negative  \r\n\r\n budgetreguleringskonti, som er udtryk for besparelser, der efter  \r\n\r\n budgetvedtagelsen i kommunalbestyrelsen tænkes anvendt til reduktion i  \r\n\r\n årsbudgettets bevillinger. Det er dog muligt at vedtage en ikke-konkretiseret  \r\n\r\n besparelse, hvis denne klart kan henføres til en bestemt bevilling. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Specifikation af besparelser på årsbudgettet  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Besvarelse af folketingets kommunaludvalgs spørgsmål 3 (Alm. del - bil.  \r\n\r\n 17). </P>  \r\n\r\n<P>Spørgsmål: </P>  \r\n\r\n<P>Er det i overensstemmelse med gældende budgetteringsforskrifter, når en  \r\n\r\n amtskommune for at dække en forøget driftsudgift rent budgetteknisk afsætter  \r\n\r\n en uspecificeret mindreudgift af samme størrelse med henblik på senere at  \r\n\r\n konkretisere denne mindreudgift, jfr. vedlagte bilag. </P>  \r\n\r\n<P>Svar: </P>  \r\n\r\n<P>Det fremgår af reglerne for kommunernes og amtskommunernes budget- og  \r\n\r\n regnskabsvæsen, at årsbudgettet i kommunalbestyrelsen skal færdigbehandles og  \r\n\r\n vedtages senest 1. oktober. </P>  \r\n\r\n<P>Det vedtagne budget skal være udtryk for det bedst mulige skøn over de  \r\n\r\n kommende års udgifter og indtægter, og det skal være umiddelbart egnet til  \r\n\r\n realisering. Der må således ikke i årsbudgettet eller i budgetoverslagene  \r\n\r\n forekomme poster, som savner en nærmere forklaring eller begrundelse, hvad  \r\n\r\n enten årsagen hertil er tidsmæssige problemer, manglende kapacitet ved  \r\n\r\n budgetlægningen, uenighed eller lignende. I budgettet må ikke forekomme  \r\n\r\n negative budgetreguleringskonti, som er udtryk for besparelser, der efter  \r\n\r\n budgetvedtagelsen i kommunalbestyrelsen tænkes anvendt til reduktion i  \r\n\r\n årsbudgettets bevillnger. Det er dog muligt at vedtage en ikke konkretiseret  \r\n\r\n besparelse, hvis denne klart kan henføres til en bestemt bevilling. Ellers  \r\n\r\n kan årsbudgettet ikke opfylde den bevillingsmæssige funktion, § 40, i lov om  \r\n\r\n kommunernes styrelse. </P>  \r\n\r\n<P>Jeg vil tage eksemplet i begrundelsen for spørgsmålet op til nærmere  \r\n\r\n undersøgelse. </P>  \r\n\r\n<P>Den 9. november 1982 forespurgte Folketingets kommunaludvalg mig om, det  \r\n\r\n er i overensstemmelse med gældende budgetteringsforskrifter, når en  \r\n\r\n amtskommune for at dække en forøget driftsudgift rent budgetteknisk afsætter  \r\n\r\n en udspecificeret mindreudgift af samme størrelse med henblik på senere at  \r\n\r\n konkretisere denne mindreudgift (Kommunaludvalget Alm. del - bilag 17). </P>  \r\n\r\n<P>Jeg svarede hertil den 30. november 1982 blandt andet, jfr. bilaget, at  \r\n\r\n jeg ville tage eksemplet i begrundelsen for spørgsmålet op til nærmere  \r\n\r\n undersøgelse. Københavns amtsråd, som eksemplet vedrørte, blev derfor ved  \r\n\r\n skrivelse af 1. december 1982 forelagt sagen til nærmere udtalelse. </P>  \r\n\r\n<P>Københavns amtsråd har på sit møde den 19. januar 1983, jfr. skrivelse til  \r\n\r\n indenrigsministeriet af 8. februar 1983, j.nr. 1-40-0/1 (83) vedtaget at  \r\n\r\n udtale: at amtsrådet kan tiltræde de principielle overvejelser, der er  \r\n\r\n angivet i indenrigsministeriets foreløbige udtalelse om sagen den 30.  \r\n\r\n november 1982 til Folketingets kommunaludvalg, men </P>  \r\n\r\n<P>at amtsrådet finder, at disse principper i praksis bør kunne tilpasses,  \r\n\r\n således at de fremgangsmåder, der er angivet i mødesagsbilag af 15. december  \r\n\r\n 1982, kan benyttes. </P>  \r\n\r\n<P>Det fremgår af sagen, at amtskommunen har en mere detaljeret  \r\n\r\n bevillingsbinding end krævet i indenrigsministeriets budgetregler (Budget- og  \r\n\r\n regnskabssystem for kommuner og amtskommuner, afsnit 6.3. side 1), idet der  \r\n\r\n afgives bevillinger til de enkelte sygehuse, hvor det i budgetreglerne kun er  \r\n\r\n krævet, at der skal gives en bevilling for alle sygehuse. Den forholdsvis  \r\n\r\n detaljerede bevillingsafgivelse må dog ses i sammenhæng med, at der optræder  \r\n\r\n en temmelig stor fælleskonto til fordeling på de forskellige bevillinger for  \r\n\r\n sygehusene. </P>  \r\n\r\n<P>Det fremgår endvidere, at amtsrådet på sit afsluttende møde om budgettet  \r\n\r\n for 1983 den 29. september 1982 vedtog et budget med følgende bemærkninger  \r\n\r\n til konto 4.01.1.01 (Fællesudgifter under kontoen for sygehuse):  \r\n\r\n Amtskommunens andel af driftsudgiften ved Diakonissestiftelsen er - i forhold  \r\n\r\n til 1982 - forhøjet med 3,6 mill. kr. Til finansiering af denne merudgift  \r\n\r\n skal der inden for sygehusudvalgets samlede driftsramme tilvejebringes  \r\n\r\n dækning for et tilsvarende beløb. Rent budgetteknisk afsættes en mindreudgift  \r\n\r\n på 3,6 mill. kr. </P>  \r\n\r\n<P>Særlig sag om konkretisering af mindreudgiften på enkeltposter skal  \r\n\r\n forelægges amtsrådet inden udgangen af december måned i 1982. </P>  \r\n\r\n<P>Denne konkretisering af besparelserne er på grundlag af en indstilling fra  \r\n\r\n sygehusudvalget vedtaget således af amtsrådet den 15. december 1982: </P>  \r\n\r\n<P>Konto 4.01.1.xx: </P>  \r\n\r\n<P>Amtskommunens sygehuses udgifter nedsættes med 2.224.000 kr. </P>  \r\n\r\n<P>Konto 4f.22.1.xx: </P>  \r\n\r\n<P>Fysiurgiske klinikker nedsættes med 120.000 kr. </P>  \r\n\r\n<P>Konto 4.01.1.xx: </P>  \r\n\r\n<P>Amtskommunens sygehuses indtægter forhøjes med 640.000 kr. </P>  \r\n\r\n<P>Konto 4.05.1.15: </P>  \r\n\r\n<P>Sygeplejeskolen i Glostrup forhøjes med 740.000 kr. på indtægtssiden. </P>  \r\n\r\n<P>Konto 4.01.1.09: </P>  \r\n\r\n<P>KAS Stolpegårds indtægter nedsættes med 124.000 kr. </P>  \r\n\r\n<P>Besparelserne udgør i alt 3,6 mill. kr., som krævet i  \r\n\r\n budgetbemærkningerne. </P>  \r\n\r\n<P>På det således foreliggende grundlag skal jeg udtale: </P>  \r\n\r\n<P>Amtsrådet har ved konkretiseringen af mindreudgiften på de 3,6 mill. kr.  \r\n\r\n umiddelbart placeret denne med en tilstrækkelig detaljeringsgrad, idet  \r\n\r\n mindreudgiften er henført til en bestemt bevilling (konto 4.01.1.01  \r\n\r\n Sygehusvæsenets fællesudgifter). </P>  \r\n\r\n<P>Imidlertid fremgår det klart, at der kun var tale om en foreløbig  \r\n\r\n placering på denne konto af mindreudgiften, fordi sygehusudvalget inden  \r\n\r\n udgangen af december måned 1982 pålægges at finde besparelserne inden for  \r\n\r\n dets samlede driftsramme, som omfatter mange forskellige bevillinger. </P>  \r\n\r\n<P>Det fremgår af Budget- og regnskabssystem for kommuner og amtskommuner,  \r\n\r\n afsnit 6.3 - side 1, at driftsbevillinger som mindstekrav skal knyttes til de  \r\n\r\n fire første cifre i det autoriserede kontonummer, og det ses af den faktiske  \r\n\r\n vedtagne fordeling af besparelserne på amtsrådets møde den 15. december 1982,  \r\n\r\n at besparelserne ikke ligger inden for den samme bevilling, hvortil den  \r\n\r\n oprindelige besparelse var knyttet, heller ikke hvis indenrigsministeriets  \r\n\r\n forholdsvis lidt detaljerede krav til bevillingsbinding skulle overholdes.  \r\n\r\n</P>  \r\n\r\n<P>Amtsrådet har derfor den 29. september 1982 vedtaget et budget for 1983  \r\n\r\n med en ikke-konkretiseret besparelser, som klart var tænkt til en senere  \r\n\r\n reduktion af flere mulige bevillinger i årsbudgettet, og dette er i modstrid  \r\n\r\n med indenrigsministeriets budgetregler (jfr. § 40 i lov om kommunernes  \r\n\r\n styrelse, afsnit 6.1 - side 2 i budget- og regnskabssystem for kommuner og  \r\n\r\n amtskommuner, samt mit svar til folketingets kommunaludvalg den 30. november  \r\n\r\n 1982). </P>  \r\n\r\n<P>Jeg finder, det er vigtigt at understrege, at budgettet skal være  \r\n\r\n færdigbehandlet ved den afsluttende budgetbehandling i amtsådet, som skal  \r\n\r\n være foretaget senest 1. oktober. Budgetbehandlingerne i amtsrådet er de  \r\n\r\n tidspunktert i årets løb, hvor man skal forsøge at få et overblik over  \r\n\r\n amtskommunens samlede aktiviteter og økonomi, og med hensyn til sidstnævnte  \r\n\r\n tænkes både på udgifterne og disses finansiering. Det kan virke urimeligt -  \r\n\r\n bl.a. over for mindretallene i amtsrådent - at væsentlige spørgsmål udskydes  \r\n\r\n til behandling på et senere tidspunkt, hvad enten årsagen hertil er  \r\n\r\n tidsmæssige problemer, manglende kapacitet ved budgetlægningen, uenighed  \r\n\r\n eller lignende. </P>  \r\n\r\n<P>Britta Schall Holberg </P>  \r\n\r\n<P>/Steen Thorbek </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Indenrigsministeriets afgørelser og udtalelser om kommunale forhold 1983  \r\n\r\n 6.1. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "Y19820930058"
        },
        {
            "displayName": "Entydig dokumentidentifikation",
            "displayValue": "CA000950"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "9300"
        },
        {
            "displayName": "År for udstedelse",
            "displayValue": "1982"
        },
        {
            "displayName": "Dato for underskrift",
            "displayValue": "30/11/1982"
        },
        {
            "displayName": "Administrerende myndighed",
            "displayValue": "Indenrigsministeriet"
        },
        {
            "displayName": "Ressortministeriets journalnummer",
            "displayValue": "3.k.k.t. 1992/14226-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}