{
    "id": 54446,
    "title": "Bekendtgørelse af De Forenede Nationers konvention af 20. februar 1957 om gifte kvinders statsborgerret. (* 1) ",
    "documentTypeId": "220",
    "isSagsforlobPeriodValid": false,
    "shortName": "BKI nr 49 af 07/05/1965",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>Bekendtgørelse af De Forenede Nationers  \r\n\r\n konvention af 20. februar 1957 om gifte kvinders statsborgerret. (* 1) </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>Ved kgl. resolution af 15. maj 1959 har Danmark ratificeret den på De  \r\n\r\n Forenede Nationers 11. plenarforsamling den 20. februar 1957 vedtagne  \r\n\r\n konvention om gifte kvinders statsborgerret. </P>  \r\n\r\n<P>Konventionen har følgende ordlyd: </P>  \r\n\r\n<P>De kontraherende stater, som erkender, at konflikter i lovgivning og  \r\n\r\n praksis med hensyn til statsborgerret opstår som følge af bestemmelser  \r\n\r\n vedrørende kvinders fortabelse eller erhvervelse af statsborgerret ved  \r\n\r\n indgåelse og opløsning af ægteskab, eller på grund af ægtemandens  \r\n\r\n nationalitetsskifte under ægteskabet, </P>  \r\n\r\n<P>som erkender, at De Forenede Nationers Generalforsamling i artikel 15 i  \r\n\r\n den universelle erklæring om menneskerettigheder har udtalt, at &#187;enhver  \r\n\r\n har ret til et statsborgerskab&#171;, og at &#187;ingen vilkårligt skal  \r\n\r\n fratage sin statsborgerret eller nægtes retten til at skifte  \r\n\r\n nationalitet&#171;, </P>  \r\n\r\n<P>som ønsker at samarbejde med De Forenede Nationer for at fremme almindelig  \r\n\r\n respekt for og overholdelse af menneskerettighederne og de grundlæggende  \r\n\r\n friheder for alle uden hensyn til køn, </P>  \r\n\r\n<P>er kommet overens om følgende bestemmelser: </P>  \r\n\r\n<P>Artikel 1. </P>  \r\n\r\n<P>Enhver kontraherende stat er enig i, at hverken indgåelse eller opløsning  \r\n\r\n af et ægteskab mellem en af dens borgere og en udlænding eller forandring af  \r\n\r\n ægtemandens statsborgerret under ægteskabet automatisk skal berøre hustruens  \r\n\r\n statsborgerretlige forhold. </P>  \r\n\r\n<P>Artikel 2 </P>  \r\n\r\n<P>Enhver kontraherende stat er enig i, at såfremt en af dens statsborgere  \r\n\r\n frivilligt erhverver statsborgerret i et andet land eller giver afkald på sin  \r\n\r\n statsborgerret, skal dette ikke forhindre hans hustru i at bevare sin  \r\n\r\n statsborgerret. </P>  \r\n\r\n<P>Artikel 3. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraherende stat er enig i, at en  \r\n\r\n udenlandsk kvinde, der er gift med en af dens statsborgere, efter ansøgning  \r\n\r\n skal kunne erhverve ægtemandens statsborgerret på særlig lempelige  \r\n\r\n betingelser; meddelelse af sådan statsborgerret kan dog underkastes sådanne  \r\n\r\n begrænsninger, som måtte være nødvendige af hensyn til den nationale  \r\n\r\n sikkerhed eller af almene hensyn. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Enhver kontraherende stat er enig i, at denne  \r\n\r\n konvention ikke skal fortolkes således, at den kommer til at berøre nogen  \r\n\r\n lovgivning eller retspraksis, hvorefter en udenlandsk kvinde, der er gift med  \r\n\r\n en af dens borgere, har en egentlig ret til efter ansøgning at erhverve  \r\n\r\n ægtemandens statsborgerret. </P>  \r\n\r\n<P>Artikel 4. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention skal være åben for undertegnelse  \r\n\r\n og ratifikation for alle medlemmer af De Forenede Nationer og for enhver  \r\n\r\n anden stat, som er eller herefter bliver medlem af en sær-organisation under  \r\n\r\n De Forenede Nationer, eller som har tiltrådt eller herefter tiltræder  \r\n\r\n statutterne for Den Mellemfolkelige Domstol, eller som har modtaget en  \r\n\r\n opfordring fra De Forenede Nationers Generalforsamling. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne konvention skal ratificeres, og  \r\n\r\n ratifikationsdokumenterne deponeres hos De Forenede Nationers  \r\n\r\n generalsekretær. </P>  \r\n\r\n<P>Artikel 5. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention er åben for tiltrædelse for alle  \r\n\r\n stater, som er nævnt i artikel 4, stk. 1. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Tiltrædelse sker ved deponering af et  \r\n\r\n tiltrædelsesinstrument hos De Forenede Nationers generalsekretær. </P>  \r\n\r\n<P>Artikel 6. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention træder i kraft den  \r\n\r\n halvfemsindstyvende dag efter datoen for deponering af det sjette  \r\n\r\n ratifikations- eller tiltrædelsesinstrument. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> For enhver stat, der ratificerer eller tiltræder  \r\n\r\n konventionen, efter at det sjette ratifikations- eller tiltrædelsesinstrument  \r\n\r\n er deponeret, skal konventionen træde i kraft den halvfemsindstyvende dag  \r\n\r\n efter vedkommende stats deponering af sit ratifikations- eller  \r\n\r\n tiltrædelsesinstrument. </P>  \r\n\r\n<P>Artikel 7. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention kommer til anvendelse i alle ikke-  \r\n\r\n selvstyrende områder, mandat- og koloniområder og andre områder udenfor en  \r\n\r\n stats egentlige territorium (biområder), for hvis mellemfolkelige forhold en  \r\n\r\n kontraherende stat er ansvarlig; vedkommende kontraherende stat skal, i  \r\n\r\n overensstemmelse med bestemmelserne i denne artikels 2. stykke, ved  \r\n\r\n undertegnelsen, ratifikationen eller tiltrædelsen afgive erklæring om,  \r\n\r\n hvilket eller hvilke biområder konventionen uden videre skal omfatte som  \r\n\r\n følge af undertegnelsen, ratifikationen eller tiltrædelsen. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> I de tilfælde, hvor et biområde med hensyn til  \r\n\r\n statsborgerret ikke sidestilles med det egentlige territorium, skal den  \r\n\r\n kontraherende stat, når den kontraherende stats eller biområdets  \r\n\r\n forfatningslove eller praksis kræver dettes forhåndssamtykke til  \r\n\r\n konventionsanvendelse indhentet, søge at indhente det nødvendige samtykke fra  \r\n\r\n biområdet indenfor en frist af tolv måneder fra den dato, på hvilken den  \r\n\r\n kontraherende stat undertegnede konventionen; når et sådant samtykke er  \r\n\r\n blevet indhentet, skal den kontraherende stat give meddelelse herom til De  \r\n\r\n Forenede Nationers generalsekretær. Denne konvention finder anvendelse i det  \r\n\r\n eller de områder, som er nævnt i meddelelsen, fra den dag generalsekretæren  \r\n\r\n har modtaget den. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Efter udløbet af den i denne artikels 2. stykke  \r\n\r\n nævnte tolv måneders frist skal vedkommende kontraherende stater underrette  \r\n\r\n generalsekretæren om forhandlingerne med de biområder, for hvis  \r\n\r\n mellemfolkelige forhold de er ansvarlige, og hvis samtykke til anvendelse af  \r\n\r\n nærværende konvention ikke er givet. </P>  \r\n\r\n<P>Artikel 8 </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver stat kan ved undertegnelsen, ratifikationen  \r\n\r\n eller tiltrædelsen tage forbehold overfor en hvilken som helst artikel i  \r\n\r\n denne konvention med undtagelse af artiklerne 1 og 2. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Såfremt en stat tager forbehold i henhold til stk.  \r\n\r\n 1 i denne artikel, skal konventionen, med undtagelse af de bestemmelser  \r\n\r\n forbeholdet vedrører, have virkning mellem den stat, som har taget forbehold,  \r\n\r\n og de øvrige parter, De Forenede Nationers generalsekretær skal meddele  \r\n\r\n ordlyden af forbeholdet til alle stater, som har tiltrådt eller tiltræder  \r\n\r\n konventionen. Enhver stat, som har tiltrådt eller senere tiltræder  \r\n\r\n konventionen, kan underrette generalsekretæren om, at den ikke anser sig for  \r\n\r\n bundet af konventionen i forhold til den stat, som har taget forbehold. Denne  \r\n\r\n meddelelse må i de tilfælde, hvor en stat allerede har tiltrådt konventionen,  \r\n\r\n gives inden halvfemsindstyve dage efter datoen for generalsekretærens  \r\n\r\n meddelelse, og i de tilfælde, hvor en stat senere tiltræder, inden  \r\n\r\n halvfemsindtyve dage efter datoen for deponeringen af ratifikations- eller  \r\n\r\n tiltrædelsesinstrumentet. I tilfælde af en sådan meddelelses afgivelse, skal  \r\n\r\n konventionen ikke anses for at være i kraft mellem den stat, som har givet  \r\n\r\n meddelelsen, og den stat, som har taget forbehold. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Enhver stat, som har taget forbehold i henhold til  \r\n\r\n stk. 1 i denne artikel, kan på ethvert tidspunkt, efter at forbeholdet er  \r\n\r\n blevet godkendt, helt eller delvist tilbagekalde forbeholdet ved meddelelse  \r\n\r\n herom til De Forenede Nationers generalsekretær. En sådan meddelelse skal  \r\n\r\n have virkning fra modtagelsesdatoen. </P>  \r\n\r\n<P>Artikel 9. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Enhver kontraherende stat kan opsige denne  \r\n\r\n konvention ved en skriftlig meddelelse til De Forenede Nationers  \r\n\r\n generalsekretær. Opsigelsen træder i kraft et år efter den dag, på hvilken  \r\n\r\n meddelelse modtages af generalsekretæren. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Denne konvention skal ophøre at gælde fra  \r\n\r\n ikrafttrædelsesdagen for den opsigelse, som formindsker antallet af  \r\n\r\n kontraherende parter til under seks. </P>  \r\n\r\n<P>Artikel 10. </P>  \r\n\r\n<P>Enhver tvist, som måtte opstå mellem to eller flere kontraherende stater  \r\n\r\n vedrørende fortolkningen eller anvendelsen af denne konvention, og som ikke  \r\n\r\n har kunnet bilægges ved forhandlinger, skal efter anmodning af en af parterne  \r\n\r\n i tvisten henvises til Den Mellemfolkelige Domstol til afgørelse, med mindre  \r\n\r\n de implicerede parter bliver enige om en anden afgørelsesmåde. </P>  \r\n\r\n<P>Artikel 11. </P>  \r\n\r\n<P>De Forenede Nationers generalsekretær skal underrette alle medlemmer af De  \r\n\r\n Forenede Nationer og de i konventionens artikel 4, stk. 1, omhandlede  \r\n\r\n ikke-medlemsstater om: </P>  \r\n\r\n<UL PLAIN>\r\n\r\n<LI>(a) Undertegnelser og ratifikationsinstrumenters modtagelse i henhold til  \r\n\r\n artikel 4. </LI>  \r\n\r\n<LI>(b) Tiltrædelsesinstrumenter modtages i henhold til artikel 5. </LI>  \r\n\r\n<LI>(c) Datoen for ikrafttrædelsen af denne konvention i henhold til artikel  \r\n\r\n 6. </LI>  \r\n\r\n<LI>(d) Meddelelser modtaget i henhold til artikel 8. </LI>  \r\n\r\n<LI>(e) Meddelelser om opsigelse modtaget i henhold til artikel 9, stk. 1.  \r\n\r\n</LI>  \r\n\r\n<LI>(f) Ophør i henhold til artikel 9, stk. 2. </LI>  \r\n\r\n</UL>  \r\n\r\n<P>Artikel 12. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Denne konvention, hvis engelske, franske, kinesiske  \r\n\r\n russiske og spanske tekster er lige autentiske, skal deponeres i De Forenede  \r\n\r\n Nationers arkiv. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> De Forenede Nationers generalsekretær skal  \r\n\r\n tilstille alle medlemmer af De Forenede Nationer og de i artikel 4, stk. 1  \r\n\r\n omhandlede ikke-medlemsstater en bekræftet afskrift af konventionen. </P>  \r\n\r\n<P>I bekræftelse heraf har de undertegnede, der er behørigt befuldmægtigede  \r\n\r\n af deres respektive regeringer, undertegnet denne konvention, åbnet for  \r\n\r\n undertegnelse i New York, den tyvende februar 1957. </P>  \r\n\r\n<P>Danmarks ratifikationsinstrument blev den 22. juni 1959 deponeret hos De  \r\n\r\n Forenede Nationers generalsekretær, og konventionen er herefter i medfør af  \r\n\r\n bestemmelsen i artikel 6, stk. 2 for Danmarks vedkommende trådt i kraft den  \r\n\r\n 22. september 1959. </P>  \r\n\r\n<P>Konventionen er foruden af Danmark på de vedføjede datoer ratificeret  \r\n\r\n eller tiltrådt af: </P>  \r\n\r\n<pre><font color=gray> \r\n\r\n Albanien.......................... 27. juli 1960  \r\n\r\n Argentina......................... 10. oktober 1963  \r\n\r\n Australien........................ 14. marts 1961  \r\n\r\n Bjelorusland...................... 23. december 1958  \r\n\r\n Bulgarien......................... 22. juni 1960  \r\n\r\n Canada............................ 21. oktober 1959  \r\n\r\n Ceylon............................ 30. maj 1958  \r\n\r\n Cuba..............................  5. december 1957  \r\n\r\n Den Dominikanske Republik......... 10. oktober 1957  \r\n\r\n Ecuador........................... 29. marts 1960  \r\n\r\n Guatemala......................... 13. juli 1960  \r\n\r\n Irland............................ 25. november 1957  \r\n\r\n Israel............................  7. juni 1957  \r\n\r\n Joguslavien....................... 13. marts 1959  \r\n\r\n Kina.............................. 22. september 1958  \r\n\r\n Føderationen Malaya............... 24. februar 1959  \r\n\r\n New Zealand....................... 17. december 1958  \r\n\r\n Norge............................. 20. maj 1958  \r\n\r\n Polen.............................  3. juli 1959  \r\n\r\n Rumænien..........................  2. december 1960  \r\n\r\n Sovjetunionen..................... 17. september 1958  \r\n\r\n Israel............................  7. juni 1957  \r\n\r\n Det forenede Kongerige  \r\n\r\n Storbritannien og Nordirland...... 28. august 1957  \r\n\r\n Sverige........................... 13. maj 1958  \r\n\r\n Tanganyika........................ 28. november 1962  \r\n\r\n Tjekkoslovakiet...................  5. april 1962  \r\n\r\n Ukraine...........................  3. december 1958  \r\n\r\n Ungarn............................  3. december 1959.  \r\n\r\n</font></pre>\r\n\r\n<P>Storbritannien har i medfør af konventionens artikel 7, 2. stk. meddelt,  \r\n\r\n at konventionens gyldighed er udvidet til at omfatte visse territorier, for  \r\n\r\n hvis udenrigske anliggender Storbritannien er ansvarlig. </P>  \r\n\r\n<P>Endvidere har regeringerne i Jamaica og Sierra Leone, på hvis territorier  \r\n\r\n konventionen fandt anvendelse inden opnåelse af uafhængighed, meddelt, at de  \r\n\r\n anser sig for bundet af konventionen. </P>  \r\n\r\n<P>Af de stater, der har ratificeret eller tiltrådt overenskomsten, har  \r\n\r\n nedennævnte taget forbehold som følger: </P>  \r\n\r\n<P>Den argentinske regering har ved sin tiltrædelse taget forbehold med  \r\n\r\n hensyn til anvendelsen af overenskomstens artikler 7 og 10 for så vidt angår  \r\n\r\n territorier under argentinsk suverænitet. </P>  \r\n\r\n<P>Guatemala har af konstitutionelle grunde taget forbehold med hensyn til  \r\n\r\n den nærmere anvendelse af artikel 10. </P>  \r\n\r\n<DIV CLASS=GIVET ID=\"GIVET\">  \r\n\r\n<center>\r\n\r\n<P CLASS=GIVET-LINE ALIGN=CENTER> <I>Udenrigsministeriet, den 7. maj 1965.  \r\n\r\n</I> </P>  \r\n\r\n</center>\r\n\r\n<center>\r\n\r\n<P CLASS=UNDERSKREVET-AF ALIGN=CENTER>Per Hækkerup. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [
        "P BEK nr 108 af 20/09/1996",
        "(* 1) Andre landes tiltrædelse og eventuelle forbehold: BEK nr 34 af 26/05/1966 BEK nr 85 af 12/10/1967 BEK nr 99 af 09/09/1968 BEK nr 32 af 29/04/1970 BEK nr 76 af 29/09/1972 BEK nr 97 af 06/09/1974 BEK nr 128 af 30/10/1975 BEK nr 95 af 19/10/1977 BEK nr 90 af 31/10/1978 BEK nr 17 af 28/02/1980 BEK nr 16 af 18/02/1983 BEK nr 81 af 03/09/1986 BEK nr 38 af 05/04/1989 BEK nr 29 af 15/04/1993"
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/08/1965"
        },
        {
            "displayName": "Accession",
            "displayValue": "L19650004964"
        },
        {
            "displayName": "Entydig dokumentidentifikation",
            "displayValue": "CM013327"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "29/09/2000"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "49"
        },
        {
            "displayName": "År for udstedelse",
            "displayValue": "1965"
        },
        {
            "displayName": "Dato for underskrift",
            "displayValue": "07/05/1965"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Indenrigsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriet, j.nr. 16.B.13."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}