{
    "id": 35406,
    "title": "Tilbagebetaling af gebyr-Byggetilladelse udnyttes ikke ",
    "documentTypeId": "240",
    "isSagsforlobPeriodValid": false,
    "shortName": "KEN nr 4020 af 20/06/1979",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger havde ikke krav på tilbagebetaling af gebyret for en  \r\n\r\n byggetilladelse, selv om byggetilladelsen ikke udnyttes. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tilbagebetaling af gebyr-Byggetilladelse  \r\n\r\n udnyttes ikke </H1>  \r\n\r\n<P></P>  \r\n\r\n<BR>  \r\n\r\n<P>Byggestyrelsen har i dag skrevet således til advokat Mogens Philip,  \r\n\r\n Datavej 56, 3460 Birkerød: </P>  \r\n\r\n<P>&#187;I skrivelse af 9. maj 1979 har De som advokat for K. og V. Skrot  \r\n\r\n ApS, Nyvej 6, 3230 Græsted, klaget over en afgørelse, der er truffet af  \r\n\r\n Frederiksborg amtsråd vedrørende tilbagebetaling af gebyr for udstedelse af  \r\n\r\n byggetilladelse vedrørende ejendommen mat.nr. 11 dr, Græsted by og sogn. </P>  \r\n\r\n<P>Græsted-Gilleleje kommune har som begrundelse for ikke at tilbagebetale  \r\n\r\n det pågældende beløb anført, at gebyret ikke er gebyr for byggetilladelsen,  \r\n\r\n men for behandling af ansøgning om byggetilladelse, jfr. bygningsreglementets  \r\n\r\n kap. 1.8. Byrådet har endvidere anført, at man betragter en ansøgning om  \r\n\r\n byggetilladelse i henhold til byggeloven som færdigbehandlet, når ansøgeren  \r\n\r\n har modtaget sin tilladelse og accepteret denne ved at betale gebyr i  \r\n\r\n overensstemmelse med hidtil gældende bestemmelser i kommunen. Byrådet  \r\n\r\n tilføjer, at man ikke opkræver gebyr for en byggetilladelse, som ansøgeren  \r\n\r\n nægter at modtage. </P>  \r\n\r\n<P>Frederiksborg amtsråd har meddelt, at man er enig med byrådet i  \r\n\r\n fortolkningen af bestemmelsen i bygningsreglementets kap. 1.8., hvorefter  \r\n\r\n erlagt betaling for behandling af ansøgning om byggetilladelse ikke kan  \r\n\r\n tilbagebetales, uanset at det pågældende byggeri ikke gennemføres. </P>  \r\n\r\n<P>I Deres nævnte skrivelse har De gjort gældende, at man må ligestille den  \r\n\r\n situation, hvor bygherren har betalt men alligevel opgiver byggeriet, med den  \r\n\r\n situation, hvor bygherren opgiver byggeriet, før byggetilladelse er fremsendt  \r\n\r\n fra kommunen og derfor nægter at modtage opkrævningen. </P>  \r\n\r\n<P>I den anledning skal man meddele, at byggestyrelsen er af den opfattelse,  \r\n\r\n at en ansøger ikke har krav på tilbagebetaling af gebyret for en  \r\n\r\n byggetilladelse, selv om byggetilladelsen ikke udnyttes. Man er bekendt med,  \r\n\r\n at nogle kommuner undlader at opkræve gebyr hos ansøgere, der nægter at  \r\n\r\n modtage byggetilladelsen. Efter byggestyrelsens opfattelse forfalder gebyret  \r\n\r\n imidlertid ved byggemyndighedens meddelelse til ansøgeren om, at byggesagen  \r\n\r\n er færdigbehandlet, og byggetilladelsen kan udleveres. Man kan i den  \r\n\r\n forbindelse henvise til W.B. von Eyben, Fast ejendoms regulering (3. udgave,  \r\n\r\n 1971), side 258, hvor det anføres, at </P>  \r\n\r\n<P>&#187;gebyret forfalder ved bygningsmyndighedens udstedelse af  \r\n\r\n byggetilladelse eller meddelelse til ansøgeren om, at byggetilladelse er klar  \r\n\r\n til udstedelse. Selv om byggetilladelsen ikke udnyttes, bliver der ikke tale  \r\n\r\n om refusion af gebyret, med mindre dette undtagelsesvis har særlig hjemmel i  \r\n\r\n vedtægten.&#171; </P>  \r\n\r\n<P>Man kan endvidere henvise til, at en ansøger, der undlader at udnytte en  \r\n\r\n byggetilladelse, for hvilken han har betalt gebyr, kan afkræves nyt gebyr,  \r\n\r\n hvis han ønsker at opnå en ny byggetilladelse, efter at gyldighedsperioden  \r\n\r\n for den oprindelige byggetilladelse er udløbet. </P>  \r\n\r\n<P>Byggestyrelsen er således enig med amtsrådet i den trufne afgørelse. Med  \r\n\r\n bemærkning, at spørgsmålets endelige afgørelse henhører under domstolene,  \r\n\r\n skal man oplyse, at byggestyrelsens afgørelser i henhold til byggelovens § 23  \r\n\r\n kan påklages til boligministeren inden 4 uger fra den dag, afgørelsen er  \r\n\r\n meddelt den pågældende.' </P>  \r\n\r\n<P>P.D.V. </P>  \r\n\r\n<P>Johs. Bløcher </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "W19790402025"
        },
        {
            "displayName": "Entydig dokumentidentifikation",
            "displayValue": "CA003341"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "4020"
        },
        {
            "displayName": "År for udstedelse",
            "displayValue": "1979"
        },
        {
            "displayName": "Dato for underskrift",
            "displayValue": "20/06/1979"
        },
        {
            "displayName": "Administrerende myndighed",
            "displayValue": "Bygge- og Boligstyrelsen"
        },
        {
            "displayName": "Ressortministeriets journalnummer",
            "displayValue": "786-11-79"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}