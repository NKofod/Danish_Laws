{
    "id": 39572,
    "title": "Behandling af interventionskorn mod skadedyr. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60553 af 09/01/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Landbrugsministeriet afviser anvendelse af gasning af  \r\n\r\n interventionskorn, også hvor sælger er lagerholder. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Behandling af interventionskorn mod skadedyr.  \r\n\r\n</H1>  \r\n\r\n<P></P>  \r\n\r\n<P>DAKOFO har med skrivelse af 30. november 1990 rettet en fornyet  \r\n\r\n henvendelse til Landbrugsministeriets departement vedrørende eventuel  \r\n\r\n tilladelse til gasning af ikke midefrit korn tilbudt til intervention. </P>  \r\n\r\n<P>Det anføres bl.a. heri, at en sælger af korn til intervention, efter de  \r\n\r\n gældende bestemmelser, umiddelbart før indleveringen på EF-interventionslager  \r\n\r\n kan lade det pågældende parti gasse, hvorefter partiet - efter DAKOFOs  \r\n\r\n opfattelse - uden videre ved kontrolundersøgelsen vil blive godkendt, som  \r\n\r\n værende fri for levende mider. En sådan &#187;forebyggende gasning&#171;  \r\n\r\n forekommer DAKOFO helt overflødig og et unødvendigt spild af ressourcer. </P>  \r\n\r\n<P>I forlængelse heraf foreslår DAKOFO, at der etableres en praksis,  \r\n\r\n hvorefter EF-direktoratet ved konstatering af levende mider meddeler  \r\n\r\n sælgeren, at partiet kun overtages, såfremt det &#187;gasses&#171;, og at en  \r\n\r\n efterfølgende kontrol viser, at partiet er fri for omhandlede mider.  \r\n\r\n Subsidiært foreslås en lignende procedure, dog begrænset til tilfælde, hvor  \r\n\r\n sælger og lagerholder juridisk set er identiske. </P>  \r\n\r\n<P>Landbrugsministeriet skal i denne anledning henvise til de i ministeriets  \r\n\r\n skrivelse af 1. november 1990 anførte betragtninger og konklusioner i  \r\n\r\n relation til samme emne. </P>  \r\n\r\n<P>Til grund for Landbrugsministeriets fastholdelse af de tidligere anførte  \r\n\r\n bemærkninger m.v. skal ministeriet dog i relation til de af DAKOFO yderligere  \r\n\r\n fremførte betragtninger og forslag udtale følgende. </P>  \r\n\r\n<P>Vedrørende anvendelse af (præventiv) gasning af konkrete kornpartier  \r\n\r\n forinden disse tilbydes til intervention og prøveudtagningen i forbindelse  \r\n\r\n hermed finder sted, skal Landbrugsministeriet fortsat henholde sig til de  \r\n\r\n foreliggende videnskabelige udsagn på området, nemlig at en fuldstændig og  \r\n\r\n vedvarende bekæmpelse af kornmider kun kan opnås ved at holde det givne  \r\n\r\n kornparti i tilstrækkelig god kondition (i.e. nedtørring). Såfremt gældende  \r\n\r\n regler i øvrigt ses overholdt, i denne forbindelse især f.s.v.a.  \r\n\r\n restkoncentration af gasarter, finder man, at spørgsmålet ligger uden for  \r\n\r\n ministeriets indflydelsessfære, selv om man dog ikke kan anbefale en sådan  \r\n\r\n &#187;præventiv&#171; fremgangsmåde. </P>  \r\n\r\n<P>Til de af DAKOFO fremførte løsningsforslag finder ministeriet, at det  \r\n\r\n primære forslag - i hvert fald efter dets umiddelbare ordlyd -strider mod de  \r\n\r\n foreliggende videnskabelige resultater på området, idet der ikke ses belæg  \r\n\r\n for, at kornmiden bekæmpes effektivt og vel at mærke også vedvarende ved  \r\n\r\n gasning. </P>  \r\n\r\n<P>Det subsidiære forslag strider efter ministeriets opfattelse helt klart  \r\n\r\n mod en ligelig behandling af alle potentielle tilbydere af korn til  \r\n\r\n intervention. </P>  \r\n\r\n<P>Med venlig hilsen </P>  \r\n\r\n<P>Mogens Kjørup </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Se også skrivelse af 1. november 1990 vedr. samme. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19916055325"
        },
        {
            "displayName": "Entydig dokumentidentifikation",
            "displayValue": "CA007507"
        },
        {
            "displayName": "Dato for indlæggelse",
            "displayValue": "02/01/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60553"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "09/01/1991"
        },
        {
            "displayName": "Administrerende myndighed",
            "displayValue": "Landbrugsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        },
        {
            "displayName": "Stikord",
            "displayValue": "BEMYNDIGELSESLOVEN"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}