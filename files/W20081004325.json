{
    "id": 124692,
    "title": "VEU-godtgørelse, befordringstilskud, multimediedesigner, anvendt uddannelsen inden for de sidste 5 år, overstiger niveauet for erhvervsuddannelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10043 af 15/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">VEU-godtgørelse, befordringstilskud, multimediedesigner, anvendt uddannelsen inden for de sidste 5 år, overstiger niveauet for erhvervsuddannelse</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem ansøgte om VEU-godtgørelse og befordringstilskud under deltagelse i et AMU-kursus i maj 2008. Virksomheden udbetalte sædvanlig løn under kursusdeltagelsen.</div>\r\n        </p>\r\n        <p class=\"Tekst2\">\r\n          <div>Medlemmet var uddannet multimediedesigner i 2002, og fik først beskæftigelse inden for sit uddannelsesområde i september 2007.</div>\r\n        </p>\r\n        <p class=\"Tekst2\">\r\n          <div>A-kassen gav afslag på VEU-godtgørelse og befordringstilskud under henvisning til, at medlemmets uddannelse var for høj, og at han var ansat som multimediedesigner.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at medlemmet var berettiget til VEU-godtgørelse og befordringstilskud.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet var uddannet multimediedesigner, der i niveau oversteg erhvervsuddannelser, og medlemmet var derfor som udgangspunkt ikke omfattet af den personkreds, der kunne opnå VEU-godtgørelse og befordringstilskud.</div>\r\n        </p>\r\n        <p class=\"Tekst2\">\r\n          <div>Medlemmets ret til ydelserne var derfor betinget af, at han ikke havde anvendt sin uddannelse inden for de sidste 5 år.</div>\r\n        </p>\r\n        <p class=\"Tekst2\">\r\n          <div>Ankenævnet lagde vægt på, at medlemmet siden september 2007 havde arbejdet som multimediedesigner. Medlemmet havde således anvendt uddannelsen inden for de sidste 5 år.</div>\r\n        </p>\r\n        <p class=\"Tekst2\">\r\n          <div>Medlemmet var derfor ikke berettiget til VEU-godtgørelse og befordringstilskud og virksomheden var som følge heraf ikke berettiget til refusion af afholdte lønudgifter svarende til VEU-godtgørelsen.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således a-kassens afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 10. september 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">De er ikke berettiget til voksen og efteruddannelsesgodtgørelse (VEU-godtgørelse) og befordringstilskud i forbindelse med Deres deltagelse i AMU-kurserne ”Skabelonse-ripro, Ombrprotypogrfo og Ombryproenkelom” afholdt i perioden 19. til 21. maj 2008 svarende til i alt 3 dage.</p>\r\n      <p class=\"TekstV\">Ankenævnet tiltræder således a-kassens afgørelse af den 7. juli 2008.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Efter reglerne er det en betingelse for at opnå VEU-godtgørelse under kursusdeltagelse, at ansøgeren ikke har en erhvervsrettet uddannelse, der med hensyn til niveau og varighed overstiger niveauet for erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"TekstV\">Det er en betingelse for at opnå befordringstilskud, at ansøger ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"TekstV\">Ankenævnet har lagt til grund, at De har gennemført en uddannelse som multimedie-designer den 21. juni 2002. Det er videre lagt til grund, at De siden september 2007 har arbejdet som multimediedesigner.</p>\r\n      <p class=\"TekstV\">Ankenævnet har lagt vægt på, at De er uddannet multimediedesigner, der i niveau overstiger erhvervsuddannelser. De er derfor som udgangspunkt ikke omfattet af den personkreds, der kan opnå VEU-godtgørelse og befordringstilskud.</p>\r\n      <p class=\"TekstV\">Deres ret til VEU-godtgørelse og befordringstilskud er derfor betinget af, at De ikke har haft beskæftigelse inden for uddannelsens område de sidste 5 år.</p>\r\n      <p class=\"TekstV\">Ankenævnet har lagt vægt på, at De siden september 2007 har arbejdet som multimediedesigner. De har således anvendt Deres uddannelse de sidste 5 år.</p>\r\n      <p class=\"TekstV\">De er derfor ikke berettiget til VEU-godtgørelse og befordringstilskud og virksomheden er som følge heraf ikke berettiget til refusion af afholdte lønudgifter svarende til VEU-godtgørelsen.</p>\r\n      <p class=\"TekstV\">B E M Æ R K N I N G E R T I L K L A G E N</p>\r\n      <p class=\"TekstV\">I klagen samt supplerende bemærkninger hertil har De bl.a. anført, at De tog Deres multimediedesigneruddannelse i årene 2000-2002, og først fik ansættelse, hvor De skulle bruge grafiske færdigheder pr. september 2007, og dette er jf. Deres tidligere a-kasse og Deres vurdering et tomrum på 5 år, hvor De dels var ledig i flere år og derefter ikke havde arbejde med grafiske opgaver. De anfører videre, at De ønsker at få præciseret under hvilke forhold der så kan gives VEU-godtgørelse, når man har uddannelsesniveau højere end tilladt, men samtidig har været ledig og ikke ansat inden for uddannelsesområdet i mere end 5 år.</p>\r\n      <p class=\"TekstV\">Ankenævnet skal hertil bemærke, at det forhold, at De ikke har været beskæftiget inden for Deres uddannelsesområde i perioden 2002 til september 2007 ikke kan begrunde en ændret vurdering, idet De som ovenfor anført har anvendt Deres uddannelse inden for de sidste 5 år fra kurset at regne. Det er således en betingelse for at opnå VEU-godtgørelse, at ansøger med en uddannelse, der i niveau og varighed ligger over erhvervsuddannelse ikke har anvendt uddannelsen de sidste 5 år.</p>\r\n      <p class=\"TekstV\">For så vidt angår det anførte om, at De tilmeldte Dem ét kursus på 3 dage, og at skovlen opdeler de 3 dage i 3 separate kurser, skal ankenævnet anmode Dem om rette henvendelse til skolen, der har tilrettelagt kurset.</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 2, stk. 1 og 2, § 4, stk. 1 og § 9, stk. 1 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007,</p>\r\n        <p class=\"Liste1\"><span class=\"Liste1Nr\" id=\"\">–</span> § 1, stk. 1, nr. 1, § 2, stk. 1, nr. 1, § 4 og § 14, stk. 1 i bekendtgørelsen nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse, og</p>\r\n        <p class=\"Liste1\"><span class=\"Liste1Nr\" id=\"\">–</span> § 21, stk. 1 og 2 i lov om arbejdsmarkedsuddannelser m.v., jf. lovbekendtgørelse nr. 190 af 18. marts 2008.</p>\r\n      </p>\r\n      <p class=\"TekstV\">Sagen er afgjort på grundlag af de akter som ankenævnet har modtaget fra a-kassen samt sekretariatets kontorrapporter af 30. juli og 6. august 2008 samt Deres breve af 6. og 14. august 2008.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:</span></p>\r\n      <p class=\"TekstV\">Kapitel 1</p>\r\n      <p class=\"TekstV\"><span class=\"Italic\">Formål og område</span></p>\r\n      <p class=\"TekstV\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kortuddannede, kan deltage i erhvervsrettet voksen- og efteruddannelse til og med erhvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"TekstV\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\" id=\"\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\" id=\"\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 2.</span> Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt i de sidste 5 år.</p>\r\n      <p class=\"TekstV\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb, udløser tilskud efter lov om åben uddannelse (erhvervsrettet voksen-uddannelse) m.v.:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"TekstV\">…</p>\r\n      <p class=\"TekstV\">Kapitel 2</p>\r\n      <p class=\"TekstV\"><span class=\"Italic\">Godtgørelse</span></p>\r\n      <p class=\"TekstV\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 9.</span> For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen. Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse:</span></p>\r\n      <p class=\"TekstV\">Kapitel 1</p>\r\n      <p class=\"TekstV\"><span class=\"Italic\">Uddannelser, hvortil der kan opnås godtgørelse</span></p>\r\n      <p class=\"TekstV\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.</p>\r\n      <p class=\"TekstV\"><span class=\"Italic\">Stk. 2.</span> Erhvervsrettet voksen- og efteruddannelse, jf. stk. 1, er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"TekstV\">…</p>\r\n      <p class=\"TekstV\">Kapitel 2</p>\r\n      <p class=\"TekstV\"><span class=\"Italic\">Personkredsen</span></p>\r\n      <p class=\"TekstV\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 4.</span> Det er en betingelse for at opnå godtgørelse efter denne bekendtgørelse, at deltageren højst</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har en uddannelse ud over en almen skoleuddannelse til og med gymnasialt niveau,</p>\r\n        <p class=\"Liste1\"><span class=\"Liste1Nr\" id=\"\">2)</span> har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser,</p>\r\n        <p class=\"Liste1\"><span class=\"Liste1Nr\" id=\"\">3)</span> har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller</p>\r\n        <p class=\"Liste1\"><span class=\"Liste1Nr\" id=\"\">4)</span> har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne. Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.</p>\r\n      <p class=\"TekstV\"><span class=\"Italic\">Stk. 3.</span> Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.</p>\r\n      <p class=\"TekstV\">…</p>\r\n      <p class=\"TekstV\">Kapitel 6</p>\r\n      <p class=\"TekstV\"><span class=\"Italic\">Refusion til arbejdsgiver</span></p>\r\n      <p class=\"TekstV\"><span class=\"Bold\">§ 14.</span> Arbejdsgivere, der efter aftale med deltageren udbetaler sædvanlig løn under uddannelsen, har ret til refusion. Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan dog ikke være højere end den løn, arbejdsgiveren udbetaler under uddannelsen.</p>\r\n      <p class=\"TekstV\"><span class=\"Italic\">Stk. 2.</span> Hvis godtgørelsen er højere end lønnen, udbetales forskellen til deltageren.</p>\r\n      <p class=\"TekstV\"><span class=\"Italic\">Stk. 3.</span> Arbejdsgivere, der udbetaler løn for fuld arbejdstid til deltagere, der ellers er deltidsbeskæftigede, har ret til refusion efter stk. 1 og 2.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Lov om arbejdsmarkedsuddannelser m.v. jf. lovbekendtgørelse nr. 190 af 18. marts 2008:</span></p>\r\n      <p class=\"TekstV\">Kapitel 6</p>\r\n      <p class=\"TekstV\"><span class=\"Italic\">Tilskud</span></p>\r\n      <p class=\"TekstV\"><span class=\"Bold\">§ 21.</span> Beskæftigede lønmodtagere, selvstændige erhvervsdrivende og ledige med ret til selvvalgt uddannelse samt personer, der hverken er berettigede til dagpenge eller ydelser efter lov om arbejdsløshedsforsikring m.v. eller modtager kontanthjælp eller starthjælp efter lov om aktiv socialpolitik eller introduktionsydelse efter lov om integration af udlændinge i Danmark, kan opnå tilskud til kost og logi ved indkvartering og til dækning af udgifter til befordring ved deltagelse i arbejdsmarkedsuddannelser og enkeltfag, der er optaget i en fælles kompetencebeskrivelse, og ved deltagelse i individuel kompetencevurdering efter denne lov.</p>\r\n      <p class=\"TekstV\"><span class=\"Italic\">Stk. 2.</span> Det er en betingelse for at opnå ydelse efter stk. 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervsuddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/04/2009"
        },
        {
            "displayName": "Accession",
            "displayValue": "W20081004325"
        },
        {
            "displayName": "Entydig dokumentidentifikation",
            "displayValue": "BE003345"
        },
        {
            "displayName": "Dato for indlæggelse",
            "displayValue": "29/04/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10043"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "15/09/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin., Arbejdsmarkedets Ankenævn, j.nr. 5300083-08 + 5300084-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}