{
    "id": 106728,
    "title": "1995 BSF 125   FORSLAG TIL FOLKETINGSBESLUTNING OM DE ÆLDRES FRIE VALG AF HJEMMEHJÆLP  ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 125",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 125 </P>  \r\n\r\n<P></P>  \r\n\r\n<P>Forslag til folketingsbeslutning om de ældres frie valg af hjemmehjælp  \r\n\r\n</P>  \r\n\r\n<P></P>  \r\n\r\n<P>Fremsat af Else Winther Andersen (V) Erik Larsen (V) Karen Højte Jensen  \r\n\r\n (KF) Bendt Bendtsen (KF) </P>  \r\n\r\n<P></P>  \r\n\r\n<P>den 9. april 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag om de ældres  \r\n\r\n frie valg af hjemmehjælp efter følgende principper: </P>  \r\n\r\n<P>- Pengene skal følge den ældre, som skal have frit valg med hensyn til  \r\n\r\n hjemmehjælp. </P>  \r\n\r\n<P>- Kommunerne skal fortsat visitere de ældre til forskellige former for  \r\n\r\n hjemmehjælp. Men fremover skal der gælde et frit valg. Hvis de ældre ønsker  \r\n\r\n at benytte andre tilbud end de offentlige, skal kommunen udbetale dem et  \r\n\r\n øremærket beløb svarende til den service, de er visiteret til. </P>  \r\n\r\n<P>- Det øremærkede beløb skal udgøre mellem 75 pct. og 100 pct. af kommunens  \r\n\r\n omkostning ved at udføre arbejdet i eget regi. </P>  \r\n\r\n<P>- Det øremærkede beløb skal kunne bruges til forskellige former for  \r\n\r\n hjemmehjælp: </P>  \r\n\r\n<P>- Personlig hygiejne (f.eks. bad). </P>  \r\n\r\n<P>- Personlig pleje (f.eks. påklædning og indtagelse af medicin). </P>  \r\n\r\n<P>- Omsorgsopgaver (f.eks. motion og tryghedsbesøg). </P>  \r\n\r\n<P>- Praktisk service i hjemmet (f.eks. rengøring og tøjvask). </P>  \r\n\r\n<P>- Praktisk service uden for hjemmet (f.eks. indkøb). </P>  \r\n\r\n<P>- De ældre skal til enhver tid kunne vælge at benytte det kommunale system  \r\n\r\n på normale vilkår, hvis de ikke længere ønsker at benytte det private tilbud.  \r\n\r\n</P>  \r\n\r\n<P>Bemærkninger til forslaget </P>  \r\n\r\n<P>De ældre skal have frit valg. De skal ikke umyndiggøres. </P>  \r\n\r\n<P>I dag har tanken om frit valg vundet indpas i samfundet. Forældre kan få  \r\n\r\n undervist deres børn i den skole, de vil. Patienter kan vælge det hospital,  \r\n\r\n som passer dem bedst. </P>  \r\n\r\n<P>De ældres frie valg har man i høj grad overset, men de ældre har også  \r\n\r\n evnen og retten til at styre deres eget liv. </P>  \r\n\r\n<P>De ældre har brug for tryghed og valgfrihed. Dette opnås ikke automatisk  \r\n\r\n ved offentlige løsninger, som tværtimod kan begrænse kreativitet og  \r\n\r\n fleksibilitet. </P>  \r\n\r\n<P>De ældre skal have et frit valg mellem offentlige og private tilbud om  \r\n\r\n hjemmehjælp, personlig pleje osv. Politikernes opgave bør begrænse sig til at  \r\n\r\n sikre den tryghed, som de ældre har brug for. </P>  \r\n\r\n<P> <I>Store udfordringer</I>  </P>  \r\n\r\n<P>Stadig flere husstande modtager varig hjemmehjælp. For ti år siden var det  \r\n\r\n ca. 120.000 husstande. I dag er tallet oppe på ca. 155.000 husstande. </P>  \r\n\r\n<P>Der bliver flere og flere &#187;gamle&#171; ældre, dvs. ældre over 85 år.  \r\n\r\n</P>  \r\n\r\n<P>De sociale netværk har det desværre ikke så godt som tidligere. Pårørende  \r\n\r\n og naboer hjælper mere sjældent til med praktiske gøremål som indkøb,  \r\n\r\n rengøring, vask m.m., hvilket lægger større byrder over på det offentlige.  \r\n\r\n Samtidig bliver der flere enlige gamle, og tilsammen giver det voksende  \r\n\r\n utryghedsproblemer i dagligdagen. </P>  \r\n\r\n<P>Der er også mange ældre, der kan klare sig selv, og som har et  \r\n\r\n velfungerende liv. Alle disse forskelle må det offentlige tage hensyn til.  \r\n\r\n</P>  \r\n\r\n<P>Valgfrihed og fleksible løsninger skal i højsædet. </P>  \r\n\r\n<P> <I>Pengene skal følge de ældre</I>  </P>  \r\n\r\n<P>Politikerne bør stille øremærkede beløb til rådighed til rengøring, pleje  \r\n\r\n osv., alt efter hvilke behov den ældre vurderes at have. På den måde ved den  \r\n\r\n ældre, hvad der er at gøre godt med. Når de ældre ved lov sikres mulighed for  \r\n\r\n at få udbetalt pengene til hjemmehjælp, kan de selv vælge, om det er  \r\n\r\n kommunen, selvejende institutioner eller private virksomheder, der skal  \r\n\r\n levere hjemmehjælpen. </P>  \r\n\r\n<P>Det vil også give kommunerne større muligheder for en fleksibel  \r\n\r\n planlægning. De øremærkede beløb kan variere mellem 75 og 100 pct. af den  \r\n\r\n kommunale udgift til den pågældende ydelse. Kommunerne vil ved fastsættelsen  \r\n\r\n af beløbets størrelse kunne tage hensyn til, om de har over- eller  \r\n\r\n underkapacitet på det pågældende område. </P>  \r\n\r\n<P>Hvis de har overkapacitet, vil de sandsynligvis vælge det lave  \r\n\r\n kompensationsniveau. Det høje kompensationsniveau vil kommunerne vælge, hvis  \r\n\r\n de mangler egen kapacitet. Denne mulighed for fleksibilitet forener hensynet  \r\n\r\n til det kommunale selvstyre og til den enkelte borger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "09/04/1996"
        },
        {
            "displayName": "Accession",
            "displayValue": "19951BA00125"
        },
        {
            "displayName": "Entydig dokumentidentifikation",
            "displayValue": "CL006270"
        },
        {
            "displayName": "Dato for førstegangsindlæggelse",
            "displayValue": "09/04/1996"
        },
        {
            "displayName": "Dato for indlæggelse",
            "displayValue": "09/04/1996"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "125"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}