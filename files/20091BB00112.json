{
    "id": 129995,
    "title": "Forslag til folketingsbeslutning om forbud mod import af fødevarer, der er fremstillet ved tvangsfodring af dyr, og om forbud mod salg af samme i Danmark",
    "documentTypeId": "480",
    "isSagsforlobPeriodValid": true,
    "shortName": "2009/1 BSF 112",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 26. januar 2010 af Marlene Harpsøe (DF), René Christensen (DF), Kim Christiansen (DF), Kristian Thulesen Dahl (DF), Dennis Flydtkjær (DF), Pia Kjærsgaard (DF) og Peter Skaarup (DF)</p>\r\n      <p class=\"TitelPrefiks1\">Forslag til folketingsbeslutning</p>\r\n      <p class=\"Titel2\">om forbud mod import af fødevarer, der er fremstillet ved tvangsfodring af dyr, og om forbud mod salg af samme i Danmark</p>\r\n      <p class=\"Tekst\">Folketinget pålægger regeringen inden udgangen af 2010 at fremsætte et lovforslag, der får den virkning, at import af fødevarer, der er fremstillet ved tvangsfodring af dyr, forbydes, og at salg af samme fødevarer i Danmark forbydes.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV><p class=\"Bemaerkninger\">Bemærkninger til forslaget</p>\r\n      <p class=\"Tekst\">Formålet med nærværende forslag er at sikre, at Danmark ikke bidrager til mishandling af dyr, og at der er overensstemmelse mellem det, som den danske dyreværnslovgivning dikterer, og det, som vi rent faktisk gør i Danmark.</p>\r\n      <p class=\"Tekst\">Ifølge dyreværnslovens § 5 må dyr ikke tvangsfodres, medmindre det er påkrævet for at behandle dyret mod sygdom.</p>\r\n      <p class=\"Tekst\">Foie gras betegnes i nogle kredse som en delikatesse, der benyttes til madretter. Men foie gras fremstilles ved at tvangsfodre fugle. Det er dyremishandling, og derfor er tvangsfodring forbudt ifølge den danske dyreværnslovgivning. I Danmark produceres der ikke foie gras, men Danmark importerer foie gras, og dette forhandles bl.a. i supermarkeder og restauranter.</p>\r\n      <p class=\"Tekst\">Selv om vi i Danmark ifølge dyreværnslovens § 5 har forbudt tvangsfodring af dyr, medmindre der er tale om at behandle dyret mod sygdom, er det stadig tilladt at importere foie gras, der netop fremstilles på en måde, som er forbudt i dyreværnsloven.</p>\r\n      <p class=\"Tekst\">Foie gras produceres bl.a. i Frankrig, Belgien og Spanien. Mere end 20 millioner gæs og ænder bliver hvert år tvangsfodret med store mængder af mad flere gange om dagen, indtil deres lever vokser til og udvikler sig til en decideret fedtlever. Det er denne fedtlever, der er foie gras, og som bl.a. importeres til Danmark, selv om produktionsmetoden er imod dyreværnslovens § 5.</p>\r\n      <p class=\"Tekst\">Justitsministeren har i et svar til Folketingets Retsudvalg, jf. alm. del – spørgsmål nr. 619 (2008-09), bekræftet, at foie gras er forbudt at producere i Danmark. Alligevel er det tilladt at importere til Danmark.</p>\r\n      <p class=\"Tekst\">En naturlig konsekvens af dyreværnslovens § 5 er at forbyde import af fødevarer, der er fremstillet ved tvangsfodring af dyr. Dette kan være i strid med EU-reglerne, men hensynet til dyrene bør have førsteprioritet.</p>\r\n      <p class=\"Tekst\">Såfremt andre produkter og fødevarer end foie gras fremstilles ved tvangsfodring af dyr, som strider mod dyreværnslovens § 5, bør der også ske et import- og salgsforbud af disse.</p>\r\n      <p class=\"TekstoverskriftVenstre\">Forholdet til EU</p>\r\n      <p class=\"Tekst\">I dag modarbejder EU’s frie bevægelighed muligheden for at stoppe importen af foie gras, selv om produktionen af foie gras strider mod dansk lovgivning. Dansk Folkeparti mener, at dyrevelfærd skal stå over EU’s regler, og at vi i Danmark skal tage dyrevelfærd langt alvorligere, end man gør i EU. Derfor mener vi også i Dansk Folkeparti, at vi bør udfordre EU-systemet, og at vi i Danmark skal følge vores egne regler, som er langt bedre end EU’s regler på dyrevelfærdsområdet.</p>\r\n      <p class=\"TekstoverskriftVenstre\">Bedre dyrevelfærd</p>\r\n      <p class=\"Tekst\">Forslagsstillerne mener, at det er modsætningsfyldt, at man på den ene side forbyder tvangsfodring, men alligevel tillader det ved at give fri bane for import til og salg af foie gras i Danmark.</p>\r\n      <p class=\"Tekst\">Dyremishandling er lige slemt, uanset om det foregår i Danmark eller andre steder i verden. Derfor giver det ikke mening at have et forbud imod produktion af foie gras i Danmark, når man samtidig godt må importere det.</p>\r\n      <p class=\"Tekst\">Et rigt og ansvarligt samfund som det danske er forpligtet til at behandle dyr ordentligt. Det er forkasteligt, når dyr lider på grund af mennesker. Dyr bør betragtes som levende væsener, der skal behandles med respekt og værdighed. Forslagsstillerne har kæmpet en lang kamp for at få dyrevelfærd højere op på den politiske dagsorden og vil fortsat kæmpe for at få ordentlige forhold for alle dyr, hvad enten det drejer sig om kæledyr, vilde dyr eller produktionsdyr.</p>\r\n      <p class=\"Tekst\">Forslagsstillerne opfordrer således Folketingets øvrige partier til at slutte op om nærværende forslag for dyrenes skyld.</p><p class=\"SkriftligFremsaettelse\">Skriftlig fremsættelse</p>\r\n      <p class=\"Fremsaetter\"><span class=\"Bold\">Marlene Harpsøe </span>(DF):</p>\r\n      <p class=\"Tekst2\">\r\n        <div>Som ordfører for forslagsstillerne tillader jeg mig herved at fremsætte:</div>\r\n      </p>\r\n      <p class=\"ForslagsTitel\">Forslag til folketingsbeslutning om forbud mod import af fødevarer, der er fremstillet ved tvangsfodring af dyr, og om forbud mod salg af samme i Danmark.</p>\r\n      <p class=\"ForslagsNummer\">(Beslutningsforslag nr. B 112).</p>\r\n      <p class=\"Tekst2\">\r\n        <div>Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</div>\r\n      </p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2009/1 BF 112",
            "stateLabel": "Bortfaldet",
            "references": [
                {
                    "shortName": "2009/1 BSF 112",
                    "title": "Forslag til folketingsbeslutning om forbud mod import af fødevarer, der er fremstillet ved tvangsfodring af dyr, og om forbud mod salg af samme i Danmark",
                    "presentationName": "Beslutningsforslag som fremsat",
                    "documentTypeId": 480,
                    "documentId": 129995,
                    "eliUri": "/eli/ft/20091BB00112",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20091/beslutningsforslag/b112/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "27/01/2010"
        },
        {
            "displayName": "Accession",
            "displayValue": "20091BB00112"
        },
        {
            "displayName": "Entydig dokumentidentifikation",
            "displayValue": "AX011885"
        },
        {
            "displayName": "Dato for førstegangsindlæggelse",
            "displayValue": "27/01/2010"
        },
        {
            "displayName": "Dato for indlæggelse",
            "displayValue": "27/01/2010"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "112"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}