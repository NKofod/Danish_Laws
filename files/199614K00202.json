{
    "id": 108437,
    "title": "1996 BTL 202   BETÆNKNING OVER FORSLAG TIL LOV OM ÆNDRING AF LOV OM STATSGARANTI TIL   UDVIKLINGSVIRKSOMHED (FORLÆNGELSE AF LOVENS TILSKUDSORDNING, SÆNKNING AF   KAPITALKRAV, AFKORTNING AF GARANTIPERIODE M.V.)    NR L 202 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 202",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 202 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om statsgaranti til  \r\n\r\n udviklingsvirksomhed (Forlængelse af lovens tilskudsordning, sænkning af  \r\n\r\n kapitalkrav, afkortning af garantiperiode m.v.) <BR>  \r\n\r\n Nr L 202 1996-97, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19970424 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til erhvervsministeren, som denne har besvaret </P>  \r\n\r\n<P>skriftligt. To af udvalgets spørgsmål og erhvervsministerens svar </P>  \r\n\r\n<P>herpå er optrykt som bilag til betænkningen. </P>  \r\n\r\n<P>Herefter indstiller et <I>mindretal</I> (Socialdemokratiets, Socialistisk  \r\n\r\n Folkepartis, Det Radikale Venstres og Centrum-Demokraternes medlemmer af  \r\n\r\n udvalget) lovforslaget til <I>vedtagelse uændret.</I>  </P>  \r\n\r\n<P>Et <I>andet mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et mindretal inden for mindretallet (Fremskridtspartiets medlem af  \r\n\r\n udvalget) bemærker, at ministerens svar på udvalgets spørgsmål samlet set  \r\n\r\n betyder et lille skridt i den rigtige retning, men det er ikke tilstrækkeligt  \r\n\r\n til, at mindretallet kan støtte lovforslaget. </P>  \r\n\r\n<P>Et <I>tredje mindretal</I> (Enhedslistens medlem af udvalget) vil redegøre  \r\n\r\n for sin stilling til lovforslaget ved 3. behandling. </P>  \r\n\r\n<P>Kim Nøhr Skibsted (S) Ole Vagn Christensen (S) Sonja Mikkelsen (S) Hardy  \r\n\r\n Hansen (S) Jacob Buksti (S) fmd. <I>Kjeld Rahbæk Møller (SF) Ulla Solvang  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  \r\n\r\n Svend Heiselberg (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Flemming Hansen (KF) Kirsten Jacobsen (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n<P> <B>Bilag </B></P>  \r\n\r\n<P>To af udvalgets spørgsmål til erhvervsministeren og dennes svar </P>  \r\n\r\n<P>herpå </P>  \r\n\r\n<P> <I>Spørgsmål 7:</I>  </P>  \r\n\r\n<P>Ministeren bedes oplyse, hvilke analyser der har været gennemført og med  \r\n\r\n hvilket resultat, om, hvorvidt virksomheder, som har modtaget støtte fra et  \r\n\r\n udviklingsselskab, har udøvet unfair konkurence over for virksomheder uden  \r\n\r\n venturekapital. </P>  \r\n\r\n<P> <I>Svar:</I>  </P>  \r\n\r\n<P>Der er mig bekendt ikke gennemført analyser af den skitserede art.  \r\n\r\n Erhvervsministeriet har heller ikke gennemført sådanne analyser. </P>  \r\n\r\n<P>Det har aldrig været sigtet med loven om statsgaranti til  \r\n\r\n udviklingsvirksomhed, at særlige virksomheder skulle støttes, hvorved der  \r\n\r\n kunne opstå unfair konkurrence. De udviklingsselskaber, der i dag er godkendt  \r\n\r\n i henhold til den nugældende lov, er netop godkendt med henblik på at sikre  \r\n\r\n den størst mulige bredde i porteføljeinvesteringerne. </P>  \r\n\r\n<P>Det er samtidig vanskeligt at definere, hvad der præcist skal forstås ved  \r\n\r\n unfair konkurrence i forbindelse med udviklingsselskaberens investeringer.  \r\n\r\n Hovedformålet med loven om statsgaranti til udviklingsvirksomhed er at støtte  \r\n\r\n udviklingsaktiviteter, altså aktiviteter, der foregår, inden den egentlige  \r\n\r\n drift og produktion iværksættes. </P>  \r\n\r\n<P>Udviklingsaktiviteter er ofte kendetegnet ved, at kun en enkelt virksomhed  \r\n\r\n arbejder med konceptet/ideen, hvorved spørgsmålet om unfair konkurrence ikke  \r\n\r\n synes relevant. Der er med denne lovgivning netop ikke tale om statsstøtte  \r\n\r\n til den egentlige drift, der foregår i konkurrence med en - eller flere -  \r\n\r\n virksomheder. </P>  \r\n\r\n<P>Lovens formål er at bidrage til, at kapitalmarkedet fungerer bedre.  \r\n\r\n Formålet er således ikke at begrænse markedsmekanismerne, som udtrykket  \r\n\r\n unfair konkurrence henleder tankerne på. </P>  \r\n\r\n<P>For det første fremmer loven tilførslen af kapital til  \r\n\r\n udviklingsprojekter, der ikke kan få tilført tilstrækkelig kapital ad  \r\n\r\n traditionelle kanaler som f.eks. pengeinstitutter. Det skyldes bl.a., at  \r\n\r\n pengeinstitutter ofte ikke har den fornødne specialviden, der skal til for at  \r\n\r\n vurdere projekterne. </P>  \r\n\r\n<P>For det andet afløfter statsgarantien nogle af omkostningerne i form af  \r\n\r\n ekstraordinære tab på investeringer, der uundgåeligt vil være, når der  \r\n\r\n igangsættes et nyt marked. Ekstraordinære tab i startfasen får derfor ikke i  \r\n\r\n samme grad lov til at bremse udviklingen af det danske venturemarked. Med  \r\n\r\n mindre tab i starten kan udviklingsselskaberne investere i flere virksomheder  \r\n\r\n og herigennem opbygge den nødvendige erfaring og ekspertise. </P>  \r\n\r\n<P> <I>Spørgsmål 9:</I>  </P>  \r\n\r\n<P>Vil ministeren i forlængelse af lovforslaget tage initiativ til, at  \r\n\r\n regeringen fremlægger forslag, som kan begrænse iværksætteres belastning fra  \r\n\r\n det offentlige bureaukrati? </P>  \r\n\r\n<P> <I>Svar:</I>  </P>  \r\n\r\n<P>Regeringen igangsætter nu nye initiativer til at lette de administrative  \r\n\r\n byrder for især mindre virksomheder. Der skal gennemføres en samlet  \r\n\r\n tværministeriel indsats, hvor nøgleordene er koordination og IT-løsninger. I  \r\n\r\n løbet af tre år skal alle indberetninger til det offentlige kunne foretages  \r\n\r\n elektronisk. I denne forbindelse skal indberetningerne koordineres, så en  \r\n\r\n given oplysning kun skal indsendes en gang. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i nogle møder og har </P>  \r\n\r\n<P>herunder stillet spørgsmål til erhvervsministeren, som denne har </P>  \r\n\r\n<P>besvaret skriftligt. </P>  \r\n\r\n<P>Der er af erhvervsministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres, Enhedslistens og Centrum-Demokraternes  \r\n\r\n medlemmer af udvalget) lovforslaget til <I>vedtagelse</I> med de af  \r\n\r\n erhvervsministeren stillede ændringsforslag. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>forkastelse.</I>  </P>  \r\n\r\n<P>Et <I>andet mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 3. behandling. </P>  \r\n\r\n<P>ÆndringsforslagAf <I>erhvervsministeren,</I> tiltrådt af et <I>flertal</I>  \r\n\r\n (S, SF, RV, EL og CD): </P>  \r\n\r\n<P>Til § 1 <B>1)</B> I den under <I>nr. 3</I> foreslåede affattelse af <I>§  \r\n\r\n 1</I> indsættes i <I>1. pkt.</I> efter &#187;egenkapital&#171; ordene:  \r\n\r\n &#187;til gavn for beskæftigelsen og en bæredygtig udvikling&#171;. </P>  \r\n\r\n<P> <B>2)</B> I den under <I>nr. 5</I> foreslåede affattelse af <I>§ 2, stk.  \r\n\r\n 1,</I> indsættes efter nr. 2 som nyt nummer: </P>  \r\n\r\n<P>&#187;3) Selskabet skal i dets forretningsplan anføre, hvilke etiske og  \r\n\r\n miljømæssige hensyn det agter at lægge til grund for de investeringer, der  \r\n\r\n henlægges under garantirammen.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 Det foreslås, at det præciseres, at formålet med loven er at  \r\n\r\n fremme vækst og udvikling til gavn for beskæftigelsen og en bæredygtig  \r\n\r\n udvikling ved at lette de nye og mindre virksomheders adgang til egenkapital.  \r\n\r\n</P>  \r\n\r\n<P>Til nr. 2 De etiske og miljømæssige hensyn, der oplyses i  \r\n\r\n forretningsplanen, vil indgå i prioriteringen af, hvilke garantirammer der  \r\n\r\n tildeles de enkelte selskaber. </P>  \r\n\r\n<P>Kim Nøhr Skibsted (S) Ole Vagn Christensen (S) Sonja Mikkelsen (S) Hardy  \r\n\r\n Hansen (S) Jacob Buksti (S) fmd. <I>Kjeld Rahbæk Møller (SF) Ulla Solvang  \r\n\r\n (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  \r\n\r\n Svend Heiselberg (V) Erik Larsen (V) Kai Dige Bach (KF)</I> nfmd. <I>Pernille  \r\n\r\n Sams (KF) Flemming Hansen (KF) Annette Just (FP) </I></P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "20/05/1997"
        },
        {
            "displayName": "Accession",
            "displayValue": "199614K00202"
        },
        {
            "displayName": "Entydig dokumentidentifikation",
            "displayValue": "CL007735"
        },
        {
            "displayName": "Dato for førstegangsindlæggelse",
            "displayValue": "20/05/1997"
        },
        {
            "displayName": "Dato for indlæggelse",
            "displayValue": "20/05/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "202"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}