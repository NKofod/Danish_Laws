{
    "id": 80290,
    "title": "Vejledning om husdyrhold og arealkrav for landbrugsejendomme ",
    "documentTypeId": "180",
    "isSagsforlobPeriodValid": false,
    "shortName": "VEJ nr 32 af 28/02/1995",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om husdyrhold og arealkrav for  \r\n\r\n landbrugsejendomme </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>1.1. Vejledningens indhold </P>  \r\n\r\n<P>Formålet med denne vejledning er at beskrive retningslinier for  \r\n\r\n administrationen af bestemmelserne i bekendtgørelse nr. 1147 af 9. december  \r\n\r\n 1994 om husdyrhold og arealkrav for landbrugsejendomme. </P>  \r\n\r\n<P>Bekendtgørelsen er udstedt i medfør af § 7, stk. 5, samt §§ 30a og 33 i  \r\n\r\n landbrugsloven, jf. lovbekendtgørelse nr. 769 af 24. august 1994. </P>  \r\n\r\n<P>Bekendtgørelsen er trådt i kraft den 1. januar 1995. </P>  \r\n\r\n<P>Vejledningen er opdelt i 6 hovedafsnit, der følger bekendtgørelsens  \r\n\r\n disposition: </P>  \r\n\r\n<P CLASS=PUNKT> <B>1.</B> Indledning, definitioner m.v. </P>  \r\n\r\n<P CLASS=PUNKT> <B>2.</B> Husdyrholdets størrelse </P>  \r\n\r\n<P CLASS=PUNKT> <B>3.</B> Arealkrav </P>  \r\n\r\n<P CLASS=PUNKT> <B>4.</B> Overgangsbestemmelser </P>  \r\n\r\n<P CLASS=PUNKT> <B>5.</B> Dispensationer </P>  \r\n\r\n<P CLASS=PUNKT> <B>6.</B> Administration m.v. </P>  \r\n\r\n<P> <I>1.2. Baggrunden for de nye regler</I>  </P>  \r\n\r\n<P>Formålet med bestemmelserne i bekendtgørelsen er at styre  \r\n\r\n strukturudviklingen i retning af at skabe en bedre sammenhæng mellem den  \r\n\r\n animalske produktion og produktionsgrundlaget på den enkelte  \r\n\r\n landbrugsejendom. For en landbrugsbedrift, der består af flere  \r\n\r\n landbrugsejendomme, retter bestemmelserne sig således mod hver enkelt af de  \r\n\r\n ejendomme, hvor der er dyrehold. </P>  \r\n\r\n<P>Samtidig skal bestemmelserne ses i sammenhæng med en række andre  \r\n\r\n initiativer, der alle har som mål at medvirke til, at den animalske  \r\n\r\n produktion kan finde sted under iagttagelse af et veterinært  \r\n\r\n forsigtighedsprincip og under miljømæssigt forsvarlige forhold. </P>  \r\n\r\n<P>Bestemmelserne gælder for ethvert dyrehold på en landbrugsejendom. Mere  \r\n\r\n utraditionelle former for husdyrhold, som f.eks. hjortefarme og pelsdyrfarme,  \r\n\r\n er således også omfattet af bekendtgørelsens husdyrbegreb. </P>  \r\n\r\n<P>Som udgangspunkt er bestemmelserne rettet mod dyrehold, der etableres  \r\n\r\n eller udvides efter bekendtgørelsens ikrafttræden. Som følge af  \r\n\r\n overgangsreglerne bliver en igangværende animalsk produktion således først  \r\n\r\n omfattet af reglerne, efterhånden som der sker ejerskifte, jf. vejledningens  \r\n\r\n afsnit 4 om overgangsreglerne. </P>  \r\n\r\n<P> <I>1.3. Definitioner og opgørelse af husdyrhold og areal</I>  </P>  \r\n\r\n<P>Bekendtgørelsen fastlægger regler for, hvor stort husdyrhold, der må være  \r\n\r\n på den enkelte landbrugsejendom, jf. vejledningens afsnit 2. Bekendtgørelsen  \r\n\r\n fastlægger endvidere regler om andel af egen jord for landbrugsejendomme med  \r\n\r\n husdyrhold (arealkravet), jf. vejledningens afsnit 3. </P>  \r\n\r\n<P>Som noget meget centralt gælder disse regler for <I>den enkelte  \r\n\r\n landbrugsejendom,</I> hvorpå husdyrholdet er. Hvis en landmand inden for sin  \r\n\r\n bedrift ejer flere landbrugsejendomme, kan arealet af disse ejendomme kun i  \r\n\r\n begrænset omfang medregnes ved opgørelsen af, om arealkravet er opfyldt, jf.  \r\n\r\n vejledningens afsnit 3. Reglerne om arealkrav gælder også i situationer, hvor  \r\n\r\n produktionen forestås af en anden end ejeren, f.eks. ved en produktion i  \r\n\r\n lejede bygninger, eller hvis der er tale om et driftsfællesskab. </P>  \r\n\r\n<P>Dyrehold på en ejendom uden landbrugspligt er derimod ikke omfattet af  \r\n\r\n bekendtgørelsens regler. Dette betyder, at der f.eks. ikke gælder noget  \r\n\r\n arealkrav for en pelsdyrfarm, der er etableret på et areal, hvor  \r\n\r\n landbrugspligten er ophævet. </P>  \r\n\r\n<P>Dyreholdet på den enkelte landbrugsejendom opgøres som dyreenheder (DE)  \r\n\r\n efter de definitioner og omregningsfaktorer, der er fastlagt i Miljø- og  \r\n\r\n Energiministeriets bekendtgørelse nr. 1159 af 19. december 1994 om  \r\n\r\n erhvervsmæssigt dyrehold, husdyrgødning, ensilage m.v.  \r\n\r\n (husdyrgødningsbekendtgørelsen). </P>  \r\n\r\n<P>Ved anvendelsen af reglerne i bekendtgørelsen om husdyrhold og arealkrav  \r\n\r\n for landbrugsejendomme skal dyreholdet opgøres som det gennemsnitlige antal  \r\n\r\n dyreenheder pr. år (årsgennemsnit). Fastlæggelsen af årsgennemsnittet sker  \r\n\r\n efter en konkret vurdering af produktionsopgørelse m.v., eventuelt  \r\n\r\n sammenholdt med ejendommens bygningsmæssige kapacitet. I praksis vil det ofte  \r\n\r\n være hensigtsmæssigt at vurdere gennemsnittet ud fra årsregnskaberne. </P>  \r\n\r\n<P>Størrelsen af det nødvendige areal til udbringning af husdyrgødning  \r\n\r\n beregnes ud fra antallet af dyreenheder. Beregningen sker efter reglerne i §  \r\n\r\n 28, stk. 1, i husdyrgødningsbekendtgørelsen. </P>  \r\n\r\n<P>Det beregnede areal, der i det følgende benævnes  \r\n\r\n &#187;harmoniarealet&#171;, er således udelukkende opgjort på grundlag af  \r\n\r\n antallet af dyreenheder på ejendommen og driftsformen. Hvis der f.eks. er  \r\n\r\n tale om en ejendom med svineproduktion, må der efter reglerne i  \r\n\r\n husdyrgødningsbekendtgørelsen højst udbringes husdyrgødning fra 1,7  \r\n\r\n dyreenheder pr. ha pr. år. For kvægbrug må der udbringes gødning fra 2,3  \r\n\r\n dyreenheder pr. ha, og for andre husdyrbrug gødning fra 2,0 dyreenheder pr.  \r\n\r\n ha. </P>  \r\n\r\n<P>Opgørelsen af, om der på en landbrugsejendom er et tilstrækkeligt stort  \r\n\r\n areal til opfyldelse af arealkravet i medfør af landbrugsloven, sker på  \r\n\r\n grundlag af det beregnede harmoniareal, jf. reglerne i bekendtgørelsens § 3.  \r\n\r\n</P>  \r\n\r\n<P>I overensstemmelse med principperne i landbrugsloven kan der ved denne  \r\n\r\n opgørelse medregnes alle de af ejendommens arealer, der kan anvendes til  \r\n\r\n udbringning af husdyrgødning. </P>  \r\n\r\n<P>Arealer, der midlertidigt ikke er til rådighed for udbringning af  \r\n\r\n husdyrgødning, kan også medregnes ved denne opgørelse. Det kan f.eks. være  \r\n\r\n arealer, der er udtaget af produktionen (braklagte arealer), bortforpagtede  \r\n\r\n arealer eller arealer, hvor der er truffet aftale om udspredning af  \r\n\r\n spildevand eller slam. </P>  \r\n\r\n<P>En tilsvarende regel gælder ved opgørelse af arealbehovet for at skabe  \r\n\r\n harmoni i bedriften i forbindelse med køb af suppleringsjord eller ved køb af  \r\n\r\n ejendom nr. 2 eller 3 efter reglerne i §§ 13 og 18 i landbrugsloven. I disse  \r\n\r\n situationer skal arealer, der midlertidigt ikke kan anvendes til udbringning  \r\n\r\n af husdyrgødning, også medregnes ved opgørelsen. Baggrunden for at medtage  \r\n\r\n sådanne arealer er bl.a., at ejeren har mulighed for at placere de braklagte  \r\n\r\n arealer uden for selve ejendommen, f.eks. på anden mands ejendom. </P>  \r\n\r\n<P>Ved opgørelsen skelnes ikke mellem arealer, der er mere eller mindre  \r\n\r\n egnede til udbringning af husdyrgødning. Arealer, hvorpå der f.eks. kun kan  \r\n\r\n udbringes den halve gødningsmængde, medregnes således fuldt ud. Dette giver  \r\n\r\n dog ikke ret til overgødskning. </P>  \r\n\r\n<P>Selve udbringningen af gødningen reguleres fortsat <I>af</I> reglerne i  \r\n\r\n husdyrgødningsbekendtgørelsen, <I>af</I> reglerne i bekendtgørelse nr. 101 af  \r\n\r\n 4. februar 1994 om grønne marker, sædskifte- og gødningsplaner samt  \r\n\r\n gødningsregnskaber i jordbruget ( ændret ved bkg. nr. 595 af 28. juni 1994),  \r\n\r\n samt <I>af</I> reglerne i bekendtgørelse nr. 662 af 12. juli 1994 om behov  \r\n\r\n for tilførsel af kvælstof og indhold af kvælstof i husdyrgødning. </P>  \r\n\r\n<P>Der gøres opmærksom på, at reglen i husdyrgødningsbekendtgørelsens § 28,  \r\n\r\n stk. 2, for opgørelse af areal til udbringning af husdyrgødning på visse  \r\n\r\n punkter afviger fra de her beskrevne regler for opgørelse af arealkravet  \r\n\r\n efter bekendtgørelsen om husdyrhold og arealkrav for landbrugsejendomme.  \r\n\r\n Husdyrgødningsbekendtgørelsens regler er omtalt i Miljøstyrelsens vejledning  \r\n\r\n nr. 7 fra 1993 &#187;Erhvervsmæssigt dyrehold, husdyrgødning, ensilage  \r\n\r\n m.v.&#171; om husdyrgødningsbekendtgørelsen. </P>  \r\n\r\n<P CLASS=PUNKT> <B>2.</B> Husdyrholdet </P>  \r\n\r\n<P>2.1. Størrelsen af husdyrholdet </P>  \r\n\r\n<P>Efter reglerne i bekendtgørelsens § 2, stk. 1, må der ikke være flere  \r\n\r\n husdyr på den enkelte landbrugsejendom end det antal, der svarer til et  \r\n\r\n årsgennemsnit på 500 dyreenheder. </P>  \r\n\r\n<P>Hvis en række betingelser er opfyldt, er der dog mulighed for i visse  \r\n\r\n situationer at etablere eller udvide et dyrehold ud over et årsgennemsnit på  \r\n\r\n 500 dyreenheder, jf. nedenfor. </P>  \r\n\r\n<P> <I>2.2. Husdyrhold på ejendomme uden beboelsesbygning</I>  </P>  \r\n\r\n<P>Det fremgår af bekendtgørelsens § 2, stk. 2, at der ikke må være  \r\n\r\n husdyrhold på en landbrugsejendom, der ikke er forsynet med en  \r\n\r\n beboelsesbygning, såfremt dette husdyrhold forudsætter anvendelse af  \r\n\r\n driftsbygninger og anlæg m.v. på ejendommen. </P>  \r\n\r\n<P>Der er således intet til hinder for at anvende en sådan ejendom til f.eks.  \r\n\r\n græsning for kreaturer. Mindre læskure, svinehytter og lignende, der er  \r\n\r\n etableret som læ for fritgående husdyr, anses ikke som anlæg af en sådan  \r\n\r\n karakter, at de er omfattet af de nævnte regler. </P>  \r\n\r\n<P>Ved en eksisterende produktion på en sådan ejendom gælder særlige  \r\n\r\n overgangsregler for ophør med produktionen, jf. vejledningens afsnit 4. </P>  \r\n\r\n<P> <I>2.3. Tilladelse til større dyrehold</I>  </P>  \r\n\r\n<P>Efter reglerne i bekendtgørelsens § 2, stk. 3, meddeler  \r\n\r\n jordbrugskommissionen tilladelse til husdyrhold, der overstiger et  \r\n\r\n årsgennemsnit på 500 dyreenheder, hvis en række betingelser er opfyldt. </P>  \r\n\r\n<P>Efter bekendtgørelsens § 2, stk. 3, nr. 1, jf. § 3, stk. 1, nr. 4, skal  \r\n\r\n ejendommens areal således svare til hele harmoniarealet for det pågældende  \r\n\r\n husdyrhold. Dog kan 25 pct. af arealet opfyldes ved andre arealer, som kan  \r\n\r\n anvendes til udbringning af husdyrgødning, jf. omtalen af bekendtgørelsens §  \r\n\r\n 4, stk. 1 og 2, i vejledningens afsnit 3. </P>  \r\n\r\n<P>Hvis der f.eks. er tale om en svineproduktion svarende til mere end 500  \r\n\r\n dyreenheder, skal der alene for de første 500 dyreenheder være et areal på  \r\n\r\n ejendommen på 294 ha, der kan anvendes til udbringning af husdyrgødning. Hvis  \r\n\r\n 25 pct. opfyldes på andre arealer, bliver dette arealkrav reduceret til 221  \r\n\r\n ha. </P>  \r\n\r\n<P>Der stilles desuden krav om, at husdyrholdet etableres i enheder, der hver  \r\n\r\n for sig ikke overstiger et årsgennemsnit på 500 dyreenheder. Indretning og  \r\n\r\n drift af de enkelte enheder skal opfylde en række betingelser, der fremgår af  \r\n\r\n bekendtgørelsens § 2, stk. 4 og 5. </P>  \r\n\r\n<P>Der er tale om en række veterinærmæssigt begrundede foranstaltninger til  \r\n\r\n begrænsning af smitterisiko, som generelt vil være hensigtsmæssige for enhver  \r\n\r\n husdyrproduktion. Betingelserne skal ses som udtryk for en skærpet  \r\n\r\n opmærksomhed over for de veterinærmæssige sundhedsforhold ved opbygningen af  \r\n\r\n større husdyrbesætninger. </P>  \r\n\r\n<P>I forbindelse med ansøgning om tilladelse til at etablere en besætning på  \r\n\r\n mere end 500 dyreenheder på en landbrugsejendom skal ansøgeren i form af  \r\n\r\n bygningstegninger, rådgivningsaftale med bedriftens sædvanlige dyrlæge og  \r\n\r\n anden fornøden dokumentation godtgøre, at betingelserne opfyldes ved  \r\n\r\n etableringen af den pågældende produktion. </P>  \r\n\r\n<P>Hvis der foreligger den fornødne dokumentation for opfyldelse af  \r\n\r\n bestemmelserne, skal tilladelse meddeles. I forbindelse med en tilladelse vil  \r\n\r\n der normalt blive stillet betingelser, der tager sigte på at sikre  \r\n\r\n opfyldelsen af de stillede betingelser. </P>  \r\n\r\n<P>Ved en eksisterende produktion svarende til mere end 500 dyreenheder  \r\n\r\n gælder særlige overgangsregler vedrørende opdeling i enheder, jf.  \r\n\r\n vejledningens afsnit 4. </P>  \r\n\r\n<P>Det bemærkes, at der fortsat kan være behov for tilladelse efter anden  \r\n\r\n lovgivning, herunder godkendelse efter miljøbeskyttelsesloven eller eventuelt  \r\n\r\n tilladelse efter lov om planlægning. </P>  \r\n\r\n<P CLASS=PUNKT> <B>3.</B> Arealkravet </P>  \r\n\r\n<P>For en landbrugsejendom med husdyrhold stilles der i bekendtgørelsens § 3  \r\n\r\n krav om, at der på ejendommen skal være et areal svarende til en vis del af  \r\n\r\n det nødvendige areal til udbringning af husdyrgødning, således som det er  \r\n\r\n fastsat i husdyrgødningsbekendtgørelsen. Kravene i § 3, stk. 1, er fastsat  \r\n\r\n efter en progressiv skala for husdyrhold af forskellig størrelse. </P>  \r\n\r\n<P>Som eksempel på arealkravet er i bilag 1 optrykt en oversigt over  \r\n\r\n arealkravet for kvæg- og svinebrug samt andre brug. De anførte arealer er  \r\n\r\n afrundet til nærmeste hele ha. </P>  \r\n\r\n<P>Ved udvidelse til og med 500 dyreenheder gælder som hovedregel efter  \r\n\r\n bekendtgørelsens § 3, stk. 2, at arealkravet skal være opfyldt senest 1 år  \r\n\r\n efter udvidelsen. Dette gælder dog kun, hvis der er tale om en udvidelse på  \r\n\r\n mere end 25 dyreenheder i forhold til det husdyrhold, der ligger til grund  \r\n\r\n for den hidtidige opfyldelse af arealkravet. Ved nyetablering af husdyrhold  \r\n\r\n til og med 500 dyreenheder skal arealkravet altid være opfyldt senest et år  \r\n\r\n efter etableringen. </P>  \r\n\r\n<P>En landmand, der opfylder arealkravet, kan således udvide med op til 25  \r\n\r\n dyreenheder, uden at der stilles krav om, at landmanden skal eje mere jord  \r\n\r\n for at opfylde arealkravet. Hvis landmanden derimod ikke inden udvidelsen  \r\n\r\n opfylder arealkravet, reguleres forholdet af overgangsreglerne i  \r\n\r\n bekendtgørelsens § 6, jf. nedenfor. Det er en forudsætning, at grænsen på 500  \r\n\r\n dyreenheder ikke overskrides. </P>  \r\n\r\n<P>For husdyrhold på forpagtede landbrugsejendomme og husdyrhold, der er  \r\n\r\n etableret i lejede bygninger eller på lejet jord på en landbrugsejendom, skal  \r\n\r\n arealkravet ses i forhold til den pågældende ejendoms jordtilliggende, uanset  \r\n\r\n at den til husdyrholdet knyttede produktion forestås af en anden end ejeren  \r\n\r\n af ejendommen, jf. bekendtgørelsens § 3, stk. 3. </P>  \r\n\r\n<P>For husdyrhold, hvor produktionen forestås af et landbrugsfællesskab, jf.  \r\n\r\n landbrugslovens § 10, skal arealkravet ses i forhold til jordtilliggendet til  \r\n\r\n den landbrugsejendom, hvorpå produktionen foregår, jf. bekendtgørelsens § 3,  \r\n\r\n stk. 4. Der gælder således ikke lempeligere regler for landbrugsfællesskaber  \r\n\r\n på dette område. </P>  \r\n\r\n<P>Det fremgår af bekendtgørelsens § 4, at indtil 25 pct. af arealkravet kan  \r\n\r\n opfyldes ved </P>  \r\n\r\n<UL CLASS=PLAIN-LIST>  \r\n\r\n<LI>1) arealer, der ejes og drives lovligt sammen med den pågældende  \r\n\r\n landbrugsejendom, og som kan anvendes til udbringning af husdyrgødning, eller  \r\n\r\n</LI>  \r\n\r\n<LI>2) tinglyste aftaler, herunder forpagtnings- og gylleaftaler, der sikrer,  \r\n\r\n at husdyrproducenten til enhver tid kan disponere over de pågældende arealer  \r\n\r\n til udbringning af husdyrgødning mindst 5 år frem i tiden. </LI>  \r\n\r\n</UL>  \r\n\r\n<P>Der er altså tale om en generel nedsættelse på 25 pct. af arealkravet,  \r\n\r\n hvis ejeren som nævnt har rådighed over andre arealer, der kan anvendes til  \r\n\r\n udbringning af husdyrgødning. </P>  \r\n\r\n<P>Hvis der er tale om en produktion, der forestås af et landbrugsfællesskab,  \r\n\r\n jf. landbrugslovens § 10, kan 25 pct. af arealkravet opfyldes ved arealer,  \r\n\r\n der drives af fællesskabet, hvis aftalen om den fælles drift er tinglyst, jf.  \r\n\r\n bekendtgørelsens § 4, stk. 1, nr. 2. </P>  \r\n\r\n<P>Hvis der er tale om arealer, der ligger i en vejafstand på mere end 10 km  \r\n\r\n fra produktionsanlægget, kan disse kun begrunde en nedsættelse af kravet til  \r\n\r\n areal for selve ejendommen, hvis transporten af husdyrgødning foregår med  \r\n\r\n lastbil, jf. bekendtgørelse nr. 776 af 24. august 1994 om transport af  \r\n\r\n husdyrgødning. Hvis jordbrugskommissionen i særlige tilfælde har meddelt  \r\n\r\n dispensation fra bestemmelserne i bekendtgørelsen om transport af  \r\n\r\n husdyrgødning, kan arealerne dog medregnes. </P>  \r\n\r\n<P>I forbindelse med indførelsen af de nye regler er der også sket ændringer  \r\n\r\n i husdyrgødningsbekendtgørelsen. Det fremgår således nu af § 28, stk. 4, at  \r\n\r\n de skriftlige aftaler, der efter stk. 3 skal sikre, at overskydende gødning  \r\n\r\n kan afsættes og anvendes på anden ejendom, skal gælde for mindst 1 år ad  \r\n\r\n gangen. 1-årige aftaler kan dog højst etableres for 35 ha. For den del af det  \r\n\r\n nødvendige areal, som ikke ejes eller dækkes af 1-årige aftaler, skal der  \r\n\r\n foreligge skriftlige aftaler, der til enhver tid dokumenterer, at  \r\n\r\n husdyrproducenten kan disponere over det fornødne areal mindst 3 år frem i  \r\n\r\n tiden. Bestemmelsen om de 3-årige aftaler skal være opfyldt senest den 1.  \r\n\r\n september 1997. </P>  \r\n\r\n<P CLASS=PUNKT> <B>4.</B> Overgangsbestemmelser </P>  \r\n\r\n<P>Overgangsbestemmelserne i bekendtgørelsens § 5 om fortsættelse af  \r\n\r\n bestående husdyrhold og i bekendtgørelsens § 6 om udvidelse af bestående  \r\n\r\n husdyrhold tager sigte på at give nuværende ejere af husdyrbedrifter  \r\n\r\n tilstrækkelig mulighed for at tilpasse sig de nye regler. Der kan dog være  \r\n\r\n tale om, at de nye regler i visse særlige situationer, uanset  \r\n\r\n overgangsreglerne, vil kunne ramme nuværende og kommende ejere atypisk hårdt.  \r\n\r\n Der vil i sådanne situationer kunne meddeles dispensation i medfør af  \r\n\r\n bekendtgørelsens § 8, stk. 2, jf. vejledningens afsnit 5. </P>  \r\n\r\n<P> <I>4.1. Reglerne om husdyrholdets størrelse</I>  </P>  \r\n\r\n<P>Ifølge overgangsreglen i bekendtgørelsens § 5, stk. 2, skal kravet om  \r\n\r\n opdeling i enheder m.v. for husdyrhold, der inden bekendtgørelsens  \r\n\r\n ikrafttræden er etableret med et årsgennemsnit på mere end 500 dyreenheder,  \r\n\r\n og som ikke udvides, være opfyldt senest den 1. september 2019. Der er ved  \r\n\r\n fastsættelsen af denne frist lagt vægt på, at den bygningsmasse, der er  \r\n\r\n etableret inden bekendtgørelsens ikrafttræden, da normalt vil være afskrevet.  \r\n\r\n</P>  \r\n\r\n<P>Ved udvidelse af en eksisterende produktion, der allerede er over 500  \r\n\r\n dyreenheder, vil det være en forudsætning for tilladelsen, at der sker en  \r\n\r\n opdeling i enheder i forbindelse med udvidelsen. </P>  \r\n\r\n<P>Der kan dog være tale om så små udvidelser inden for de eksisterende  \r\n\r\n bygningsmæssige rammer, at der bør meddeles dispensation, jf. vejledningens  \r\n\r\n afsnit 5. </P>  \r\n\r\n<P>Der vil normalt ikke kunne forventes dispensation til at fortsætte uændret  \r\n\r\n efter 1. september 2019, jf. dog pkt. 5.1. </P>  \r\n\r\n<P>For ejendomme, der ikke er forsynet med beboelsesbygning, gælder ifølge  \r\n\r\n bekendtgørelsens § 2, stk. 2, at der ikke må være husdyrhold på en sådan  \r\n\r\n ejendom, hvis dette husdyrhold forudsætter anvendelse af driftsbygninger og  \r\n\r\n anlæg m.v. på ejendommen. </P>  \r\n\r\n<P>Denne bestemmelse skal ifølge overgangsreglen i § 5, stk. 3, være opfyldt  \r\n\r\n senest 1. september 2019, og ejeren skal derfor ophøre med husdyrholdet,  \r\n\r\n medmindre han kan få tilladelse til at opføre en ny beboelsesbygning på  \r\n\r\n ejendommen. </P>  \r\n\r\n<P> <I>4.2. Reglerne om arealkrav</I>  </P>  \r\n\r\n<P>Efter den generelle overgangsregel i bekendtgørelsens § 5, stk. 1, skal  \r\n\r\n arealkravet være opfyldt senest 3 år efter første ejerskifte, der indtræder  \r\n\r\n efter den 1. september 1997. I perioden frem til 1. september 1997 vil enhver  \r\n\r\n køber af en landbrugsejendom derfor være omfattet af overgangsreglerne. </P>  \r\n\r\n<P>Overgangsreglerne gælder efter bekendtgørelsens § 5, stk. 4, også for  \r\n\r\n husdyrhold, hvor der er søgt om godkendelse til etablering eller udvidelse  \r\n\r\n efter reglerne i kap. 5 i miljøbeskyttelsesloven (lovbekendtgørelse nr. 590  \r\n\r\n af 27. juni 1994) inden den 1. januar 1995, og som er etableret inden 1.  \r\n\r\n september 1997. </P>  \r\n\r\n<P>Hvis der er tale om husdyrhold, der ikke kræver miljøgodkendelse, gælder  \r\n\r\n det samme, hvis det fornødne byggeri er anmeldt til kommunalbestyrelsen inden  \r\n\r\n den 1. januar 1995. </P>  \r\n\r\n<P>Ved udvidelse, hvor et årsgennemsnit på 250 dyreenheder ikke overskrides,  \r\n\r\n og som foretages inden første ejerskifte, der indtræder efter den 1.  \r\n\r\n september 1997, skal arealkravet opfyldes senest 3 år efter det nævnte  \r\n\r\n ejerskifte, jf. bekendtgørelsens § 6, nr. 1. Dette betyder, at nuværende  \r\n\r\n ejere og andre, der køber en landbrugsejendom inden 1. september 1997, kan  \r\n\r\n udvide op til 250 dyreenheder uden at skulle opfylde arealkravet. Ved første  \r\n\r\n ejerskifte efter 1. september 1997 gælder herefter i overensstemmelse med den  \r\n\r\n generelle overgangsregel en frist på 3 år til opfyldelse af arealkravet. </P>  \r\n\r\n<P>Ved udvidelse i intervallet fra 250 til 500 dyreenheder gælder hovedreglen  \r\n\r\n om, at arealkravet skal opfyldes inden 1 år. Ved udvidelse, der foretages  \r\n\r\n inden 1. september 1995, kan ejeren dog vente med at opfylde arealkravet  \r\n\r\n indtil 1. september 1996. </P>  \r\n\r\n<P>Ved en tilladelse til udvidelse, hvorefter det fremtidige dyrehold vil  \r\n\r\n svare til mere end 500 dyreenheder, skal arealkravet opfyldes straks. Hvis  \r\n\r\n udvidelsen sker før 1. september 1995, kan ejeren dog vente med at opfylde  \r\n\r\n arealkravet indtil 1. september 1995. </P>  \r\n\r\n<P>Hvis der er tale om husdyrhold eller udvidelse af husdyrhold, der ikke er  \r\n\r\n omfattet af de nævnte regler, kræves der en dispensation efter  \r\n\r\n bekendtgørelsens § 8, stk. 2, hvis forholdet skal lovliggøres, jf.  \r\n\r\n vejledningens afsnit 5. </P>  \r\n\r\n<P> <I>4.3. Fælles bestemmelser vedrørende overgangsreglerne</I>  </P>  \r\n\r\n<P>For en landbrugsejendom, der ejes af flere personer sammen, jf.  \r\n\r\n landbrugslovens § 18a, er der i relation til overgangsreglerne behov for en  \r\n\r\n præcisering af, hvornår der i sådanne anpartssituationer er sket et  \r\n\r\n ejerskifte, der udløser krav om, at bekendtgørelsens regler skal opfyldes.  \r\n\r\n Disse regler findes i bekendtgørelsens § 7. </P>  \r\n\r\n<P>For landbrugsejendomme, der ejes af flere personer i sameje efter  \r\n\r\n landbrugslovens § 18a, regnes det for ejerskifte, når der indtræder en ny  \r\n\r\n deltager, der ejer en anpart på 1/5 eller derover af ejendommen, og som  \r\n\r\n opfylder betingelserne for erhvervelse af ejendommen, d.v.s. når der sker en  \r\n\r\n udskiftning af &#187;ankermanden&#171;. </P>  \r\n\r\n<P>Dette er den generelle regel, der gælder, når der indtræder en ny person  \r\n\r\n som &#187;ankermand&#171;. Det gælder både ved arv og familiehandel m.v.  \r\n\r\n efter landbrugslovens § 18a, stk. 1, og ved anpartserhvervelse i fri handel  \r\n\r\n efter landbrugslovens § 18a, stk. 2 og 3. </P>  \r\n\r\n<P>For glidende generationsskifte efter landbrugslovens § 18a, stk. 1, gælder  \r\n\r\n endvidere som en særlig regel, at ejerskifte kan regnes fra det tidspunkt,  \r\n\r\n hvor der er afhændet en anpart på halvdelen eller derover af ejendommen. Et  \r\n\r\n glidende generationsskifte vil ofte være omfattet af den generelle regel om  \r\n\r\n udskiftning af &#187;ankermanden&#171;, og i sådanne situationer er der ikke  \r\n\r\n behov for særreglen. Denne kan derimod tænkes benyttet i situationer, hvor  \r\n\r\n f.eks. en søn har erhvervet en anpart på 50 pct. af forældrenes ejendom, men  \r\n\r\n endnu ikke opfylder betingelserne for at være &#187;ankermand&#171;, typisk  \r\n\r\n bopælskravet. Reglen gælder også, hvis der er afhændet to eller flere  \r\n\r\n anparter, der tilsammen udgør 50 pct eller derover. </P>  \r\n\r\n<P>Hvis der er tale om en landbrugsejendom, der ejes af et § 20 - selskab,  \r\n\r\n regnes det for ejerskifte, når der indtræder en ny person, der ejer aktier  \r\n\r\n eller anparter, der repræsenterer flertallet af stemmerne i selskabet  \r\n\r\n (udskiftning af &#187;landmanden i selskabet&#171;). Dette betyder, at  \r\n\r\n udskiftning af &#187;landmanden i selskabet&#171; udløser krav om, at  \r\n\r\n bekendtgørelsens regler skal opfyldes. </P>  \r\n\r\n<P>Dette er i overensstemmelse med det generelle synspunkt om, at en  \r\n\r\n landbrugsejendom, der ejes af et selskab i medfør af landbrugslovens § 20,  \r\n\r\n betragtes på linie med en landbrugsejendom, der ejes personligt af den  \r\n\r\n person, der besidder stemmeflertallet. </P>  \r\n\r\n<P>Overtagelse af en ægtefælles landbrugsejendom anses ikke som et  \r\n\r\n ejerskifte, der udløser et krav om, at bekendtgørelsens regler skal opfyldes.  \r\n\r\n</P>  \r\n\r\n<P CLASS=PUNKT> <B>5.</B> Dispensationer </P>  \r\n\r\n<P>Efter bekendtgørelsens § 8, stk. 2, kan jordbrugskommissionen i særlige  \r\n\r\n tilfælde fravige reglerne i bekendtgørelsen. </P>  \r\n\r\n<P>Jordbrugskommissionen kan således meddele tilladelse til fortsættelse  \r\n\r\n eller udvidelse af husdyrhold, der er etableret inden 1. januar 1995, jf.  \r\n\r\n nedenfor. </P>  \r\n\r\n<P>Bestemmelsen forudsættes normalt ikke anvendt til at meddele dispensation  \r\n\r\n fra bekendtgørelsens regler ved nyetablering af husdyrhold på en ejendom,  \r\n\r\n hvor der ikke hidtil har været husdyrhold. </P>  \r\n\r\n<P>Der kan være tale om dispensation i 2 forskellige situationer: </P>  \r\n\r\n<UL CLASS=PLAIN-LIST>  \r\n\r\n<LI>1) Dispensation fra reglerne om husdyrholdets størrelse i  \r\n\r\n bekendtgørelsens § 2, og </LI>  \r\n\r\n<LI>2) dispensation fra reglerne om arealkrav i bekendtgørelsens § 3. </LI>  \r\n\r\n</UL>  \r\n\r\n<P> <I>5.1 Reglerne om husdyrholdets størrelse</I>  </P>  \r\n\r\n<P>De generelle regler om udvidelse op over 500 dyreenheder fremgår af  \r\n\r\n vejledningens afsnit 2. Herudover kan der kun i meget begrænset omfang ske  \r\n\r\n dispensation fra bekendtgørelsens regler. </P>  \r\n\r\n<P>Der kan dog være tale om så små udvidelser (f.eks. nogle få dyreenheder og  \r\n\r\n inden for de bygningsmæssige rammer), at der bør meddeles dispensation, idet  \r\n\r\n en sådan ubetydelig udvidelse ellers ville få uforholdsmæssigt store  \r\n\r\n konsekvenser for ejeren. Afgørelse heraf må bero på en konkret vurdering i  \r\n\r\n den aktuelle sag. </P>  \r\n\r\n<P>Der kan ikke forventes dispensation fra kravet i bekendtgørelsens § 5,  \r\n\r\n stk. 2, om opdeling i enheder senest 1. september 2019, medmindre der er tale  \r\n\r\n om en situation, hvor der ikke er sket ejerskifte i tiden fra den 1. januar  \r\n\r\n 1995 til den 1. september 2019. I en sådan situation vil der normalt kunne  \r\n\r\n forventes dispensation, således at den pågældende ejer kan fortsætte  \r\n\r\n produktionen uændret i hele sin ejertid. </P>  \r\n\r\n<P>For ejendomme, der ikke er forsynet med en beboelsesbygning, gælder i  \r\n\r\n følge bekendtgørelsens § 2, stk. 2, at der ikke må være husdyrhold på en  \r\n\r\n sådan ejendom, hvis dette husdyrhold forudsætter anvendelse af  \r\n\r\n driftsbygninger og anlæg m.v. på ejendommen. </P>  \r\n\r\n<P>Denne bestemmelse skal ifølge overgangsreglen i bekendtgørelsens § 5, stk.  \r\n\r\n 3, være opfyldt senest 1. september 2019, og ejeren skal derfor ophøre med  \r\n\r\n husdyrholdet, medmindre han kan få tilladelse til at opføre en ny  \r\n\r\n beboelsesbygning på ejendommen. Hvis der ikke er sket ejerskifte i tiden fra  \r\n\r\n den 1. januar 1995 til den 1. september 2019, bør der også i denne situation  \r\n\r\n meddeles dispensation for hele ejertiden. </P>  \r\n\r\n<P>Der kan efter omstændighederne - ligesom ved husdyrhold over 500  \r\n\r\n dyreenheder - meddeles tilladelse til, at den nuværende ejer kan foretage  \r\n\r\n minimale udvidelser. Herudover kan der kun i meget begrænset omfang ske  \r\n\r\n dispensation fra bekendtgørelsens regler. </P>  \r\n\r\n<P> <I>5.2 Reglerne om arealkrav</I>  </P>  \r\n\r\n<P>Hjemlen til at meddele dispensation fra arealkravet forudsættes især  \r\n\r\n anvendt i enkeltstående tilfælde, hvor det efter en konkret vurdering  \r\n\r\n skønnes, at reglerne vil ramme den nuværende ejer uforholdsmæssigt hårdt.  \r\n\r\n Dette vil navnlig kunne forekomme i tilfælde, hvor der i dag er tale om et  \r\n\r\n væsentligt misforhold mellem produktionsanlæggets størrelse og det areal, der  \r\n\r\n hører til ejendommen, <I>og</I> hvor der i god tro er foretaget væsentlige  \r\n\r\n investeringer, som ikke kan nå at blive afskrevet inden for fristen til at  \r\n\r\n opfylde arealkravet. </P>  \r\n\r\n<P>Der vil i sådanne situationer kunne meddeles en tidsbegrænset dispensation  \r\n\r\n udfra en konkret afvejning af forholdene under hensyn til de foretagne  \r\n\r\n investeringer og afskrivning af produktionsapparatet. </P>  \r\n\r\n<P>Der vil især være tale om at anvende en sådan lempelig  \r\n\r\n dispensationspraksis i tilfælde, hvor ejerskifte sker kort tid efter 1.  \r\n\r\n september 1997, herunder hvis der er tale om et uplanlagt ejerskifte, f.eks.  \r\n\r\n på grund af sygdom eller dødsfald. </P>  \r\n\r\n<P>Hvis der er tale om et ejerskifte for en ejendom, der i sin helhed er  \r\n\r\n bortforpagtet, vil der kunne dispenseres i særlige tilfælde. Der skal herved  \r\n\r\n ske en konkret afvejning af forholdene under hensyn til de foretagne  \r\n\r\n investeringer og afskrivning af produktionsapparatet. </P>  \r\n\r\n<P>Overtagelse af en ægtefælles landbrugsejendom anses ikke som ejerskifte  \r\n\r\n efter bekendtgørelsen. Ved ejerskifte til en person, der har haft et  \r\n\r\n ægteskabslignende samlivsforhold med den hidtidige ejer, kan der dispenseres  \r\n\r\n efter samme princip. </P>  \r\n\r\n<P>Der vil også efter omstændighederne kunne dispenseres i enkeltstående  \r\n\r\n tilfælde, hvor særlige samfundsmæssige forhold, herunder specielle  \r\n\r\n beskæftigelsesmæssige forhold i området, taler for det. </P>  \r\n\r\n<P CLASS=PUNKT> <B>6.</B> Administration m.v. </P>  \r\n\r\n<P>De lokale jordbrugskommissioner administrerer bekendtgørelsens regler og  \r\n\r\n foretager kontrol med, om reglerne overholdes, jf. bekendtgørelsens § 8, stk.  \r\n\r\n 3. </P>  \r\n\r\n<P>Jordbrugskommissionen kan til brug for sine afgørelser og i forbindelse  \r\n\r\n med kontrollen indhente bistand fra styrelser under Landbrugs- og  \r\n\r\n Fiskeriministeriet, fra kommunale myndigheder og fra kredsdyrlægen. </P>  \r\n\r\n<P>Til brug ved kontrollen vil der endvidere kunne ske anvendelse af Det  \r\n\r\n Generelle Landbrugsregister (GLR) og Det Centrale Husdyrbrugsregister (CHR).  \r\n\r\n</P>  \r\n\r\n<P>Overtrædelse af bekendtgørelsens regler kan straffes med bøde, jf.  \r\n\r\n bekendtgørelsens § 9. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Strukturdirektoratet, den 28. februar  \r\n\r\n 1995 </I> </P>  \r\n\r\n<P CLASS=UNDERSKREVET-AF ALIGN=CENTER>J. Prieme </P>  \r\n\r\n<P CLASS=MINISTER ALIGN=RIGHT>/ Kurt V. Jensen </P>  \r\n\r\n</DIV>  \r\n\r\n<P> <B>Bilag 1</B>  </P>  \r\n\r\n<P> <I>Oversigt over arealkravet for landbrugsejendomme med husdyrhold</I>  \r\n\r\n</P>  \r\n\r\n<P>Svinebrug (1,7 dyreenheder pr. ha) </P>  \r\n\r\n<PRE>  \r\n\r\n ---------------------------------------------------------------------  \r\n\r\n Dyreenheder       Beregnet      Arealkrav     Arealkrav reduceret  \r\n\r\n (årsgennemsnit)   harmoniareal  (bkg. § 3)    med 25%  \r\n\r\n                                               (bkg. § 4)  \r\n\r\n ---------------------------------------------------------------------  \r\n\r\n      50               29 ha        7 ha           6 ha  \r\n\r\n     100               59 ha       15 ha          11 ha  \r\n\r\n     120               71 ha       18 ha          13 ha  \r\n\r\n     150               88 ha       28 ha          21 ha  \r\n\r\n     200              118 ha       46 ha          34 ha  \r\n\r\n     250              147 ha       64 ha          48 ha  \r\n\r\n     300              177 ha       86 ha          64 ha  \r\n\r\n     400              235 ha      130 ha          97 ha  \r\n\r\n     500 *)           294 ha      174 ha         130 ha  \r\n\r\n     600              353 ha      353 ha         265 ha  \r\n\r\n ---------------------------------------------------------------------  \r\n\r\n Kvægbrug (2,3 dyreenheder pr. ha)  \r\n\r\n ---------------------------------------------------------------------  \r\n\r\n Dyreenheder       Beregnet      Arealkrav     Arealkrav reduceret  \r\n\r\n (årsgennemsnit)   harmoniareal  (bkg. § 3)    med 25%  \r\n\r\n                                               (bkg. § 4)  \r\n\r\n ---------------------------------------------------------------------  \r\n\r\n      50               22 ha        5 ha           4 ha  \r\n\r\n     100               43 ha       11 ha           8 ha  \r\n\r\n     120               52 ha       13 ha          10 ha  \r\n\r\n     150               65 ha       21 ha          16 ha  \r\n\r\n     200               87 ha       34 ha          25 ha  \r\n\r\n     250              109 ha       47 ha          35 ha  \r\n\r\n     300              130 ha       63 ha          47 ha  \r\n\r\n     400              174 ha       96 ha          72 ha  \r\n\r\n     500 *)           217 ha      128 ha          96 ha  \r\n\r\n     600              261 ha      261 ha         196 ha  \r\n\r\n ---------------------------------------------------------------------  \r\n\r\n Andre brug (2,0 dyreenheder pr. ha)  \r\n\r\n ---------------------------------------------------------------------  \r\n\r\n Dyreenheder       Beregnet      Arealkrav     Arealkrav reduceret  \r\n\r\n (årsgennemsnit)   harmoniareal  (bkg. § 3)    med 25%  \r\n\r\n                                               (bkg. § 4)  \r\n\r\n ---------------------------------------------------------------------  \r\n\r\n      50               25 ha        6 ha           5 ha  \r\n\r\n     100               50 ha       13 ha           9 ha  \r\n\r\n     120               60 ha       15 ha          11 ha  \r\n\r\n     150               75 ha       24 ha          18 ha  \r\n\r\n     200              100 ha       39 ha          29 ha  \r\n\r\n     250              125 ha       54 ha          41 ha  \r\n\r\n     300              150 ha       73 ha          55 ha  \r\n\r\n     400              200 ha      110 ha          83 ha  \r\n\r\n     500 *)           250 ha      148 ha         111 ha  \r\n\r\n     600              300 ha      300 ha         225 ha  \r\n\r\n ---------------------------------------------------------------------  \r\n\r\n</PRE>  \r\n\r\n<UL CLASS=PLAIN-LIST>  \r\n\r\n<LI>*) Når årsgennemsnittet overstiger 500 dyreenheder, er arealkravet  \r\n\r\n identisk med hele det beregnede harmoniareal. Arealkravet kan også i denne  \r\n\r\n situation reduceres med 25 pct. efter bekendtgørelsens § 4. </LI>  \r\n\r\n</UL>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/04/1995"
        },
        {
            "displayName": "Accession",
            "displayValue": "C19950003260"
        },
        {
            "displayName": "Entydig dokumentidentifikation",
            "displayValue": "CM039503"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "32"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "28/02/1995"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "De lokale jordbrugskommissioner"
        },
        {
            "displayName": "Ressortministeriets journalnummer",
            "displayValue": "Landbrugs- og Fiskerimin., Strukturdirektoratet j.nr. 93S-412-00006"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}