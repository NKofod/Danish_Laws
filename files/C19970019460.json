{
    "id": 86497,
    "title": "Vejledning til bekendtgørelse nr. 1126 af 18. december 1997 om indbetaling af midlertidig pensionsopsparing for medlemmer af arbejdsløshedskasser for lønmodtagere ved udbetaling af dagpenge m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 194 af 19/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til bekendtgørelse nr. 1126 af 18.  \r\n\r\n december 1997 om indbetaling af midlertidig pensionsopsparing for medlemmer  \r\n\r\n af arbejdsløshedskasser for lønmodtagere ved udbetaling af dagpenge m.v.  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P> <B>Indledning</B>  </P>  \r\n\r\n<P>Folketinget har ved lov nr. 803 af 24. oktober 1997 og lov nr. 1081 af 29.  \r\n\r\n december 1997 vedtaget, at der for 1998 skal opkræves en midlertidig  \r\n\r\n pensionsopsparing på 1.300 kr. hos medlemmer af arbejdsløshedskasser for  \r\n\r\n lønmodtagere ved udbetaling af dagpenge m.v. </P>  \r\n\r\n<P>Arbejdsministeriet har i den anledning udarbejdet bekendtgørelse nr. 1126  \r\n\r\n af 18. december 1997. Til de enkelte bestemmelser bemærkes særligt: </P>  \r\n\r\n<P> <B>Til § 1</B>  </P>  \r\n\r\n<P>Reglerne om pensionsopsparing via arbejdsløshedskasserne omfatter  \r\n\r\n medlemmer af arbejdsløshedskasser for lønmodtagere, der modtager en af  \r\n\r\n følgende ydelser: </P>  \r\n\r\n<P CLASS=PUNKT> <B>1.</B> Dagpenge. </P>  \r\n\r\n<P CLASS=PUNKT> <B>2.</B> Kursusgodtgørelse. </P>  \r\n\r\n<P CLASS=PUNKT> <B>3.</B> Uddannelsesgodtgørelse for medlemmer over 25 år.  \r\n\r\n</P>  \r\n\r\n<P>Medlemmer, der modtager en af de nævnte ydelser på nedsat sats, er også  \r\n\r\n omfattet af ordningen. </P>  \r\n\r\n<P>Medlemmer, der modtager feriedagpenge, dagpenge som lån (§ 57, stk. 2)  \r\n\r\n eller ydelser efter lov om orlov til uddannelse, børnepasning eller sabbat,  \r\n\r\n er ikke omfattet af ordningen. Medlemmer, der modtager dagpenge under  \r\n\r\n arbejdssøgning i udlandet (attest E 303), er heller ikke omfattet af  \r\n\r\n ordningen. </P>  \r\n\r\n<P>Pensionsopsparingen tilbageholdes af kassen sammen med medlemmets del af  \r\n\r\n ATP-bidraget. </P>  \r\n\r\n<P>Ordningen vedrører ydelser, der udbetales i perioden fra og med den 5.  \r\n\r\n januar 1998 til og med den 31. december 1998. </P>  \r\n\r\n<P> <B>Til § 2</B>  </P>  \r\n\r\n<P>Beløbet, der skal tilbageholdes som pensionsopsparing, og som fuldt ud  \r\n\r\n betales af medlemmet, er 0,75 kr. pr. time. Dette gælder også for personer,  \r\n\r\n der modtager ydelser på nedsat sats. </P>  \r\n\r\n<P>Det betyder, at der for medlemmer som modtager dagpenge eller  \r\n\r\n kursusgodtgørelse, skal tilbageholdes i alt 1,83 kr. pr. time. For personer,  \r\n\r\n der modtager uddannelsesgodtgørelse, tilbageholdes 1,29 kr. pr. time. </P>  \r\n\r\n<P>Den ugentlige pensionsopsparing tilbageholdes for samme antal timer, som  \r\n\r\n der tilbageholdes ATP-bidrag for. </P>  \r\n\r\n<P>ATP-bidraget og pensionsopsparingen for en uge nedrundes samlet til  \r\n\r\n nærmeste hele kronebeløb. </P>  \r\n\r\n<P> <B>Til § 3</B>  </P>  \r\n\r\n<P>Det samlede pensionsopsparingsbeløb opgøres og indberettes særskilt til  \r\n\r\n direktoratet efter hvert kvartals udløb, fordelt på dagpenge,  \r\n\r\n kursusgodtgørelse og på uddannelsesgodtgørelse for personer over 25 år. På  \r\n\r\n baggrund af indberetningerne anviser direktoratet den samlede  \r\n\r\n pensionsopsparing til Arbejdsmarkedets Tillægspension under kassens  \r\n\r\n respektive SE-numre vedrørende ydelserne. </P>  \r\n\r\n<P>Indberetningerne skal være underskrevet af to bemyndigede personer.  \r\n\r\n Kassernes bemyndigelser vedrørende de kvartalsvise indberetninger over  \r\n\r\n tilbageholdte bidrag til Arbejdsmarkedets Tillægspension gælder også disse  \r\n\r\n indberetninger. Direktoratet udsender en blanket til brug ved indberetningen.  \r\n\r\n</P>  \r\n\r\n<P>Indberetningen sendes i to eksemplarer og skal være direktoratet i hænde  \r\n\r\n senest den 10. i måneden efter hvert kvartals udløb. </P>  \r\n\r\n<P>Ved direktoratets anvisning af de tilbageholdte pensionsopsparinger til  \r\n\r\n Arbejdsmarkedets Tillægspension vil de respektive beløb blive debiteret  \r\n\r\n kassens konti over udbetalte ydelser. </P>  \r\n\r\n<P> <B>Til § 4</B>  </P>  \r\n\r\n<P>Den samlede pensionsopsparing for hvert medlem findes ved, at medlemmets  \r\n\r\n del af ATP-bidraget for de pågældende ydelser opgøres og nedrundes som  \r\n\r\n fastsat i bekendtgørelsen om indbetaling af ATP-bidrag for medlemmer af  \r\n\r\n arbejdsløshedskasser. Forskellen mellem den samlede tilbageholdelse og det  \r\n\r\n nedrundede beløb er medlemmets samlede pensionsopsparing. </P>  \r\n\r\n<P>Beløbet, der skal indberettes til direktoratet efter § 4, stk. 1, er  \r\n\r\n derfor summen af de enkelte medlemmers pensionsopsparing. </P>  \r\n\r\n<P>Kasserne vil direkte fra Arbejdsmarkedets Tillægspension modtage  \r\n\r\n retningslinier for, hvordan indberetning af den indbetalte pensionsopsparing  \r\n\r\n for det enkelte medlem skal ske. </P>  \r\n\r\n<P> <B>Til § 5</B>  </P>  \r\n\r\n<P>Tilbage- eller efterbetalinger reguleres over de kvartalsvise  \r\n\r\n indbetalinger. </P>  \r\n\r\n<P>Efter indbetalingen for oktober kvartal 1998 skal arbejdsløshedskassen  \r\n\r\n fremsætte skriftlig anmodning om tilbagebetaling overfor Arbejdsmarkedets  \r\n\r\n Tillægspension. Af anmodningen, der sendes til ATP-Huset, Kongens Vænge 8,  \r\n\r\n 3400 Hillerød, skal det fremgå, at anmodningen vedrører den midlertidige  \r\n\r\n pensionsopsparing for 1998, medlemmets personnummer, beløbets størrelse samt  \r\n\r\n arbejdsløshedskassens navn og adresse. </P>  \r\n\r\n<P>Kassen kan ikke fremsætte anmodning om tilbagebetaling af beløb, der er  \r\n\r\n mindre end 50 kr. </P>  \r\n\r\n<P>Tilbagebetaling fra Arbejdsmarkedets Tillægspension vil tidligst finde  \r\n\r\n sted fra den 1. januar 2000. </P>  \r\n\r\n<P> <I>Direktoratet for Arbejdsløshedsforsikringen den 19. december 1997</I>  \r\n\r\n</P>  \r\n\r\n<P>Morten Bergulf </P>  \r\n\r\n<P>/Annette Neerup Madsen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/01/1998"
        },
        {
            "displayName": "Accession",
            "displayValue": "C19970019460"
        },
        {
            "displayName": "Entydig dokumentidentifikation",
            "displayValue": "CM046250"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "14/08/2007"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "194"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "19/12/1997"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Arbejdsmin., Dir. f. Arbejdsløshedsforsikr., j.nr. 97-22-0002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}