{
    "id": 42044,
    "title": "FORSVARSKOMMANDOBESTEMMELSE Ø.560-3 om beskatning og rapportering i forbindelse med tjeneste i Grønland. ",
    "documentTypeId": "590",
    "isSagsforlobPeriodValid": false,
    "shortName": "BST nr 25069 af 30/06/1988",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<center>\r\n\r\n<H1 CLASS=TITLE ALIGN=CENTER>FORSVARSKOMMANDOBESTEMMELSE Ø.560-3 om  \r\n\r\n beskatning og rapportering i forbindelse med tjeneste i Grønland. </H1>  \r\n\r\n</center>\r\n\r\n<P></P>  \r\n\r\n<BR>  \r\n\r\n<P>FKOBST Ø.560-3 JUN 1988 </P>  \r\n\r\n<P>FORSVARSKOMMANDOEN POSTBOX 202 2950 VEDBÆK </P>  \r\n\r\n<P> BESKATNING OG RAPPORTERING </P>  \r\n\r\n<P> I FORBINDELSE MED TJENESTE I GRØNLAND </P>  \r\n\r\n<pre><font color=gray> \r\n\r\n Ref.: Landstingslov nr. 5 af 19 MAJ 1979 om  \r\n\r\n       indkomstskat, ændret ved  \r\n\r\n       landstingslov nr. 4 af 2 OKT 1981,  \r\n\r\n       landstingslov nr. 15 af 3 DEC 1984,  \r\n\r\n       landstingslov nr. 4 af 7 JUN 1985,  \r\n\r\n       landstingslov nr. 9 af 28 OKT 1985,  \r\n\r\n       landstingslov nr. 3 af 5 JUN 1986.  \r\n\r\n</font></pre>\r\n\r\n<P>Bilag: Ministeriet for Grønlands &#187;Skattevejledning i forbindelse med  \r\n\r\n udrejse til Grønland&#171;. </P>  \r\n\r\n<P>Erstatter: FKOBST P.560-3 af AUG 1975. </P>  \r\n\r\n<P> FORMÅL </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> Bestemmelsen (BST) har til formål at angive  \r\n\r\n procedurer for personelrapportering for forsvarets personel, der til- og  \r\n\r\n fratræder tjeneste i Grønland, med henblik på korrekt skattetræk til  \r\n\r\n henholdsvis danske og grønlandske skattemyndigheder. Herudover har BST til  \r\n\r\n formål at give personellet en orientering om forholdene for beskatning i  \r\n\r\n Grønland. </P>  \r\n\r\n<P> GENERELT </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> Loven er gældende fra 1 JAN 1980 og omfatter hele  \r\n\r\n det grønlandske territorium. </P>  \r\n\r\n<P>Personer med ophold i 6 måneder eller mere er omfattet af den fulde  \r\n\r\n skattepligt til Grønland og således fra starten af opholdet. </P>  \r\n\r\n<P>Personer med ophold i mindre end 6 måneder er omfattet af begrænset  \r\n\r\n skattepligt til Grønland. </P>  \r\n\r\n<P>Personer med ophold i mindre end 60 dage er normalt ikke omfattet af  \r\n\r\n skattepligten til Grønland. </P>  \r\n\r\n<P>I forbindelse med udrejse til Grønland - med forventet ophold af 6 måneder  \r\n\r\n eller mere - skal der foretages en forskudsregistrering i Grønland og søges  \r\n\r\n fritagelse for dansk skattetræk. Fritagelsen søges på blanket F 56.  \r\n\r\n Blanketten skal udfyldes i afsnit A af arbejdsgiveren ( Forsvarskommandoens  \r\n\r\n (FKO) personelafdeling eller tjenestestedet) og i af snit B af skatteyderen (  \r\n\r\n den tjenestegørende). Blanketten skal sammen med forskudsskema indsendes til  \r\n\r\n</P>  \r\n\r\n<P>Grønlands Hjemmestyre </P>  \r\n\r\n<P>Skattedirektoratet </P>  \r\n\r\n<P>Sjæleboderne 2 </P>  \r\n\r\n<P>1122 København K </P>  \r\n\r\n<P>Tlf. 01134224. </P>  \r\n\r\n<P>Forskudsskema og F 56, ansøgning om fritagelse for dansk skattetræk, kan  \r\n\r\n rekvireres samme sted, men vil normalt blive tilsendt fra FKO  \r\n\r\n personelafdeling. </P>  \r\n\r\n<P> RAPPORTERINGSPLIGT </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>3.</B> Med henblik på fastsættelse af de datoer, hvor  \r\n\r\n beskatningen skal iværksættes/ændres, skal forsvarets tjenestesteder i  \r\n\r\n Grønland, omfattende </P>  \r\n\r\n<P>Grønlands Kommando (GLK) </P>  \r\n\r\n<P>GLK forbindelsesofficer ved Thule Air Base </P>  \r\n\r\n<P>GLK forbindelsesofficer ved Sdr. Strømfjord Air Base </P>  \r\n\r\n<P>Luftgruppe Vest </P>  \r\n\r\n<P>Inspektionskuttere ( p. t. AGPA, AGDLEK og TULUGAQ) </P>  \r\n\r\n<P>Søopmåling Grønland ( SKA-både) </P>  \r\n\r\n<P>SIRIUS ( Indberetning varetages af FST/MSTI) </P>  \r\n\r\n<P>Station Nord (Indberetning varetages af FST 001) </P>  \r\n\r\n<P>foretage løbende indrapportering til Forsvarsministeriets ( FMN) 8. kontor  \r\n\r\n med efterretning til FKO og GLK for alt militært personel, der  \r\n\r\n tiltræder/fratræder tjeneste i Grønland. </P>  \r\n\r\n<P>For personel af flyvevåbnet sendes rapportering endvidere til efterretning  \r\n\r\n for Flyvestation Værløse og til vedkommendes regnskabspligtige institution.  \r\n\r\n</P>  \r\n\r\n<P>Rapporteringen skal omfatte grad, personnummer, navn og datoen for den  \r\n\r\n fysiske ankomst til/afgang fra Grønland, samt navn på det tjenestested hvor  \r\n\r\n den pågældende henholdsvis kommer fra og afgår til. </P>  \r\n\r\n<P>Ved dato for fysisk ankomst til/afgang fra Grønland forstås den dato, hvor  \r\n\r\n eks. personel ankommer til henholdsvis af rejser fra Søndre  \r\n\r\n Strømfjord/Narsarssuak til Værløse/København. </P>  \r\n\r\n<P>For inspektionskuttere, der ankommer efter værftophold i Danmark eller  \r\n\r\n lignende, er ankomstdatoen lig med dato for første havneanløb i Grønland,  \r\n\r\n subsidiært dato for første havneanløb i Danmark. Ved skift af tjeneste mellem  \r\n\r\n inspektionsskib og inspektionskutter eller andet tjenestested i Grønland  \r\n\r\n foretages tilsvarende indberetning, idet et sådant skift medfører overgang  \r\n\r\n fra dansk til grønlandsk beskatning eller omvendt. </P>  \r\n\r\n<P> AFHOLDELSE AF FERIE/FRIHEDER EFTER AFREJSE FRA GRØNLAND </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>4.</B> Efter endelig afrejse fra Grønland er der ikke  \r\n\r\n mulighed for at forblive på grønlandsk skat, uanset at der eventuelt afvikles  \r\n\r\n ferie og anden frihed, der er optjent under tjenesten i Grønland. </P>  \r\n\r\n<P>Optjent ferie og friheder m.v. bør således afvikles, før endelig afrejse  \r\n\r\n med indrapportering som anført i pkt. 3 finder sted. </P>  \r\n\r\n<P> INDEHOLDELSE AF SKAT/SKATTETRÆK </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>5.</B> På grundlag af de modtagne indberetninger og det  \r\n\r\n for den pågældende ved FMN 8. kontor liggende skattekort, vil FMN 8. kontor  \r\n\r\n foretage skattetræk til Danmark og/eller Grønland. </P>  \r\n\r\n<P>De indberettede datoer vil senere blive anført på de af FMN 8. kontor til  \r\n\r\n personel og skattemyndigheder afgivne &#187;Årlige oplysningssedler om løn m.  \r\n\r\n v.&#171; over den skattepligtige indtægt i det pågældende år, og som sådan  \r\n\r\n danne grundlaget for den endelige ligning af personlige skatter til  \r\n\r\n henholdsvis Grønland og Danmark. </P>  \r\n\r\n<P> FORSKUDSREGISTRERING I GRØNLAND OG FRITAGELSE FOR DANSK BESKATNING </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>6.</B> Som anført under generelt kan forskudsskemaer m. v.  \r\n\r\n rekvireres fra Grønlands Hjemmestyres Danmarkskontor, men kan tillige  \r\n\r\n rekvireres fra FKO ved henvendelse til FKO, Forvaltningssektion Søværnet  \r\n\r\n (PO2), tlf. 02 89 22 55, lokal 3719. </P>  \r\n\r\n<P>Ved selvvalg 02 42 52 33, lokal 3719. </P>  \r\n\r\n<P>De udfyldte skemaer kan tilsendes Grønlands Hjemmestyres Danmarkskontor  \r\n\r\n direkte. </P>  \r\n\r\n<P>Såfremt afrejse til tjeneste i Grønland foretages med kort varsel, kan  \r\n\r\n forskudsregistrering og ansøgning om fritagelse for dansk skattetræk  \r\n\r\n foretages ved henvendelse til Ivigtut Kommune eller anden stedlig kommune i  \r\n\r\n Grønland. </P>  \r\n\r\n<P> KURSUS FOR TILKALDTE VED GRØNLANDS HJEMMESTYRES DANMARKSKONTOR </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>7.</B> I den første uge i alle måneder undtagen DEC  \r\n\r\n afholdes ved Grønlands Hjemmestyres foranstaltning &#187;Kursus for  \r\n\r\n Tilkaldte&#171;, der generelt omfatter alle forhold vedrørende Grønland.  \r\n\r\n Kurset afholdes som Internatkursus af 5 dages varighed (mandag til fredag).  \r\n\r\n</P>  \r\n\r\n<P>Indstilling/anmodning om optagelse på kurset rettes til FKO,  \r\n\r\n Forvaltningssektion Søværnet ( PO2) på samme tlf. nr. som anført under pkt.  \r\n\r\n 6. </P>  \r\n\r\n<P>Det er FKO generelle synspunkt, at alle befalingsmænd, der skal forrette  \r\n\r\n tjeneste i Grønland, bør deltage i det pågældende kursus. </P>  \r\n\r\n<P>For gift personel, der påtager sig tjeneste i mindst 2 år, kan ægtefællen  \r\n\r\n deltage i kurset. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>8.</B> FKO skal iøvrigt henvise til bilag -  \r\n\r\n Skattevejledning i forbindelse med udrejse til Grønland - der er udarbejdet  \r\n\r\n af det tidligere Grønlandsministerium, men forudsættes videreført af det fra  \r\n\r\n 1987 oprettede Grønlandsdepartement under Statsministeriet. </P>  \r\n\r\n<P>FKO skal her gøre opmærksom på følgende, der er af særlig interesse for  \r\n\r\n forsvarets personel. </P>  \r\n\r\n<P> 6-MÅNEDERS OPHOLD </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>9.</B> Ved udmåling af opholdsperioden regnes i hele  \r\n\r\n måneder og såvel til- som fraflytningsdagen medregnes. Herefter er det  \r\n\r\n faktiske dageantal i en måned uden betydning. Et ophold i Grønland med  \r\n\r\n ankomst 5 JAN og udrejse 4 JUL samme år anses for et ophold på 6 måneder med  \r\n\r\n overgang til grønlands beskatning til følge. </P>  \r\n\r\n<P> FERIE OG LIGNENDE </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>10.</B> Skattepligten til Grønland bevares også under  \r\n\r\n &#187;kortvarige ophold udenfor den omhandlede del af riget på grund af ferie  \r\n\r\n eller lignende&#171;. </P>  \r\n\r\n<P>For ferie m. v. skal det normalt gælde, at denne skal være aftalt som et  \r\n\r\n led i arbejdsforholdet, og såvel opsparede feriedage som afspadsering for  \r\n\r\n overarbejde kan derfor anses for ferie i denne sammenhæng. </P>  \r\n\r\n<P>Som eksempel på kortvarige ophold på grund af ferie o. lign. kan nævnes:  \r\n\r\n</P>  \r\n\r\n<P>a. Offentligt ansat, som afvikler almindelig opsparet ferie, 6 uger,  \r\n\r\n tillige med afspadsering af overarbejde og mistede fridage, 11 uger, og ialt  \r\n\r\n 17 uger (4 måneder). </P>  \r\n\r\n<P>b. Pilot i turnustjeneste. 1 måneds tjeneste = 1 måneds ferie etc. </P>  \r\n\r\n<P>c. Besætning på inspektionskutter med 3 måneders tjeneste - 3 måneders  \r\n\r\n ferie/frihed. </P>  \r\n\r\n<P>Omfattet af kortvarige ophold er endvidere kortvarige kursusophold,  \r\n\r\n graviditetsorlov, hospitalsophold m.v. </P>  \r\n\r\n<P>Ferie og anden afvikling af fridage i Danmark som afslutning på et ophold  \r\n\r\n i Grønland kan derimod ikke medregnes til opholdsperioden i Grønland, men  \r\n\r\n afrejsen medfører overgang til dansk beskatning. </P>  \r\n\r\n<P> BEVARELSE AF BOPÆL I DANMARK </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>11.</B> Det er af vigtighed, at man i forbindelse med  \r\n\r\n opholdet i Grønland under en eller anden form bevarer bopæl i Danmark,  \r\n\r\n hvorved man fortsat er fuldt skattepligtig til Danmark, samtidig med at man  \r\n\r\n er fuldt skattepligtig til Grønland. </P>  \r\n\r\n<P>I praksis medfører bevaring af bopæl i Danmark, at man fortsat skal  \r\n\r\n indgive selvangivelse i Danmark, men da Grønland beskatter al indkomst ( løn,  \r\n\r\n renter m.v.), vil den danske selvangivelse normalt kun omfatte forskellige  \r\n\r\n udgifter, og det herved fremkomne underskud kan opsamles i indtil 5 år og  \r\n\r\n fratrækkes, når man atter vender tilbage til Danmark og får positiv dansk  \r\n\r\n indkomst. </P>  \r\n\r\n<P>Udgifter, der kan fratrækkes på dansk selvangivelse, omfatter f.eks.  \r\n\r\n renter for prioritetsgæld i eget hus samt andre renteudgifter,  \r\n\r\n underholdsbidrag og præmier og indskud på visse arter forsikringer, herunder  \r\n\r\n kapitalpensionsforsikringer. </P>  \r\n\r\n<P>Såfremt man helt opgiver sin bopæl i Danmark, ophører samtidig &#187;den  \r\n\r\n fulde skattepligt til Danmark&#171;, og man afskærer sig fra muligheden for  \r\n\r\n de ovenfor anførte fradrag, da man i så tilfælde ikke skal indgive dansk  \r\n\r\n selvangivelse. </P>  \r\n\r\n<P> BESKATNING AF FORSVARETS PERSONEL I GRØNLAND </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>12.</B> Grønlands beskatning foregår som i Danmark over en  \r\n\r\n forskudsbeskatning, hvor løn og udgifter m.v. opgøres fra og til den dato,  \r\n\r\n der angiver beskatningsperioden i Grønland. I den generelle beskatning indgår  \r\n\r\n følgende årlige beløb/fradrag gældende for 1988: </P>  \r\n\r\n<P>a. Personfradrag på kr. 35.000,00 pr. person. Ægtepar kr. 70.000,00 b.  \r\n\r\n Generelt fradrag i B-indtægter ( renter, værdi af kost og logi m.v.) kr.  \r\n\r\n 4.000,00/8.000,00. </P>  \r\n\r\n<P>c. Generelt standardfradrag kr. 4.000,00/8.000,00. </P>  \r\n\r\n<P>d. Standardfradrag dækker renteudgifter og bidrag til visse  \r\n\r\n pensionsordninger m. v. Såfremt de faktiske udgifter nævnt under b. og c. er  \r\n\r\n større end kr. 4.000,00/8. 000,00, kan de faktiske udgifter fradrages. </P>  \r\n\r\n<P>For dele af et år beregnes diverse fradrag, kost og boligbidragssatser med  \r\n\r\n 1/365 pr. dag. </P>  \r\n\r\n<P>e. Udgifter kan kun fradrages, såfremt de kan dokumenteres. Dette  \r\n\r\n indebærer, at de i Danmark anerkendte fradrag for militært personel på 20% af  \r\n\r\n militærtillæg og variable eller det faste 3.000 kr. fradrag for visse  \r\n\r\n officerer ikke kan fradrages. Generelt fradrag vedrørende uniform anerkendes  \r\n\r\n heller ikke. </P>  \r\n\r\n<P>f. Bemærk, at indskud på kapitalpensionsordninger ikke kan fratrækkes (kan  \r\n\r\n i stedet fratrækkes på dansk selvangivelse), og at renter af  \r\n\r\n kapitalpensionsordninger, selvpensionering, børneopsparing m.fl. beskattes i  \r\n\r\n Grønland i lighed med andre renteindtægter. Derimod er udstyrsgodtgørelse  \r\n\r\n udbetalt efter dokumentation, jf. herved FKOBST Ø.560-2, afsnit 3-7, pkt. 17,  \r\n\r\n ikke skattepligtig. </P>  \r\n\r\n<P>g. Fra 1 JAN 1987 bliver time- og dagpenge/merudgiftsgodtgørelse beskattet  \r\n\r\n i Grønland, når opholdet varer ud over 60 dage, hvad det normalt vil gøre for  \r\n\r\n alt militært personel til tjeneste i Grønland. </P>  \r\n\r\n<P>h. For det personel, der i stedet for merudgiftsgodtgørelse har fri kost  \r\n\r\n og logi (Sirius, Station Nord) bliver dette beskattet af en af  \r\n\r\n skattedirektoratet fastsat værdi. For 1988 er værdien af kost og logi fastsat  \r\n\r\n således:. </P>  \r\n\r\n<P>Frit logi (et værelse).. kr. 7.700,00 </P>  \r\n\r\n<P>Fri kost............... kr. 17.000,00 </P>  \r\n\r\n<P>Skattedirektoratet i Grønland har dog i skr. 871002 af 16 OKT 1987  \r\n\r\n meddelt: &#187;Begrundet i de særlige forhold hvorunder SIRIUS-personellet  \r\n\r\n udfører deres arbejde, vil dette personel fra og med 1987 ikke blive  \r\n\r\n beskattet af værdi af frit logi, og kun blive beskattet med 50% af værdien af  \r\n\r\n fri kost&#171;. </P>  \r\n\r\n<P>i. Ved GLK i Grønnedal og ved Forbindelsesofficererne i Thule og Sdr.  \r\n\r\n Strømfjord m. fl. foretages beskatning af frit logi, idet dette for 1988 er  \r\n\r\n sat til følgende beløb: </P>  \r\n\r\n<P>Enkelt værelse/kvarter ( værnepligtige, konstabler m. fl.) kr.7.700,00.  \r\n\r\n</P>  \r\n\r\n<P>Udvidet kvarter for gift personel (sergenter, officerer) kr.15.600,00.  \r\n\r\n</P>  \r\n\r\n<P>Udvidet kvarter for chefen for GLK. Beboelsen er samtidig chefsmesse - kr.  \r\n\r\n 25.100,00. </P>  \r\n\r\n<P>j. Skatterne i Grønland består af såvel kommuneskat som landskat m.v., der  \r\n\r\n i de senere år har været stigende og for 1987 og 1988 udgør følgende: </P>  \r\n\r\n<pre><font color=gray> \r\n\r\n                         1987        1988  \r\n\r\n Kommuneskat for Ivigtut  20          20  \r\n\r\n Landsskat..............   7          10  \r\n\r\n Fælles kommunalskat....   3           3     (indført fra 1987)  \r\n\r\n  I alt skat.............  30 %        33 %  \r\n\r\n</font></pre>\r\n\r\n<P>For forsvarsområderne Thule Air Base og Søndre Strømfjord samt for </P>  \r\n\r\n<P>SIRIUS og Station Nord, der ikke indgår i nogen kommune, </P>  \r\n\r\n<P>betales skat </P>  \r\n\r\n<P>direkte til Skattedirektoratet efter følgende skatteprocenter:. </P>  \r\n\r\n<pre><font color=gray> \r\n\r\n                          1987       1988  \r\n\r\n Landsskat........         7          10  \r\n\r\n Særlig landsskat.        23          23  \r\n\r\n  I alt skat.......       30 %        33 %  \r\n\r\n</font></pre>\r\n\r\n<P>k. Der svares ikke MOMS eller andre danske afgifter i Grønland, men  \r\n\r\n Grønland har lagt betydelige afgifter på visse varer, herunder især spiritus  \r\n\r\n og øl m.v. For så vidt angår indførsel af varer og afgifter herpå m.v.  \r\n\r\n henvises til FKOBST Ø.073-3. 1. Yderligere oplysninger om løn, skatteforhold  \r\n\r\n og afgifter m.v. under tjeneste i Grønland kan søges i: (*1) FKOBST Ø.560-2,  \r\n\r\n af snit 3-7. Godtgørelse af udgifter til kost m.v. under tjenesterejser til,  \r\n\r\n i og fra Grønland (Grønlandsaftalen). (*2) Det danske Statsskattedirektorats  \r\n\r\n Ligningsvejledning 1986 i forbindelse med Dobbeltbeskatningsaftalen mellem  \r\n\r\n Danmark og Grønland. (*3) Det danske Statsskattedirektorats SD-Cirkulære  \r\n\r\n J.nr. F.71.978-1980-18 af 15 APR 1980 med emnet &#187;Beskatning under ophold  \r\n\r\n i Grønland m.v.&#171;. (*4) Ministeriet for Grønlands pjece  \r\n\r\n &#187;Ansættelsesvilkår i Grønland&#171;, hvoraf uddrag er vedlagt nærværende  \r\n\r\n BST som bilag. (*5) FKOBST Ø. 073-2, Afgift ved og kontrol med indførsel af  \r\n\r\n varer til Grønland. (*6) Endvidere henvises til den vejledning, der fra  \r\n\r\n Grønlands Hjemmestyres Danmarkskontor vedlægges blanketter til udfyldelse af  \r\n\r\n forskudsskema m.v. (*7) Orientering af værnepligtige om skattemæssige forhold  \r\n\r\n foretages før opsendelse ved Søværnets Eksercerskoles foranstaltning. </P>  \r\n\r\n<P>BST vedligeholdes/ajourføres af FKO efter indstilling fra GLK. EB N.K.SKOV  \r\n\r\n generalmajor Chef for Økonomistaben </P>  \r\n\r\n<pre><font color=gray> \r\n\r\n  Fordeling :    Standardfordeling i søværnet               ( 240)  \r\n\r\n                Standardfordeling i Forsvarskommandoen      ( 85)  \r\n\r\n                + Flyvertaktisk Kommando                     (*2)  \r\n\r\n                  Flyvematerielkomnandoen                    (*2)  \r\n\r\n                  Flyvestation Værløse                       (*2)  \r\n\r\n                  FMK PUBSEK                                 (*4)  \r\n\r\n</font></pre>\r\n\r\n<P> BILAG FKOBST Ø.560-3 JUN 1988 </P>  \r\n\r\n<P> <B>SKATTEVEJLEDNING I FORBINDELSE MED UDREJSE TIL GRØNLAND</B>  </P>  \r\n\r\n<P>Beskatning i Grønland og de skattemæssige relationer mellem Grønland og  \r\n\r\n Danmark hviler dels på landstingslov nr. 5 af 19. maj 1979 om indkomstskat  \r\n\r\n (med senere ændringer), dels på dobbeltbeskatnings- og bistandsaftalen af 18.  \r\n\r\n oktober 1979 mellem Grønland og Danmark, ændret ved tillægsaftale af 15. juni  \r\n\r\n 1983 og endelig på dansk skattelovgivning, navnlig kildeskatteloven. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>1.</B> SKATTEPLIGTEN TIL DANMARK </P>  \r\n\r\n<P>1.1. Fuld skattepligt </P>  \r\n\r\n<P>Skattepligten til Danmark Grønland bliver i skattemæssig henseende  \r\n\r\n betragtet på samme måde som udlandet og Færøerne. </P>  \r\n\r\n<P>Ved udrejse til Grønland er det af betydning, om man opgiver sin bopæl  \r\n\r\n eller om denne bevares. </P>  \r\n\r\n<P>Hvis bopælen opgives, ophører den fulde danske skattepligt, når  \r\n\r\n skatteyderen godtgør at være undergivet fuld grønlandsk skattepligt, hvilket  \r\n\r\n normalt er opfyldt ved erhvervelse af bopæl i Grønland eller ophold af mindst  \r\n\r\n 6 måneders varighed. Omvendt opstår fuld dansk skattepligt ved ophold i  \r\n\r\n Danmark af over 6 måneders varighed, medmindre opholdet er som turist eller i  \r\n\r\n studieøjemed, hvor skattepligten først indtræder fra det tidspunkt, opholdet  \r\n\r\n har strakt sig over mere end 365 dage inden for et samlet tidsrum af 2 år.  \r\n\r\n</P>  \r\n\r\n<P>Hvis bopælen opretholdes, består den fulde skattepligt til Danmark uden  \r\n\r\n tidsbegrænsning, og der skal således fortsat indgives selvangivelse til  \r\n\r\n Danmark selvom Grønland, jf nedenfor, har beskatningsretten til visse  \r\n\r\n indkomster (sidstnævnte indkomster skal blot ikke medregnes i den danske  \r\n\r\n selvangivelse). </P>  \r\n\r\n<P>Da der samtidig opstår fuld skattepligt i Grønland efter 6 måneders  \r\n\r\n ophold, opstår en dobbeltbeskatningssituation, som løses efter reglerne i  \r\n\r\n dobbeltbeskatningsaftalens artikel 4. Efter denne regel får Grønland  \r\n\r\n beskatningsretten, når opholdet varer i 6 måneder eller mere. </P>  \r\n\r\n<P>Inden udrejsen bør man lade sig forskudsregistrere hos Grønlands  \r\n\r\n Hjemmestyre, Danmarkskontoret </P>  \r\n\r\n<P>Sammen med forskudsmaterialet, som man normalt får i forbindelse med  \r\n\r\n ansættelsen, kan man indsende en særlig ansøgning om fritagelse for dansk  \r\n\r\n skattetræk i de indtægter, som man vil oppebære i Grønland. </P>  \r\n\r\n<P>Ansøgningen affattes på en særlig blanket, F 56, som udleveres af de  \r\n\r\n arbejdsgivere, der jævnligt udsender arbejdskraft til Grønland. </P>  \r\n\r\n<P>Når de grønlandske skattemyndigheder har påtegnet formularen F 56 og  \r\n\r\n tilbagesendt den til den danske kommune, udfærdiges normalt en  \r\n\r\n fritagelseserklæring F 52. </P>  \r\n\r\n<P>Hvis dette forhold ikke er bragt i orden inden udrejsen, bør man snarest  \r\n\r\n henvende sig på skattekontoret i den grønlandske opholdskommune, idet man  \r\n\r\n ellers vil få foretaget bruttoskattetræk med 50 %, uden fradrag i sin løn.  \r\n\r\n Opholder man sig på områder uden for den kommunale inddeling, må henvendelse  \r\n\r\n ske til Grønlands Hjemmestyre, Skattedirektoratet, Postbox 229, 3900 Godthåb.  \r\n\r\n</P>  \r\n\r\n<P>Hvis forudsætningen om 6 måneders ophold i Grønland ikke opfyldes, vil der  \r\n\r\n blive tale om dansk beskatning i hele perioden og samtidig om begrænset  \r\n\r\n skattepligt til Grønland, jf.nedenfor. </P>  \r\n\r\n<P>1.2. Begrænset skattepligt </P>  \r\n\r\n<P>Mens skattebetaling i Danmark på grund af fuld skattepligt der normalt vil  \r\n\r\n bortfalde, når opholdet i Grønland varer mere end 6 måneder, vil der stadig  \r\n\r\n foreligge skattepligt til Danmark for visse indkomstarter Det drejer sig  \r\n\r\n navnlig om indtægter i forbindelse med fast ejendom f eks. ved udleje af et  \r\n\r\n hus, indtægter i form af aktieudbytte fra danske aktieselskaber samt  \r\n\r\n indtægter fra erhvervsvirksomhed i Danmark. Er den fulde skattepligt til  \r\n\r\n Danmark ophørt, indtræder der begrænset skattepligt til Danmark af ovennævnte  \r\n\r\n indtægtsarter. </P>  \r\n\r\n<P>Begrænset skattepligt vil også kunne opstå, hvis man som fuld  \r\n\r\n skattepligtig i Grønland under et midlertidigt ophold i Danmark af under 6  \r\n\r\n måneders varighed oppebærer lønindtægter, der hidrører fra Danmark. Hvis  \r\n\r\n arbejdet udføres for den sædvanlige arbejdsgiver i Grønland, f.eks. staten,  \r\n\r\n og opholdet er af mindre end 60 dages varighed, opstår der dog ikke begrænset  \r\n\r\n skattepligt i Danmark. </P>  \r\n\r\n<P>Det vil sikkert have særlig interesse, at et eventuelt underskud på en  \r\n\r\n fast ejendom i Danmark i medfør af ligningslovens § 15 ved tilbagekomsten til  \r\n\r\n Danmark kan fremføres fra de foregående 5 år og dermed fratrækkes i den  \r\n\r\n danske indkomst, hvilket vil give mange en lempelig overgang til dansk  \r\n\r\n beskatning. </P>  \r\n\r\n<P>For de ovennævnte indtægter skal der normalt indgives forskudsskema,  \r\n\r\n ligesom der skal indgives selvangivelse til Danmark, og det skal  \r\n\r\n understreges, at det udelukkende er de danske skattemyndigheder, der har  \r\n\r\n kompetencen i disse forhold. </P>  \r\n\r\n<P CLASS=PUNKT>&nbsp;&nbsp;&nbsp;&nbsp; <B>2.</B> SKATTEPLIGTEN TlL GRØNLAND </P>  \r\n\r\n<P>2.1. Fuld skattepligt </P>  \r\n\r\n<P>Fuld skattepligt til Grønland påhviler ifølge landstingsloven personer,  \r\n\r\n der har bopæl eller ophold af mindst 6 måneders varighed i Grønland. </P>  \r\n\r\n<P>Hvis man i forbindelse med udrejsen har opnået fritagelseserklæring F 52  \r\n\r\n vil man fra opholdets begyndelse blive behandlet som fuldt skattepligtig i  \r\n\r\n Grønland. Forudsætningen om 6 måneders Ophold må dog opfyldes for at undgå  \r\n\r\n senere dansk efterbeskatning. En afsluttende ferie uden for Grønland kan ikke  \r\n\r\n medregnes i grønlandsopholdet. </P>  \r\n\r\n<P>Stort set beskattes man i Grønland på samme måde som i Danmark af sin  \r\n\r\n samlede indkomst, uanset hvorfra den hidrører og man sambeskattes med en  \r\n\r\n samlevende ægtefælle. </P>  \r\n\r\n<P>Visse indkomster, der er omfattet af skattepligt til Danmark, er tillige  \r\n\r\n omfattet af skattepligten i Grønland. </P>  \r\n\r\n<P>Indtægter og udgifter fra faste ejendomme, beliggende udenfor Grønland,  \r\n\r\n skal som følge af en ændring af landstingsloven ikke medregnes ved opgørelsen  \r\n\r\n af den skattepligtige indkomst. Der er dog vedtaget en 5-årig  \r\n\r\n overgangsordning, således at ejendommens indtægter og udgifter reduceres med  \r\n\r\n 1/5 pr. år, startende i 1986. Indkomster/fradrag skal således medregnes med  \r\n\r\n</P>  \r\n\r\n<P>80% i 1986 </P>  \r\n\r\n<P>60% i 1987 </P>  \r\n\r\n<P>40% i 1988 </P>  \r\n\r\n<P>20% i 1989 </P>  \r\n\r\n<P>herefter skal der ikke medregnes hverken indkomster eller fradrag  \r\n\r\n vedrørende disse ejendomme. I tilfælde, hvor en indkomst beskattes i både  \r\n\r\n Danmark og Grønland på samme tid, skal man efter særlige regler i  \r\n\r\n dobbeltbeskatningsaftalen have nedslag i de grønlandske skatter. </P>  \r\n\r\n<P>Som eksempler på skattefrie indkomster kan nævnes flyttegodtgørelse,  \r\n\r\n feriefrirejser og dagpenge, ydet efter de for tjenestemænd i Grønland  \r\n\r\n gældende regler. </P>  \r\n\r\n<P>Skattefri feriefrirejser omfatter kun en årlig feriefrirejse, medens  \r\n\r\n skattefrihed af dagpenge er betinget af midlertidigt ophold udenfor  \r\n\r\n hjemstedet i Grønland </P>  \r\n\r\n<P>Vær opmærksom på at renteindtægter på f.eks. kapitalpensionsordninger,  \r\n\r\n indekskontrakter børneopsparingsordninger og etableringskonti beskattes i  \r\n\r\n Grønland, mens der ikke kan foretages fradrag af præmierne på sådanne  \r\n\r\n ordninger. </P>  \r\n\r\n<P>Som et særligt punkt kan nævnes, at der hvert år af landstinget fastsættes  \r\n\r\n et skattefrit beløb af B-indkomst. Det er den samlede B-indkomst, det  \r\n\r\n skattefrie beløb gælder. Har den pågældende således ikke andre B-indkomster  \r\n\r\n end renteindtægter, vil renteindtægter op til det fastsatte beløb blive  \r\n\r\n skattefrit </P>  \r\n\r\n<P>Opholder man sig i en grønlandsk kommune, består den samlede skat dels af  \r\n\r\n kommuneskat der udskrives af kommunalbestyrelsen inden for rammerne 20 - 30  \r\n\r\n %, dels af landsskat, der udskrives af landstinget samt en fælles kommunal  \r\n\r\n skat. </P>  \r\n\r\n<P>Uden for kommunerne betragtes skattedirektoratet i Godthåb som  \r\n\r\n skattekommune, og her betaler man dels landsskat og særlig landsskat. Under  \r\n\r\n denne beskatning falder f.eks forsvarsområderne Thule og Sdr Strømfjord </P>  \r\n\r\n<P>Personfradraget fastsættes for et år ad gangen af Grønlands Landsting.  \r\n\r\n Sambeskattede ægtefæller har to personfradrag. </P>  \r\n\r\n<P>Udover personfradraget ydes et standardfradrag, som hvert år fastsættes af  \r\n\r\n landstinget. Sambeskattede ægtefæller har to standardfradrag. </P>  \r\n\r\n<P>Dette fradrag erstatter en række af de i Danmark kendte småfradrag, men  \r\n\r\n hvis større fradragsberettigede udgifter kan dokumenteres, kan  \r\n\r\n standadfradraget erstattes af et fradrag af faktiske udgifter, herunder  \r\n\r\n navnlig renteudgifter underholdsbidrag til ægtefælle og børn, samt bidrag til  \r\n\r\n visse pensionsordninger. Der indrømmes således enten standadfradrag eller  \r\n\r\n fradrag for faktiske udgifter. </P>  \r\n\r\n<P>Som det fremgår, vil den grønlandske kommuneskat normalt være væsentligt  \r\n\r\n lavere end kildeskatten i Danmark. </P>  \r\n\r\n<P>2.1.1. Beskatning ved tiltræden </P>  \r\n\r\n<P>Skattepligten til Grønland indtræder den dag, man ankommer dertil, for de  \r\n\r\n flestes vedkommende vil det også være den dag, hvor man udrejser til  \r\n\r\n Grønland. Såfremt man udrejser senere end ansættelsestidspunktet, betyder  \r\n\r\n det, for bagudlønnet personale, at lønnen må deles og beskattes dels i  \r\n\r\n Danmark (indtil udrejsen) og dels i Grønland (fra ankomsten dertil). Det vil  \r\n\r\n således være hensigtsmæssigt at indsende et dansk skattekort til sin  \r\n\r\n arbejdsgiver, såfremt der bliver tale om beskatning i Danmark. </P>  \r\n\r\n<P>Lønnen for udrejsemåneden vil, for de forudlønnede, blive beskattet og  \r\n\r\n alene beskattet i Danmark, og for de efterfølgende måneder alene beskattet i  \r\n\r\n Grønland. Dette hænger sammen med, at udbetalingen finder sted inden afrejsen  \r\n\r\n til Grønland kombineret med, at den aktuelle månedsløn retserhverves den  \r\n\r\n første i måneden. </P>  \r\n\r\n<P>2.1.2. Beskatning ved fratræden </P>  \r\n\r\n<P>Skattepligten til Grønland ophører ved afrejsen. Lønindkomster  \r\n\r\n (overarbejde, procentuel feriegodtgørelse m.v.) indtil denne dato skal ifølge  \r\n\r\n skatteloven senest beskattes på tidspunktet for skattepligtens ophør, også  \r\n\r\n selvom udbetalingen finder sted på et senere tidspunkt (f.eks. efter  \r\n\r\n hjemkomsten til Danmark). </P>  \r\n\r\n<P>Lønindkomster, der vedrører perioden efter hjemkomsten, herunder løn under  \r\n\r\n afholdelse af tilgodehavende ferie beskattes alene i Danmark </P>  \r\n\r\n<P>For forudlønnede er situationen den samme som ved udrejsen, altså  \r\n\r\n beskattes hjemkomstmåneden alene i Grønland, og lønnen for følgende måneder  \r\n\r\n alene i Danmark. </P>  \r\n\r\n<P>2.2. Begrænset skattepligt </P>  \r\n\r\n<P>Begrænset skattepligt til Grønland vil foreligge, når betingelserne for  \r\n\r\n fuld skattepligt ikke er opfyldt, og det vil navnlig være af praktisk  \r\n\r\n betydning for personer, der tager arbejde og ophold i Grønland i en periode  \r\n\r\n af under 6 måneders varighed. I disse tilfælde bliver der tale om en  \r\n\r\n definitiv skat, som indeholdes med udskrivningsprocenten for den kommune,  \r\n\r\n hvori man først tager arbejde, med tillæg af landsskattens  \r\n\r\n udskrivningsprocent, og som beregnes af lønindkomsten med forholdsmæssigt  \r\n\r\n fradrag af dels personfredraget, dels et standardfradrag på kr. 1.000 årligt.  \r\n\r\n Det skal understreges, at den begrænsede skattepligt for såvidt ikke mærkes  \r\n\r\n af den enkelte skatteyder, som jo samtidig vil være fuldt skattepligtig til  \r\n\r\n Danmark. I realiteten sker der blot det, at den danske skat reduceres med den  \r\n\r\n grønlandske kildeskat (kombineret skattetræk). </P>  \r\n\r\n<P>De øvrige mulige tilfælde af begrænset skattepligt i Grønland vil være af  \r\n\r\n mere speciel karakter og medtages derfor ikke i denne forbindelse. </P>  \r\n\r\n<P>Begrænset skattepligt til Grønland opstår ikke, hvis opholdet er af under  \r\n\r\n 60 dages varighed, når man er fuldt skattepligtig til Danmark og er ansat af  \r\n\r\n sin sædvanlige arbejdsgiver, når denne, har hjemting i Danmark.Denne regel  \r\n\r\n vil dække de fleste tilfælde af tjeneste- og inspektionsrejser i Grønland.  \r\n\r\n</P>  \r\n\r\n<P>2.3. Den praktiske skatteordning </P>  \r\n\r\n<P>2.3.1. Forskudsregistrering og skattekort </P>  \r\n\r\n<P>Når man er ansat af staten eller en anden arbejdsgiver med hjemting i  \r\n\r\n Danmark, bør man forskudsregistreres inden udrejsen. Det sker i Grønlands  \r\n\r\n Hjemmestyre, Danmarkskontoret. Skal man derimod ansættes hos en arbejdsgiver  \r\n\r\n med hjemting i Grønland, kan forskudsregistrering m v også ske i den  \r\n\r\n grønlandske opholdskommune efter ankomsten til Grønland. Forskudsregistrering  \r\n\r\n er ikke nødvendig for begrænset skattepligtige, når der samtidig trækkes  \r\n\r\n dansk kildeskat af indtægten under grønlandsopholdet Det vil især få  \r\n\r\n betydning for personer, der udsendes på kortvarigt ophold (d.v.s under 6  \r\n\r\n måneder) Der vil heller ikke i disse tilfælde blive udstedt grønlandsk  \r\n\r\n skattekort, idet arbejdsgiveren beregner den grønlandske skat efter særlige  \r\n\r\n regler og derefter afregner med den grønlandske kommune. </P>  \r\n\r\n<P>Såfremt man skal forskudsregistreres inden udrejsen, skal man sørge for at  \r\n\r\n indsende forskudsskema (&#187;Grønlands F 1 d&#171;), eventuelt med bilag,  \r\n\r\n til Grønlands Hjemmestyre, Danmarkskontoret. Der vil herefter blive udstedt  \r\n\r\n et skattekort i lighed med det, der kendes i Danmark. Får man sin løn anvist  \r\n\r\n af ministeriets centrale lønanvisning vil hovedkortet normalt blive sendt  \r\n\r\n dertil, mens bikortet sammen med oplysning om hovedkortets indhold fremsendes  \r\n\r\n til lønmodtageren. Sker aflønning ikke af ministeriets centrale lønanvisning,  \r\n\r\n men derimod fra arbejdsgivere direkte, vil hovedkort blive fremsendt til  \r\n\r\n denne, medens bikort m.v. sendes til lønmodtageren. </P>  \r\n\r\n<P>2.3.2. Selvangivelse og slutopgørelse </P>  \r\n\r\n<P>Begrænset skattepligtige, som får foretaget kombineret skattetræk, skal  \r\n\r\n ikke indsende selvangivelse til den grønlandske kommune. Derimod skal man,  \r\n\r\n samtidig med at man indsender den danske selvangivelse, anmode de danske  \r\n\r\n skattemyndigheder om kredit for den skat, man har betalt i Grønland. Dette  \r\n\r\n kan bl.a. gøres på formularen &#187;Begæring om nedslag i den danske  \r\n\r\n skat&#171;, som De vil få tilsendt fra Deres arbejdsgiver sammen med den  \r\n\r\n grønlandske lønseddel året efter indkomstens udløb. </P>  \r\n\r\n<P>Efter skatteårets udløb skal der for fuldt skattepligtige personer  \r\n\r\n indgives selvangivelse til den grønlandske skattekommune, hvilket normalt er  \r\n\r\n bopælskommunen. Selvangivelse skal indsendes inden den 1. marts i året efter  \r\n\r\n skatteårets udløb; også selvom De ikke har fået tilsendt en selvangivelse fra  \r\n\r\n den grønlandske skattekommune, er De pligtig til at indsende en. I modsat  \r\n\r\n fald vil der blive beregnet et tillæg til Deres slutskat, jf.  \r\n\r\n indkomstskattelovens § 54. Selvangivelsesformularer kan rekvireres hos  \r\n\r\n Grønlands Hjemmestyre, Danmarkskontoret. </P>  \r\n\r\n<P>Når selvangivelsen er modtaget, foregår der herefter en skatteligning i  \r\n\r\n den kommunale ligningskommission. </P>  \r\n\r\n<P>På grundlag af ligningen foretages en slutopgørelse, hvorefter der kan  \r\n\r\n blive tale om enten restskat eller overskydende skat, men afvigelserne vil  \r\n\r\n næppe blive særlig store, bl.a. fordi skatteskalaen ikke er progressiv. En  \r\n\r\n eventuel restskat skal indbetales direkte til skattekommunen i Grønland,  \r\n\r\n ligesom en eventuel overskydende skat vil blive anvist direkte fra den  \r\n\r\n grønlandske skattekommune. </P>  \r\n\r\n<P>Hvis De vil vide mere om den grønlandske skat, kan De henvende Dem til  \r\n\r\n kommunens skattekontor, eller under ophold i Danmark til Grønlands  \r\n\r\n Hjemmestyre, Danmarkskontoret, Sjæleboderne 2, 1122 København K, tlf. (01) 13  \r\n\r\n 42 24. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19882506908"
        },
        {
            "displayName": "Entydig dokumentidentifikation",
            "displayValue": "CM000541"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Bestemmelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25069"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "30/06/1988"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}