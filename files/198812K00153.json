{
    "id": 110400,
    "title": "1988 LSF 153   FORSLAG TIL LOV OM STYRELSEN AF DANMARKS MILJØUNDERSØGELSER ",
    "documentTypeId": "400",
    "isSagsforlobPeriodValid": false,
    "shortName": "1988/1 LSF 153",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 153 </P>  \r\n\r\n<P></P>  \r\n\r\n<P>Forslag til Lov om styrelsen af Danmarks Miljøundersøgelser </P>  \r\n\r\n<P></P>  \r\n\r\n<P>Fremsat af miljøministeren (Lone Dybkjær) </P>  \r\n\r\n<P></P>  \r\n\r\n<P>den 10. januar 1989 </P>  \r\n\r\n<P></P>  \r\n\r\n<P>Vedtaget ved tredjebehandling den 4. april 1989 </P>  \r\n\r\n<P></P>  \r\n\r\n<P><a href=\"document.aspx?accn=A19890026930\"> Lov nr. 269 af 03/05/1989</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Danmarks Miljøundersøgelser (DMU) har til opgave inden for </P>  \r\n\r\n<P>miljøområdet </P>  \r\n\r\n<P>1) at forberede og styrke det faglige grundlag for de miljøpolitiske  \r\n\r\n prioriteringer og beslutninger, </P>  \r\n\r\n<P>2) at varetage dataindsamling, rådgivning og formidling, </P>  \r\n\r\n<P>3) at udvikle værktøjer og metoder til sikring af en sammenhængende og  \r\n\r\n konsekvent prioritering og </P>  \r\n\r\n<P>4) at øge kendskabet til de processer og sammenhænge i naturen, som er af  \r\n\r\n betydning for anvendelsen og beskyttelsen af Danmarks miljøværdier. Stk. 2.  \r\n\r\n DMU yder almindelig rådgivning og oplysning til offentligheden, virksomheder  \r\n\r\n og offentlige myndigheder om miljø- og forskningsspørgsmål inden for DMU's  \r\n\r\n arbejdsområde. Stk. 3. DMU kan mod hel eller delvis betaling påtage sig  \r\n\r\n opgaver for offentlige myndigheder eller private rekvirenter inden for sit  \r\n\r\n arbejdsområde. Stk. 4. Miljøministeren kan fastsætte nærmere regler om DMU's  \r\n\r\n virksomhed. § 2. DMU ledes af en bestyrelse og en direktør. Stk. 2.  \r\n\r\n Miljøministeren udnævner direktøren efter indhentet udtalelse fra  \r\n\r\n bestyrelsen. § 3. Bestyrelsen består af en formand og indtil 10 medlemmer,  \r\n\r\n der udpeges for 3 år ad gangen. Stk. 2. Formanden og indtil 6 medlemmer  \r\n\r\n udpeges af miljøministeren. 2 medlemmer udpeges af de kommunale  \r\n\r\n organisationer. Disse indtil 8 medlemmer skal i bredeste forstand  \r\n\r\n repræsentere forskningen og brugerinteresserne. 2 medlemmer vælges af og  \r\n\r\n blandt medarbejderne på DMU. Stk. 3. Bestyrelsen varetager den overordnede  \r\n\r\n ledelse af DMU, herunder godkendelse af arbejdsprogrammer, budgetter,  \r\n\r\n regnskaber og deltagelse i større projekter. Stk. 4. Direktøren varetager den  \r\n\r\n daglige ledelse af DMU og repræsenterer institutionen udadtil. Direktøren  \r\n\r\n skal heri følge de retningslinier og anvisninger, som bestyrelsen har givet.  \r\n\r\n § 4. Miljøministeren kan fastsætte nærmere regler om styrelsen af DMU. § 5.  \r\n\r\n DMU afgiver en gang årligt til miljøministeren en beretning om institutionens  \r\n\r\n virksomhed. § 6. Loven træder i kraft dagen efter bekendtgørelsen i  \r\n\r\n Lovtidende. § 7. Loven gælder ikke for Færøerne og for Grønland. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Danmarks Miljøundersøgelser (DMU) har til opgave inden for </P>  \r\n\r\n<P>miljøområdet </P>  \r\n\r\n<P>1) at forberede og styrke det faglige grundlag for de miljøpolitiske  \r\n\r\n prioriteringer og beslutninger, </P>  \r\n\r\n<P>2) at varetage dataindsamling, rådgivning og formidling, </P>  \r\n\r\n<P>3) at udvikle værktøjer og metoder til sikring af en sammenhængende og  \r\n\r\n konsekvent prioritering, og </P>  \r\n\r\n<P>4) at øge kendskabet til de processer og sammenhænge i naturen, som er af  \r\n\r\n betydning for anvendelsen og beskyttelsen af Danmarks miljøværdier. </P>  \r\n\r\n<P>Stk. 2. DMU yder almindelig rådgivning og oplysning til offentligheden,  \r\n\r\n virksomheder og offentlige myndigheder om miljø- og forskningsspørgsmål inden  \r\n\r\n for DMU's arbejdsområde. </P>  \r\n\r\n<P>Stk. 3. DMU kan mod hel eller delvis betaling påtage sig opgaver for  \r\n\r\n offentlige myndigheder eller private rekvirenter inden for sit arbejdsområde.  \r\n\r\n</P>  \r\n\r\n<P>Stk. 4. Miljøministeren kan fastsætte nærmere regler om DMU's virksomhed.  \r\n\r\n</P>  \r\n\r\n<P>§ 2. DMU ledes af en bestyrelse og en direktør. </P>  \r\n\r\n<P>Stk. 2. Miljøministeren udnævner direktøren efter indhentet udtalelse fra  \r\n\r\n bestyrelsen. </P>  \r\n\r\n<P>§ 3. Bestyrelsen består af en formand og indtil 10 medlemmer, der udpeges  \r\n\r\n for 3 år ad gangen. </P>  \r\n\r\n<P>Stk. 2. Formanden og indtil 6 medlemmer udpeges af miljøministeren. 2  \r\n\r\n medlemmer udpeges af de kommunale organisationer. Disse indtil 8 medlemmer  \r\n\r\n skal i bredeste forstand repræsentere forskningen og brugerinteresserne. 2  \r\n\r\n medlemmer vælges af og blandt medarbejderne på DMU. </P>  \r\n\r\n<P>Stk. 3. Bestyrelsen varetager den overordnede ledelse af DMU, herunder  \r\n\r\n godkendelse af arbejdsprogrammer, budgetter, regnskaber og deltagelse i  \r\n\r\n større projekter. </P>  \r\n\r\n<P>Stk. 4. Direktøren varetager den daglige ledelse af DMU og repræsenterer  \r\n\r\n institutionen udadtil. Direktøren skal heri følge de retningslinier og  \r\n\r\n anvisninger, som bestyrelsen har givet. </P>  \r\n\r\n<P>§ 4. Miljøministeren kan fastsætte nærmere regler om styrelsen af DMU.  \r\n\r\n</P>  \r\n\r\n<P>§ 5. DMU afgiver en gang årligt til miljøministeren en beretning om  \r\n\r\n institutionens virksomhed. </P>  \r\n\r\n<P>§ 6. Loven træder i kraft dagen efter bekendtgørelse i Lovtidende. </P>  \r\n\r\n<P>§ 7. Loven gælder ikke for Færøerne og for Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>1. Der stilles forslag om etablering af en ledelsesstruktur i Danmarks  \r\n\r\n Miljøundersøgelser, DMU, således at der etableres dels en bestyrelse og dels  \r\n\r\n en daglig driftsledelse. </P>  \r\n\r\n<P>2. Forsknings- og undersøgelsesindsatsen på miljøbeskyttelsesområdet  \r\n\r\n foregår i Miljøministeriet i dag på 5 forskellige laboratorier, som  \r\n\r\n organisatorisk hører under Miljøstyrelsen. </P>  \r\n\r\n<P>For at forberede og styrke det faglige grundlag for de miljøpolitiske  \r\n\r\n prioriteringer og beslutninger og for at fastholde og forbedre det faglige  \r\n\r\n miljø samt for at bidrage til en konsekvent og sammenhængende prioritering af  \r\n\r\n miljøindsatsen er det besluttet at oprette institutionen DMU. </P>  \r\n\r\n<P>DMU vil ved sin oprettelse som udgangspunkt bestå af den opgave- og  \r\n\r\n ressourcesammensætning, som i dag udgøres af Ferskvandslaboratoriet,  \r\n\r\n Analytisk- kemisk laboratorium, Luftforureningslaboratoriet,  \r\n\r\n Havforureningslaboratoriet samt Center for jordøkologi. </P>  \r\n\r\n<P>Det drejer sig i korte træk om følgende opgaver: </P>  \r\n\r\n<P>- Tilvejebringelse af forbedret fagligt grundlag for Miljøstyrelsen og  \r\n\r\n andre myndigheders beslutninger om brugen og beskyttelsen af vandløb og søer.  \r\n\r\n</P>  \r\n\r\n<P>- Analytisk-kemiske undersøgelser med henblik på tilvejebringelse af viden  \r\n\r\n om niveauer af miljømæssigt betænkelige stoffer i produkter og i det eksterne  \r\n\r\n miljø, herunder også udvikling af nye analysemetoder. </P>  \r\n\r\n<P>- Opbygning af viden om og forståelse af luftforureningsproblemernes  \r\n\r\n opståen, udbredelse og effekt, herunder også kortlægning af den forurening,  \r\n\r\n som via luften tilføres jorden og vandet. </P>  \r\n\r\n<P>- Tilvejebringelse af forbedret faglig viden om forureningen af havet -  \r\n\r\n herunder specielt tilførsler og omsætning af næringsstoffer - og effekten på  \r\n\r\n havet som økosystem. </P>  \r\n\r\n<P>- Undersøgelse og målinger til kortlægning af forureningstilstanden i åbne  \r\n\r\n havområder. </P>  \r\n\r\n<P>- Formidling af viden om jordøkologiske forhold til Miljøstyrelsen, Skov-  \r\n\r\n og Naturstyrelsen og Levnedsmiddelstyrelsen samt amtskommuner og kommuner.  \r\n\r\n</P>  \r\n\r\n<P>DMU vil endvidere få til formål at videreføre og udbygge den målsætning,  \r\n\r\n der findes for de nuværende laboratorier i dag, men således, at  \r\n\r\n forskningsindsatsen på miljøbeskyttelsesområdet styrkes og effektiviseres og  \r\n\r\n således, at den faglige viden om dokumentation om baggrund for styring af  \r\n\r\n miljøbeskyttelsesområdet styrkes og opprioriteres. </P>  \r\n\r\n<P>DMU skal herudover bidrage til udviklingen af de nødvendige værktøjer og  \r\n\r\n metoder til at sikre en konsekvent og sammenhængende prioritering af  \r\n\r\n miljøindsatsen. Grundlaget for udviklingen i miljøtilstanden kombineres med  \r\n\r\n modelbetragtninger, således at der kan gennemføres effektvurderinger af  \r\n\r\n forskellige forureningsbegrænsende foranstaltninger. Oprettelsen af DMU må  \r\n\r\n bl.a. ses i forbindelse hermed. </P>  \r\n\r\n<P>3. De laboratorier, der indgår i DMU, har hidtil haft som en væsentlig  \r\n\r\n opgave at tilvejebringe det faglige grundlag for især Miljøstyrelsens daglige  \r\n\r\n administration. </P>  \r\n\r\n<P>Især Miljøstyrelsen er således fagligt afhængig af den bistand og faglige  \r\n\r\n viden, der grunder sig på den forskning, som laboratorierne udfører i dag.  \r\n\r\n Samtidig har DMU som institution et tilsvarende behov for et tæt samarbejde  \r\n\r\n med brugere i det administrative system, blandt andet i forbindelse med  \r\n\r\n prioriteringen af forskningsopgaver og de mere direkte anvendelsesorienterede  \r\n\r\n opgaver. </P>  \r\n\r\n<P>I forbindelse med etableringen af DMU er der lagt afgørende vægt på, at  \r\n\r\n samarbejdsrelationerne mellem DMU og den øvrige del af Miljøministeriet,  \r\n\r\n herunder specielt Miljøstyrelsen styrkes. Det vil endvidere blive overvejet,  \r\n\r\n om DMU på lidt længere sigt skal udbygges med aktiviteter, der i dag foregår  \r\n\r\n i ministeriets øvrige styrelser. Det samme gælder samarbejdsrelationer til  \r\n\r\n øvrige centrale og decentrale myndigheder, herunder som konsekvens af  \r\n\r\n opprioriteringen af forskningen på DMU, samarbejdsrelationerne til andre  \r\n\r\n forskningsinstitutioner. </P>  \r\n\r\n<P>4. DMU vil organisatorisk henhøre under Miljøministeriets departement på  \r\n\r\n linie med ministeriets øvrige styrelser. DMU vil i 1989 have omkring 170  \r\n\r\n medarbejdere, hvortil kommer licentiater, elever, midlertidigt løst  \r\n\r\n tilknyttede samarbejdspartnere m.fl. </P>  \r\n\r\n<P>DMU er på finanslov 1989 oprettet som en nettovirksomhed under § 27.37.  \r\n\r\n Miljøministeriet. </P>  \r\n\r\n<P>Den daglige ledelse af DMU vil blive forestået af en direktør. Den  \r\n\r\n overordnede ledelse af DMU vil bestå af en bestyrelse, hvis sammensætning  \r\n\r\n efterfølgende vil blive nærmere fastlagt. Princippet for bestyrelsens  \r\n\r\n sammensætning skal være, at de væsentligste bruger- og forskningsinteresser  \r\n\r\n bliver repræsenteret i bestyrelsen. </P>  \r\n\r\n<P>Ved udpegning af bestyrelsens medlemmer vil der blive lagt afgørende vægt  \r\n\r\n på at sikre DMU en ekspertise og viden, der vil gøre det muligt at fastholde  \r\n\r\n og udbygge DMU's videnskabelige niveau og som nettostyret virksomhed DMU's  \r\n\r\n konkurrenceevne. </P>  \r\n\r\n<P>DMU skal en gang årligt afgive en beretning om sin virksomhed til  \r\n\r\n miljøministeren. Beretningen skal redegøre for såvel aktiviteterne i det  \r\n\r\n forgangne år som for de planlagte aktiviteter i det kommende år. </P>  \r\n\r\n<P>Administrative og økonomiske konsekvenser af forslaget </P>  \r\n\r\n<P>DMU er på forslag til finanslov 1989 budgetteretsom statsvirksomhed på §  \r\n\r\n 27.37. Danmarks Miljøundersøgelser. </P>  \r\n\r\n<P>DMU's nettotal for 1989 er søgt med 85,9 mio. kr. med et udsving på 5 mio.  \r\n\r\n kr., og personaletallet er budgetteret til ca. 170 årsværk for perioden  \r\n\r\n 1989-92. Hertil kommer skønsmæssigt 10-20 pct. som er gæster, licentiater  \r\n\r\n m.v. finansieret gennem tilskud, fonde, gaver etc. </P>  \r\n\r\n<P>DMU vil organisatorisk henhøre under Miljøministeriets departement. Den  \r\n\r\n overordnede ledelse af DMU vil blive forestået af en bestyrelse, der ud over  \r\n\r\n formanden vil bestå af indtil 10 medlemmer udpeget af miljøministeren, de  \r\n\r\n kommunale organisationer samt DMU's medarbejdere. </P>  \r\n\r\n<P>Den daglige ledelse vil blive varetaget af en direktør med tilhørende  \r\n\r\n chefkollegium. Der er i denne sammenhæng på ændringsforslaget til finansloven  \r\n\r\n søgt oprettet en stilling som direktør, sekretariatschef og forskningschef.  \r\n\r\n</P>  \r\n\r\n<P>Udgifterne hertil samt udgifterne til bestyrelsen, i et omfang der måtte  \r\n\r\n blive tale om bestyrelseshonorar, vil blive afholdt inden for  \r\n\r\n Miljøministeriets samlede ramme. </P>  \r\n\r\n<P>Bemærkninger til de enkelte bestemmelser </P>  \r\n\r\n<P>Til § 1 </P>  \r\n\r\n<P>Bestemmelsen fastslår DMU's formål og arbejdsområde og angiver de opgaver,  \r\n\r\n der er hensigtsmæssige for, at DMU kan fungere som statens forsknings- og  \r\n\r\n videncenter på miljøområdet og således udgøre det faglige grundlag, der er af  \r\n\r\n betydning for anvendelsen og beskyttelsen af Danmarks miljøværdier. </P>  \r\n\r\n<P>I forhold til de gældende formål for de tidligere laboratorier er det med  \r\n\r\n formålsbestemmelsen tilsigtet, at denne har den fornødne bredde til ikke blot  \r\n\r\n at omfatte det særlige område, der i dag i al væsentlighed henhører under  \r\n\r\n Miljøstyrelsen, men også til at omfatte ikke mindst de miljøopgaver, der i  \r\n\r\n dag henhører under Skov- og Naturstyrelsen. </P>  \r\n\r\n<P>Stk. 2. Bestemmelsen skal fastslå, at DMU ikke blot i videst muligt omfang  \r\n\r\n skal rådgive offentlige myndigheder og private, men at DMU i ligeså høj grad  \r\n\r\n skal være en udadvendt virksomhed i relation til forskningsverdenen samt  \r\n\r\n befolkning og offentlighed. </P>  \r\n\r\n<P>Stk. 3. Bestemmelsen er en konsekvens af, at DMU skal tage sig betalt for  \r\n\r\n kortlægnings-, forsknings-, rådgivnings- og formidlingsopgaver i det omfang  \r\n\r\n disse ikke har karakter af enkeltstående serviceoplysninger eller formidling  \r\n\r\n til offentligheden i al almindelighed. </P>  \r\n\r\n<P>Stk. 4. Bestemmelsen fastslår, at miljøministeren kan fastsætte nærmere  \r\n\r\n regler om DMU's virksomhed. </P>  \r\n\r\n<P>Bestemmelsen sigter desuden på, at miljøministeren kan fastsætte nærmere  \r\n\r\n regler for DMU's virksomhed, såfremt der opstår nye arbejdsområder eller  \r\n\r\n behov, der ikke kan forudses på indeværende tidspunkt. </P>  \r\n\r\n<P>Til § 2 </P>  \r\n\r\n<P>Bestemmelsen fastslår, at ledelsen af DMU efter oprettelsen af en  \r\n\r\n bestyrelse varetages af betyrelsen og direktøren i forening. </P>  \r\n\r\n<P>Stk. 2. Bestemmelsen fastslår, at direktøren fremover udnævnes efter  \r\n\r\n bestyrelsens forudgående udtalelse herom til miljøministeren. </P>  \r\n\r\n<P>Til § 3 </P>  \r\n\r\n<P>Stk. 1 og 2 indeholder reglerne om sammensætningen af bestyrelsen, dennes  \r\n\r\n funktionsperiode samt proceduren i forbindelse med beskikkelsen af  \r\n\r\n bestyrelsens medlemmer. </P>  \r\n\r\n<P>I overensstemmelse med de under de almindelige bemærkninger til  \r\n\r\n lovforslaget anførte synspunkter har stk. 2 til formål at sikre, at  \r\n\r\n bestyrelsen sammensættes på en sådan måde, at de væsentligste forsknings- og  \r\n\r\n brugerinteresser får sæde i bestyrelsen. Ved udpegning af bestyrelsens  \r\n\r\n medlemmer bør der lægges afgørende vægt på at sikre DMU en ekspertise og  \r\n\r\n viden, der vil gøre det muligt at fastholde og udbygge DMU's videnskabelige  \r\n\r\n niveau samt bidrage til at forøge institutionens muligheder for på et  \r\n\r\n konkurrencedygtigt grundlag at løse opgaver for offentlige og private  \r\n\r\n rekvirenter. Det forudsættes, at der i bestyrelsen indgår mindst 2 eksterne  \r\n\r\n forskere. </P>  \r\n\r\n<P>Medarbejderrepræsentanterne vælges af og blandt DMU's medarbejdere, og de  \r\n\r\n valgte indgår i bestyrelsesarbejdet på linie med bestyrelsens øvrige  \r\n\r\n medlemmer. Medarbejderrepræsentationen træder ikke i stedet for det  \r\n\r\n samarbejde, der foregår med personalet i DMU's samarbejdsudvalg m.v. </P>  \r\n\r\n<P>I stk. 1 bestemmes, at bestyrelsens medlemmer beskikkes for 3 år ad  \r\n\r\n gangen, idet genbeskikkelse er mulig. I tilfælde af et medlems udtræden af  \r\n\r\n bestyrelsen forudsættes det, at et nyt medlem beskikkes for den resterende  \r\n\r\n del af 3-års perioden. </P>  \r\n\r\n<P>Stk. 3 og 4 indeholder de grundlæggende regler om fordeling af  \r\n\r\n ledelsesopgaverne mellem bestyrelsen og direktøren. Det fastslås, at  \r\n\r\n bestyrelsen har den overordnede ledelse, mens direktionen varetager de  \r\n\r\n daglige ledelsesopgaver, samt repræsenterer DMU indadtil og udadtil, idet den  \r\n\r\n ved udøvelsen heraf er undergivet de retningslinier og anvisninger, som  \r\n\r\n bestyrelsen måtte give. </P>  \r\n\r\n<P>Til § 4 </P>  \r\n\r\n<P>Bestemmelsen bemyndiger miljøministeren til at udfærdige nærmere regler om  \r\n\r\n styrelsen af DMU. Der kan herved fastsættes regler, der præciserer  \r\n\r\n kompetencefordelingen mellem bestyrelsen og direktøren, ligesom der kan  \r\n\r\n træffes bestemmelse om andre forhold vedrørende den interne organisation i  \r\n\r\n DMU. Sådanne nærmere regler fastsættes efter forudgående drøftelse med  \r\n\r\n bestyrelsen. </P>  \r\n\r\n<P>Til § 5 </P>  \r\n\r\n<P>Bestemmelsen pålægger DMU at afgive en årlig beretning til miljøministeren  \r\n\r\n om institutionens virksomhed. Beretningen bør indeholde en redegørelse for  \r\n\r\n virksomheden i det forløbne år inden for institutionens hovedområder samt  \r\n\r\n planer for det kommende år. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1989"
        },
        {
            "displayName": "Accession",
            "displayValue": "198812K00153"
        },
        {
            "displayName": "Entydig dokumentidentifikation",
            "displayValue": "CL004275"
        },
        {
            "displayName": "Dato for førstegangsindlæggelse",
            "displayValue": "17/05/1989"
        },
        {
            "displayName": "Dato for indlæggelse",
            "displayValue": "17/05/1989"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "153"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}