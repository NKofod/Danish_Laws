{
    "id": 84052,
    "title": "Tekstanmærkning nr. 1, 6, 15, 16, 17, 27, 56, 57, 59, 70, 73, 74, 76, 77, 79, 80, 84, 86, 87, 88, 89, 93 og 94 til § 17 i finansloven for 1997 ",
    "documentTypeId": "50",
    "isSagsforlobPeriodValid": false,
    "shortName": "FIN nr 17 af 01/01/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Tekstanmærkning nr. 1, 6, 15, 16, 17, 27, 56,  \r\n\r\n 57, 59, 70, 73, 74, 76, 77, 79, 80, 84, 86, 87, 88, 89, 93 og 94 til § 17 i  \r\n\r\n finansloven for 1997 </H1>  \r\n\r\n<P></P>  \r\n\r\n<BR>  \r\n\r\n<P> <B>Nr. 1.</B> ad 17.19.31. </P>  \r\n\r\n<P>Arbejdsministeren bemyndiges til at give den selvejende institution  \r\n\r\n Lønmodtagernes Garantifonds bestyrelse tilsagn om, at tilskud fra staten ydet  \r\n\r\n i et finansår kan anvendes til dækning af fondens udgifter i det følgende  \r\n\r\n finansår. </P>  \r\n\r\n<P>Ad tekstanmærkning nr. 1. (uændret) </P>  \r\n\r\n<P>Tekstanmærkningen er uændret i forhold til finansloven for 1996. </P>  \r\n\r\n<P> <B>Nr. 6.</B> ad 17.47.01. </P>  \r\n\r\n<P>Med henblik på etablering af en to-årig forsøgsordning i  \r\n\r\n Arbejdsformidlingen med resultatløn til fremme af privat jobtræning  \r\n\r\n bemyndiges arbejdsministeren til på tillægsbevillingsloven at foretage  \r\n\r\n begrænset overførsel fra konto 17.47.01. til konto 17.45.01.10.11. svarende  \r\n\r\n til en andel af den opnåede besparelse ved en forøgelse af antallet af ledige  \r\n\r\n i privat jobtræning, dog maksimalt 6,0 mill. kr. </P>  \r\n\r\n<P>Ad tekstanmærkning nr. 6. (ny) </P>  \r\n\r\n<P>Tekstanmærkningen er søgt oprettet i forbindelse med ændringsforslagene  \r\n\r\n som led i udmøntningen af finanslovsaftalen for 1996 med henblik på  \r\n\r\n etablering af en forsøgsordning med resultatløn i to til tre AF-regioner med  \r\n\r\n det sigte at forøge omfanget af jobtræning for dagpengeberettigede ledige i  \r\n\r\n private virksomheder. Tekstanmærkningen bemyndiger arbejdsministeren til at  \r\n\r\n kunne overføre en andel af den opnåede besparelse på aktivbevillingen i de  \r\n\r\n enkelte forsøgsregioner, dog max. 6,0 mill. kr. til den statslige  \r\n\r\n arbejdsformidlings resultatlønspulje. Bevillingsoverførslerne vil blive  \r\n\r\n optaget på de årlige tillægsbevillingslove. </P>  \r\n\r\n<P> <B>Nr. 15.</B> ad 17.21.13., 17.21.41., 17.41.38. og 17.49.32. </P>  \r\n\r\n<P>Arbejdsministeren bemyndiges til at afgive tilsagn om tilskud med virkning  \r\n\r\n for efterfølgende finansår. </P>  \r\n\r\n<P>Ad tekstanmærkining nr. 15. (ny) </P>  \r\n\r\n<P>Tekstanmærkningen er ny og giver hjemmel til at yde tilsagn med virkning  \r\n\r\n for efterfølgende finansår. </P>  \r\n\r\n<P> <B>Nr. 16.</B> ad 17.19.27., 17.19.28., 17.21.41., 17.21.43., 17.41.38.,  \r\n\r\n 17.49.13., og 17.49.34. </P>  \r\n\r\n<P>Arbejdsministeren kan træffe afgørelse om forskudsvis udbetaling af  \r\n\r\n tilskud, såfremt det skønnes nødvendigt for at sikre projektet, eller hvor  \r\n\r\n det forekommer administrativt enklere og økonomisk forsvarligt. </P>  \r\n\r\n<P>Ad tekstanmærkning nr. 16. (uændret) </P>  \r\n\r\n<P>Tekstanmærkningen er opført uændret i forhold til finansloven for 1996, og  \r\n\r\n bemyndiger arbejdsministeren til at yde forskudsvis tilskud. </P>  \r\n\r\n<P>I forbindelse med ændringsforslagene til finansloven for 1997 er to nye  \r\n\r\n konti opført under den eksisterende tekstanmærkning. </P>  \r\n\r\n<P> <B>Nr. 17.</B> ad 17.42.34. </P>  \r\n\r\n<P>Arbejdsministeren bemyndiges til inden for den ramme, der opføres på  \r\n\r\n bevillingslovene, at afgive tilsagn om udlån til centerformål m.v. jf. §§  \r\n\r\n 14-15 i lov om arbejdsmarkedsuddannelsescentre. En ikke udnyttet del af  \r\n\r\n udlånsrammen kan overføres til efterfølgende finansår. </P>  \r\n\r\n<P CLASS=STK> <I>Stk 2. </I> Arbejdsministeren bemyndiges til på forslag til  \r\n\r\n tillægsbevillingslov at forhøje den i stk. 1 nævnte ramme med et beløb, der  \r\n\r\n svarer til indbetalte afdrag. </P>  \r\n\r\n<P>Ad tekstanmærkning nr. 17. (ændret) </P>  \r\n\r\n<P>Tekstanmærkningen er justeret i forhold til finansloven for 1996, idet det  \r\n\r\n i tekstanmærkningens stk. 2., er præciseret, at arbejdsministeren kan  \r\n\r\n genanvende tilbagebetalte afdrag. Ifølge lov om  \r\n\r\n arbejdsmarkedsuddannelsescentre kan arbejdsministeren give lån til  \r\n\r\n centerformål m.v., herunder til finansiering af større og specielle  \r\n\r\n udstyrsanskaffelser samt indretning, og til centre der er kommet ud i en  \r\n\r\n vanskelig økonomisk situation. Endvidere hjemler tekstanmærkningen, at afdrag  \r\n\r\n på udlån, der er tilbagebetalt i henhold til de gældende bestemmelser, indgår  \r\n\r\n i tilsagnsrammen i efterfølgende finansår. </P>  \r\n\r\n<P> <B>Nr. 27.</B> ad 17.11.03. </P>  \r\n\r\n<P>Arbejdsministeren bemyndiges til at kunne indgå forpligtelser med  \r\n\r\n udgiftsmæssig virkning for fremtidige finansår vedrørende forskning-,  \r\n\r\n udrednings-, forsøgs- og evalueringsprojekter. </P>  \r\n\r\n<P CLASS=STK> <I>Stk. 2. </I> Arbejdsministeren bemyndiges til at træffe  \r\n\r\n afgørelsee om forskudsvis udbetaling af tilskud, såfremt det skønnes  \r\n\r\n nødvendigt for at sikre projektet, eller hvor det forekommer administrativt  \r\n\r\n enklere og økonomisk forsvarligt. </P>  \r\n\r\n<P CLASS=STK> <I>Stk. 3. </I> Arbejdsministeren bemyndiges til at yde tilskud  \r\n\r\n til projekter m.v., der iværksættes af departementet, eller direktoraterne  \r\n\r\n eller under ministerområdet i øvrigt. </P>  \r\n\r\n<P CLASS=STK> <I>Stk. 4. </I> Endvidere bemyndiges arbejdsministeren til af  \r\n\r\n denne konto at yde et tilskud til forskningsinstitutter, herunder  \r\n\r\n Socialforskningsinsituttet, der udfører forsknings-, udviklings-, forsøgs- og  \r\n\r\n evalueringsprojekter for Arbejdsministeriet. </P>  \r\n\r\n<P>Ad tekstanmærkning nr. 27. (ændret) </P>  \r\n\r\n<P>Tekstanmærkningen er justeret i forhold til finansloven for 1996 med  \r\n\r\n henblik på at bemyndige arbejdsministeren til at indgå aftaler om  \r\n\r\n forskningsprojekter mv. med en bredere kreds af forskningsinstitutter og  \r\n\r\n lignende. </P>  \r\n\r\n<P> <B>Nr. 56.</B> ad 17.41.02. </P>  \r\n\r\n<P>Arbejdsministeren bemyndiges til af statskassen at udrede erstatning efter  \r\n\r\n arbejdsskadeforsikringslovens regler og de almindelige erstatningsretlige  \r\n\r\n regler til skoleelever og andre vejlednings- og uddannelsessøgende ved  \r\n\r\n tilskadekomst i forbindelse med ophold i erhvervs- og uddannelsespraktik  \r\n\r\n under særlige forløb og andre arrangementer, hvor erhvervsorientering  \r\n\r\n og/eller uddannelsespraktik er et væsentligt formål samt at yde erstatning  \r\n\r\n for skader, som de vejlednings- og uddannelsessøgende måtte forvolde under  \r\n\r\n praktikophold eller i forbindelse med tilsvarende arrangementer, og som de  \r\n\r\n efter almindelige erstatningsregler kan drages til ansvar for. </P>  \r\n\r\n<P CLASS=STK> <I>Stk. 2. </I> Arbejdsministeren kan fastsætte nærmere regler  \r\n\r\n om ordningen, herunder om administration samt om realitetsbehandlingen af  \r\n\r\n sager i henhold til denne ordning mod betaling kan henlægges til  \r\n\r\n Arbejdsskadestyrelsen efter eventuel visitation i Arbejdsmarkedsstyrelsen.  \r\n\r\n</P>  \r\n\r\n<P>Ad tekstanmærkning nr. 56. (ændret) </P>  \r\n\r\n<P>Tekstanmærkningen er søgt ændret i forhold til FL 96. Ændringen indebærer  \r\n\r\n at uddannelsessøgende som er i uddannelsespraktik under særlige forløb,  \r\n\r\n herunder deltagere i de nye 18 måneders AMU-forløb for unge, bliver omfattet  \r\n\r\n af den hidtidige erstatningsordning. </P>  \r\n\r\n<P> <B>Nr. 57.</B> ad 17.42.14. og 17.42.23. </P>  \r\n\r\n<P>Arbejdsministeren bemyndiges til på forslag til lov om tillægsbevilling at  \r\n\r\n optage mer- eller mindreudgifter, hvis aktiviteten afviger fra det i  \r\n\r\n anmærkningerne forudsatte. Reguleringen sker i overensstemmelse med den  \r\n\r\n faktisk gennemførte aktivitet og de fastsatte takster. </P>  \r\n\r\n<P>Ad tekstanmærkining nr. 57. (ny) </P>  \r\n\r\n<P>Tekstanmærkningen er ny og bemyndiger arbejdsministeren til som led i  \r\n\r\n indførelsen af fri optag på AMU-området at optage mer- og mindreudgifter i  \r\n\r\n det omfang, at uddannelsesaktiviteten afviger fra det i anmærkningerne  \r\n\r\n forudsatte. Reguleringen sker i overensstemmelse med den faktisk gennemførte  \r\n\r\n aktivitet og de i anmærkningerne fastsatte takster samt takster fastsat i  \r\n\r\n henhold til en kommende bekendtgørelse om ydelse af statstilskud m.v. til  \r\n\r\n arbejdsmarkedsuddannelser. </P>  \r\n\r\n<P> <B>Nr. 59.</B> ad 17.43.23. </P>  \r\n\r\n<P>Arbejdsministeren bemyndiges til på forslag til lov om tillægsbevilling af  \r\n\r\n optage mer- eller mindre udgifter, hvis de samlede udgifter til godtgørelse,  \r\n\r\n befordring samt kost og logi afviger fra det på bevillingen forudsatte. </P>  \r\n\r\n<P>Ad tekstanmærkning nr. 59. (ny) </P>  \r\n\r\n<P>Tekstanmærkningen er ny og bemyndiger arbejdsministeren til som led i  \r\n\r\n indførelsen af frit optag på AMU-området at optage mer- og mindreudgifter på  \r\n\r\n forslag om tilæægsbevilling, hvis de samlede udgifter til godtgørelse,  \r\n\r\n befordring samt kost og logi overstiger det på bevillingen forudsatte.  \r\n\r\n Reguleringen sker i overensstemmelse med den gennemførte aktivitet og de  \r\n\r\n satser m.v., der er fastsat for godtgørelse, befordring og kost og logi i L  \r\n\r\n 1061 af 20. december 1995 om ændring af lov om arbejdsmarkedsuddannelser.  \r\n\r\n</P>  \r\n\r\n<P> <B>Nr. 70.</B> ad 17.21.43.20. </P>  \r\n\r\n<P>Arbejdsministeren bemyndiges til af kontoen at yde kursusgodtgørelse til  \r\n\r\n deltagelse i kursusforløb iværksat efter de administrative retningslinier for  \r\n\r\n puljen til projekter for personer med arbejdsbetinget nedslidning.  \r\n\r\n Kursusgodtgørelse ydes efter de i Lov om Arbejdsmarkedsuddannelser fastsatte  \r\n\r\n retningslinier herom. </P>  \r\n\r\n<P>Ad tekstanmærkning nr. 70. (ny) </P>  \r\n\r\n<P>Tekstanmærkningen er søgt oprettet i forbindelse med ændringsforslagene og  \r\n\r\n bemyndiger arbejdsministeren til at yde kursusgodtgørelse til personer som  \r\n\r\n deltager i kursusforløb iværksat af projektmidlerne for personer med  \r\n\r\n arbejdsbetinget nedslidning. </P>  \r\n\r\n<P> <B>Nr. 73.</B> ad 17.21.41. </P>  \r\n\r\n<P>Arbejdsministeren bemyndiges til at fastsætte nærmere retningsliner om  \r\n\r\n tilskud til indsats mod ensidigt gentaget arbejde samt til at overføre midler  \r\n\r\n fra konto 17.21.41. til de i Arbejdsministeriets bekendtgørelse nr. 907 af 3.  \r\n\r\n november 1994 nævnte institutioner til dækning af udgifter til forskning og  \r\n\r\n dokumentation vedr. ensidigt gentaget arbejde herunder køb af rekvirerede  \r\n\r\n undersøgelser, eksportbistand m.v., anskaffelse af forskningsudstyr og  \r\n\r\n ansættelse af forskere. </P>  \r\n\r\n<P>Ad tekstanmærkning nr. 73. (uændret) </P>  \r\n\r\n<P>Tekstanmærkningen er opført uændret i forhold til finansloven for 1996.  \r\n\r\n Til dokumentations- og udredningsarbejdet kan arbejdsministeren afsætte  \r\n\r\n midler til forskningsinstitutioner, herunder Arbejdsmiljøinstituttet, til køb  \r\n\r\n af rekvirerede undersøgelser, ekspertbistand m.v., ansættelse af forskere og  \r\n\r\n anskaffelse af forskningsudstyr m.v. </P>  \r\n\r\n<P>Bevillingsoverførslerne vil blive optaget på de årlige  \r\n\r\n tillægsbevillingslove. </P>  \r\n\r\n<P> <B>Nr. 74.</B> ad 17.19.28., 17.42.09. og 17.49.34. </P>  \r\n\r\n<P>Arbejdsministeren bemyndiges til at fastsætte nærmere retningslinier om  \r\n\r\n anvendelse af puljen. </P>  \r\n\r\n<P>Ad tekstanmærkning nr. 74. (ændret) </P>  \r\n\r\n<P>Tekstanmærkningen bemyndiger arbejdsministeren til at fastsætte nærmere  \r\n\r\n retningslinier om anvendelsen af puljen til medhjælpende ægtefæller samt  \r\n\r\n puljen til nye initiativer overfor personer med stor risiko for permanent  \r\n\r\n passiv forsørgelse. I forbindelse med ændringsforslagene er en ny konto  \r\n\r\n opført under den eksisterende tekstanmærkning. </P>  \r\n\r\n<P> <B>Nr. 76.</B> ad 17.49.04. </P>  \r\n\r\n<P>Arbejdsministeren bemyndiges til at fastsætte nærmere retningslinier om  \r\n\r\n anvendelse af puljen for initiativer retten mod mindre faggrupper og til at  \r\n\r\n yde kursusgodtgørelse og befordringstilskud til deltagere i kursusforløb  \r\n\r\n iværksat efter reglerne herom. Detagerstøtten ydes efter de i Lov om  \r\n\r\n arbejdsmarkedsuddannelser fastsatte regningslinier herom. </P>  \r\n\r\n<P> <B>Nr. 77.</B> ad 17.49.24. </P>  \r\n\r\n<P>Arbejdsministeren bemyndiges til at fastsætte nærmere retningslinier for  \r\n\r\n indsatsen for ledige, der har mistet retten til dagpenge. </P>  \r\n\r\n<P> <B>Nr. 79.</B> ad 17.19.27., 17.21.43., 17.42.27., 17.42.33., 17.49.13.  \r\n\r\n og 19.49.31. </P>  \r\n\r\n<P>Arbejdsministeren bemyndiges til at fastsætte nærmere retningslinier for  \r\n\r\n bevillingens anvendelse. </P>  \r\n\r\n<P> <B>Nr. 80.</B> ad 17.49.32. </P>  \r\n\r\n<P>Arbejdsministeren bemyndiges til at fastsætte nærmere regler om udbetaling  \r\n\r\n af tilskud, herunder forskud til overheadudgifter ved ansættelse af ledige.  \r\n\r\n</P>  \r\n\r\n<P>Ad tekstanmærkning nr. 76. - 82. (uændret) </P>  \r\n\r\n<P>Tekstanmærkningerne er opført uændret i forhold til finansloven for 1996  \r\n\r\n og bemyndiger arbejdsministeren til at udstede nærmere retningslinier. </P>  \r\n\r\n<P> <B>Nr. 84.</B> ad 17.42.14.10. </P>  \r\n\r\n<P>De selvejende AMU-centre akn udføre indtægtsdækket virksomhed efter  \r\n\r\n reglerne fastsat i Finansministeriets budgetvejledning, dog således at  \r\n\r\n resultatopgørelser forlægges særskilt for Finansministeriet. Reglen i  \r\n\r\n vejledningen om budgettering på særskilt underkonto på finansloven finder  \r\n\r\n ikke anvendelse. </P>  \r\n\r\n<P>Ad tekstanmærkning nr. 84. (uændret) </P>  \r\n\r\n<P>Tekstanmærkningen er opført uændret i forhold til finansloven for 1996, og  \r\n\r\n fastsætter undtagelser fra regler om indtægtsdækket virksomhed for de  \r\n\r\n selvejende AMU-centre, idet resultatopgørelser forelægges særsklit for  \r\n\r\n Finansministeriet i lighed med gældende regler for erhvervsskolerne. </P>  \r\n\r\n<P> <B>Nr. 86.</B> ad 17.49.30. </P>  \r\n\r\n<P>Arbejdsministeren bemyndiges til, at yde tilskud til udviklingscentret for  \r\n\r\n særlige beskæftigelsesområder, samt at udstede nærmere retningslinier for  \r\n\r\n centrets formål. </P>  \r\n\r\n<P>Ad tekstanmærkning nr. 86. (uændret) </P>  \r\n\r\n<P>Tekstanmærkningen er opført uændret i forhold til finansloven for 1996, og  \r\n\r\n bemyndiger arbejdsministeren til at yde tilskud til udviklingscentret for  \r\n\r\n særlige beskæftigelsesområder, samt at udstede nærmere retningslinier for  \r\n\r\n centrets formål. </P>  \r\n\r\n<P> <B>Nr. 87.</B> ad 17.47.01. </P>  \r\n\r\n<P>Arbejdsministeren bemyndiges til at fastsætte regler om  \r\n\r\n fleksibilitetsfremmende ydelser til ledige, ledighedstruede og beskæftigede,  \r\n\r\n der ikke er truet af ledighed, hvis Arbejdsformidlingen kan formidle ledig  \r\n\r\n kvalificeret arbejdskraft til den virksomhed, som den beskæftigede ønsker at  \r\n\r\n forlade, samt medflyttende ægtefæller. </P>  \r\n\r\n<P>Ad tekstanmærkning nr. 87. (ændret) </P>  \r\n\r\n<P>Tekstanmærkningen er ændret i forhold til finansloven for 1996, idet  \r\n\r\n målgruppen for den fleksibilitetsfremmende ydelse er udvidet med  \r\n\r\n beskæftigede, der ikke er truet af ledighed, hvis Arbejdsformidlingen kan  \r\n\r\n formidle ledig kvalificeret arbejdskraft til den virksomhed, som den  \r\n\r\n beskæftigede ønsker at forlade. </P>  \r\n\r\n<P> <B>Nr. 88.</B> ad 17.47.01. </P>  \r\n\r\n<P>Arbejdsministeren bemyndiges til at fastsætte nærmere regler om  \r\n\r\n forsøgsordningen i AF-regionen i Vejle Amt med en øget grøn  \r\n\r\n beskæftigelsesindsats. </P>  \r\n\r\n<P>Ad tekstanmærkning nr. 88. (uændret) </P>  \r\n\r\n<P>Tekstanmærkningen er opført uændret i forhold til finansloven 1996 og  \r\n\r\n bemyndiger arbejdsministeren til at fastsætte nærmere regler om  \r\n\r\n forsøgsordningen i AF-regionen i Vejle Amt med en øget grøn  \r\n\r\n beskæftigelsesindsats. </P>  \r\n\r\n<P> <B>Nr. 89.</B> ad 17.49.05. </P>  \r\n\r\n<P>Arbejdsministeren bemyndiges til at fastsætte nærmere regler for  \r\n\r\n bevillingens anvendelse. </P>  \r\n\r\n<P>Ad tekstanmærkining nr. 89. (uændret) </P>  \r\n\r\n<P>Tekstanmærkningen er opført uændret i forhold til finansloven for 1996, og  \r\n\r\n bemyndiger arbejdsministeren til at fastsætte nærmere regler for bevillingens  \r\n\r\n anvendelse. </P>  \r\n\r\n<P> <B>Nr. 93.</B> ad 17.41.38. </P>  \r\n\r\n<P>Arbejdsministeren bemyndiges til, efter forhandling med  \r\n\r\n undervisningsministeren, at fastsætte nærmere retningsliner for anvendelsen  \r\n\r\n af puljen. </P>  \r\n\r\n<P>Ad tekstanmærkning nr. 93. (ny) </P>  \r\n\r\n<P>Tekstanmærkningen er ny og bemyndiger arbejdsministeren til, efter  \r\n\r\n forhandling med undervisningsministeren, at fastsætte nærmere retninglinier  \r\n\r\n for anvendelsen af puljen til uddannelsesplanlægning. </P>  \r\n\r\n<P> <B>Nr. 94.</B> ad 17.42.15. </P>  \r\n\r\n<P>Personale, der pr. 31. december 1995 var ansat ved et af statens  \r\n\r\n AMU-centre og omfattet af reglerne om statens understøttelsesordning, jf.  \r\n\r\n bl.a. Økonomi- og Budgetministeriets cirkulære 25 6/1 1972 om ændrede regler  \r\n\r\n om ydelse af understøttelse til ikke-pensionssikret personale i statens  \r\n\r\n tjeneste samt § 36.29.01. Understøttelser til ikke-tjenestemænd og  \r\n\r\n tekstanmærkning nr. 53 ad 36.29.01., bevarer retten til understøttelse efter  \r\n\r\n de herom gældende regler, herunder om optjening af  \r\n\r\n understøttelsesanciennitet, under ansættelse ved den selvejende institution,  \r\n\r\n som pr. 1. januar 1996 har overtaget driften fra det respektive statslige  \r\n\r\n AMU-center. </P>  \r\n\r\n<P>Ad tekstanmærkning nr. 94. (ny) </P>  \r\n\r\n<P>Tekstanmærkningen er ny og sikrer, at personale, der under ansættelse ved  \r\n\r\n et af statens AMU-centre ved udgangen af 1995 var omfattet af statens  \r\n\r\n understøttelsesordning, jf. bl.a. Økonomi- og Budgetministeriets cirkulære 25  \r\n\r\n 26/1 1972 om ændrede regler om ydelse af understøttelse til  \r\n\r\n ikke-pensionssikret personale i statens tjeneste samt § 36.29.01.  \r\n\r\n Understøttelser til ikke-tjenestemænd og tekstanmærkning nr. 53 ad 36.29.01.,  \r\n\r\n fortsat vil være omfattet af understøttelsesordningen under ansættelse ved  \r\n\r\n den selvejende institution, der pr. 1. januar 1996 overtog driften af  \r\n\r\n AMU-centret. Det pågældende personale er derved i forhold til statens  \r\n\r\n understøttelsesordning stillet, som det ville have været ved fortsat drift af  \r\n\r\n AMU-centret som statsskoler. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Finansministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "A19970001716"
        },
        {
            "displayName": "Entydig dokumentidentifikation",
            "displayValue": "CM043483"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "30/11/2001"
        },
        {
            "displayName": "Dokumenttype",
            "displayValue": "Tekstanmærkning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "01/01/1997"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsministeriet"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}