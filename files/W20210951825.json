{
    "id": 224441,
    "title": "Arbejdstilsynet fastholdt afgørelse med påbud om standsning af arbejdet, indtil det var sikret, at ansatte ikke opholdt sig under hængende byrde ved montering af betonelementer (særlige tekniske hjælpemidler)",
    "documentTypeId": "240",
    "isSagsforlobPeriodValid": true,
    "shortName": "KEN nr 9518 af 01/07/2021",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdstilsynet fastholdt afgørelse med påbud om standsning af arbejdet, indtil det var sikret, at ansatte ikke opholdt sig under hængende byrde ved montering af betonelementer (særlige tekniske hjælpemidler)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at der på tilsynsbesøget var en ansat, der unødigt opholdt sig under en hængende byrde, hvor der var risiko for, at genstanden kunne falde ned.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede også, at det var nødvendigt at standse arbejdet for at imødegå en overhængende og betydelig fare for de ansattes sikkerhed.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde vægt på, at Arbejdstilsynet konstaterede, at en ansat opholdt sig under et betonelement, der blev løftet og monteret med kran. Den ansatte kunne derved blive ramt af betonelementet, hvis elementet faldt ned under kraning.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde endvidere vægt på, at virksomheden havde tilrettelagt arbejdet således, at det ikke var nødvendigt for en hensigtsmæssig udførelse af arbejdet, at den ansatte opholdt sig under det ophængte betonelement.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et enigt nævn.</p>\r\n</div>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>[Adressat udeladt]</p>\r\n<p>\r\n</p>\r\n<p>I har klaget over Arbejdstilsynets afgørelse af den 3. december 2020 om arbejde under byrde.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 27. april 2021.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 3. december 2020 med påbud til jer om at standse arbejdet indtil, det er sikret, at ansatte ikke opholder sig under hængende byrde ved montering af betonelementer til overdækning på kælder.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>På de næste sider kan I læse mere om afgørelsen.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at der på tilsynsbesøget den 26. november 2020 på byggepladsen [adresse udeladt], var en ansat, der unødigt opholdt sig under hængende byrde, hvor der var risiko for, at genstanden kunne falde ned.</p>\r\n<p>\r\n</p>\r\n<p>Nævnet vurderer også, at det var nødvendigt at standse arbejdet for at imødegå en overhængende og betydelig fare for de ansattes sikkerhed.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger vægt på, at Arbejdstilsynet ved tilsynsbesøget konstaterede, at en ansat opholdt sig under et betonelement, der blev løftet og monteret med kran. Den ansatte stod lige under betonelementets ene ende, da elementet blev drejet på plads, så det vendte rigtigt i forhold til monteringen.</p>\r\n<p>\r\n</p>\r\n<p>Den ansatte kunne dermed blive ramt af betonelementet, hvis elementet faldt ned under kraning.</p>\r\n<p>\r\n</p>\r\n<p>Nævnet lægger endvidere vægt på, at I havde tilrettelagt arbejdet således, at det ikke var nødvendigt for en hensigtsmæssig udførelse af arbejdet, at den ansatte opholdt sig under det ophængte betonelement. Dette fremgår af ”Arbejdsmiljøscreening inden montagestart” af 23. november 2020, punkt 44.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af detailreglerne om tekniske hjælpemidler, at der skal træffes foranstaltninger for at sikre, at personer ikke opholder sig under ophængte byrder, medmindre dette er nødvendigt for en hensigtsmæssig udførelse af arbejdet.</p>\r\n<p>\r\n</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>\r\n</p>\r\n<p>I har anført i klagen, at jeres medarbejdere er grundigt instruerede i, at de ikke skal opholde sig under hængende byrder, og at I gentager dette løbende.</p>\r\n<p>\r\n</p>\r\n<p>I har også anført, at I er uenige i de konstateringer, som Arbejdstilsynet foretog ved tilsynsbesøget, herunder at jeres ansatte opholdt sig under den hængende byrde.</p>\r\n<p>\r\n</p>\r\n<p>I har vedlagt en oversigtsplan, hvor det fremgår, at der ikke skal være ansatte under byrden. Planen blev fulgt ved arbejdets udførelse. Billederne, som Arbejdstilsynet har taget, dokumenterer ikke, at jeres ansatte stod under byrden. Jeres andre ansatte kan bekræfte, at den ansatte ikke stod under byrden.</p>\r\n<p>\r\n</p>\r\n<p>I har i skrivelse af 3. marts 2021 anført, at billedet er meget utydeligt, og at den tilsynsførende ikke kunne bedømme afstanden fra den vinkel, hvor billedet er taget. Jeres ansatte på byggepladsen kan ikke genkende den situation, som er beskrevet i Arbejdstilsynets afgørelse.</p>\r\n<p>\r\n</p>\r\n<p>Jeres ansatte stod reelt på hver deres side af elementet, og selv ved drejning var det ikke muligt for elementet at nå ind over hovedet på jeres ansatte.</p>\r\n<p>\r\n</p>\r\n<p>Nævnet bemærker, at jeres oplysninger er indgået i vores behandling af sagen, men har ikke ført til et andet resultat. Vi er opmærksomme på, at I havde planlagt arbejdet således, at det ikke var nødvendigt for jeres ansatte at opholde sig under byrden.</p>\r\n<p>\r\n</p>\r\n<p>Arbejdstilsynet har dog ved tilsynsbesøget konstateret, at en af jeres ansatte, om end kortvarigt, opholdt sig under en hængende byrde. Arbejdstilsynet er som offentlig myndighed underlagt officialmaksimen, som blandt andet indebærer, at myndigheder har pligt til at tale sandt. De tilsynsførende er endvidere sagkyndige med særlig kendskab til arbejdsmiljøloven.</p>\r\n<p>\r\n</p>\r\n<p>Arbejdstilsynets billeder er kun en del af oplysningsgrundlaget, og det er nævnets praksis, at billeder ikke i sig selv dokumenterer et forhold, men at de kan understøtte Arbejdstilsynets konstateringer. Det er således ikke et krav, at billederne tydeligt viser overtrædelsen af arbejdsmiljølovens regler.</p>\r\n<p>\r\n</p>\r\n<p>I den anledning bemærker vi, at Arbejdstilsynets billede 1, til dels understøtter Arbejdstilsynets konstateringer. Jeres oversigtsplan er udarbejdet før tilsynsbesøget og viser ikke, hvordan arbejdet rent faktisk blev udført ved tilsynsbesøget den 26. november 2020.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et enigt nævn.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 2, i lov om arbejdsmiljø, jf. lovbekendtgørelse nr. 674 af 25. maj 2020.</p>\r\n<p>\r\n</p>\r\n<p>Om tekniske hjælpemidler</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 45, stk. 1, i lov om arbejdsmiljø, jf. bekendtgørelse nr. 674 af 25. maj 2020</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 17, stk. 1, jf. bilag 1, punkt 3.1.3 i bekendtgørelse om anvendelse af tekniske hjælpemidler</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>[Navn udeladt]</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Bekendtgørelse nr. 674 af 25. maj 2020 af lov om arbejdsmiljø</span>\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 7</span>\r\n</p>\r\n<p style=\"text-align: center;\">\r\n   <span class=\"Bold\">Tekniske hjælpemidler m.v.</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 45.</span> Maskiner, maskindele, beholdere, præfabrikerede konstruktioner, apparater, redskaber, byggevarer, andre tekniske hjælpemidler og personlige værnemidler skal være indrettet og skal anvendes således, at de sikkerheds- og sundhedsmæssigt er fuldt forsvarlige.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> . . .</p>\r\n<p>\r\n   <span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n<p>\r\n   <span class=\"Italic\">1)</span> at de tilstedeværende øjeblikkeligt fjerner sig fra farezonen,</p>\r\n<p>\r\n   <span class=\"Italic\">2)</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n<p>\r\n   <span class=\"Italic\">3)</span> at arbejde i øvrigt standses.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Bekendtgørelse nr. 1109 af 15. december 1992 om anvendelse af tekniske hjælpemidler med senere ændringer</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 17</span>, stk. 1. For anvendelsen af de i bilag 1 nævnte tekniske hjælpemidler gælder foruden §§ 4-16 detailreglerne fastsat i bilaget.</p>\r\n<p>…</p>\r\n<p>\r\n</p>\r\n<p>\r\n   <span class=\"Bold\">Bilag 1 til bekendtgørelse nr. 1109 af 15. december 1992 om anvendelse af tekniske hjælpemidler</span>\r\n</p>\r\n<p>\r\n</p>\r\n<p>\r\n   <span class=\"Bold\">3.1.3</span>. Der skal træffes foranstaltninger for at sikre, at personer ikke opholder sig under ophængte byrder, medmindre dette er nødvendigt for en hensigtsmæssig udførelse af arbejdet.</p>\r\n<p>\r\n</p>\r\n<p>Byrder må ikke føres hen over arbejdsområder, hvor der normalt opholder sig personer, hvis disse områder ikke er beskyttede.</p>\r\n<p>\r\n</p>\r\n<p>Hvis dette imidlertid er nødvendigt for en hensigtsmæssig udførelse af arbejdet, skal der fastlægges og anvendes passende procedurer.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/07/2021"
        },
        {
            "displayName": "Accession",
            "displayValue": "W20210951825"
        },
        {
            "displayName": "Entydig dokumentidentifikation",
            "displayValue": "DH000254"
        },
        {
            "displayName": "Dato for indlæggelse",
            "displayValue": "02/07/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9518"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "01/07/2021"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "21-8048"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}