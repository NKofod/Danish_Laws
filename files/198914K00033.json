{
    "id": 109848,
    "title": "1989 BTL 33   BETÆNKNING OVER FORSLAG TIL LOV OM ÆNDRING AF FÆRDSELSLOVEN   (PROMILLEGRÆNSEN)    NR L 33 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 33",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 33 </P>  \r\n\r\n<P></P>  \r\n\r\n<P>Betænkning over Forslag til lov om ændring af færdselsloven  \r\n\r\n (Promillegrænsen) <BR>  \r\n\r\n Nr L 33 1989-90, 1. samling </P>  \r\n\r\n<P></P>  \r\n\r\n<P>Afgivet af Retsudvalget </P>  \r\n\r\n<P></P>  \r\n\r\n<P>Afgivet: 19900426 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til justitsministeren, som denne har besvaret </P>  \r\n\r\n<P>skriftligt. To af svarene er optrykt som bilag til betænkningen. </P>  \r\n\r\n<P>Endvidere har udvalget modtaget skriftlige henvendelser fra embedslæge  \r\n\r\n Jens Steensberg, Birkerød, og Trafik-Unionen i Danmark. Den førstnævnte  \r\n\r\n henvendelse er optrykt som bilag til betænkningen. </P>  \r\n\r\n<P>Herefter indstiller et <I>flertal</I> (Det Konservative Folkepartis,  \r\n\r\n Socialistisk Folkepartis, Venstres, Fremskridtspartiets, Det Radikale  \r\n\r\n Venstres og Centrum-Demokraternes medlemmer af udvalget) lovforslaget til  \r\n\r\n<I>forkastelse</I> ved 3. behandling. </P>  \r\n\r\n<P>Et flertal inden for flertallet (Det Konservative Folkepartis, Venstres og  \r\n\r\n Det Radikale Venstres medlemmer af udvalget) udtaler følgende: </P>  \r\n\r\n<P>Det er KVR's opfattelse, at en nedsættelse af promillegrænsen fra 0,8 til  \r\n\r\n 0,5 ville medføre, at en stor gruppe bilister kriminaliseres, uden at  \r\n\r\n færdselssikkerheden i særlig grad forbedres. </P>  \r\n\r\n<P>Det er ligeledes KVR's opfattelse, at den almindelige alkoholforebyggelse  \r\n\r\n ikke skal ske ved denne form for kriminalisering. </P>  \r\n\r\n<P>KVR finder endvidere, at politiets ressourcer kan anvendes bedre end ved  \r\n\r\n at anholde bilister, som ikke udgør en trussel mod færdselssikkerheden. </P>  \r\n\r\n<P>Ifølge rapport nr. 28 fra Rådet for Trafiksikkerhedsforskning afhænger  \r\n\r\n risikoforøgelsen ved spritkørsel stærkt af alder og promilleniveauer.  \r\n\r\n Rapporten oplyser, at for 18-24-årige mænd er uheldsrisikoen stærkt forøget  \r\n\r\n allerede ved promiller mellem 0,5 og 0,8. For andre aldersgrupper sætter en  \r\n\r\n tilsvarende stigning først ind ved promiller over 0,8. På den baggrund  \r\n\r\n anbefaler Færdselssikkerhedskommissionen kampagnemæssige foranstaltninger mod  \r\n\r\n promille- og spirituskørsel, specielt rettet mod unge (jf. kommissionens  \r\n\r\n forslag S-9), men kommissionen foreslår ikke en generel nedsættelse af  \r\n\r\n promillegrænsen. </P>  \r\n\r\n<P>Kampagnemæssige foranstaltninger har netop vist sig effektive især over  \r\n\r\n for unge, hvad der bl.a. illustreres ved de positive resultater af kampagnen  \r\n\r\n &#187;Styr din brandert - Lad bilen stå&#171;, som man har opnået i  \r\n\r\n Nordjyllands Amt. </P>  \r\n\r\n<P>Justitsministeren har tilkendegivet, at han vil sikre de nødvendige midler  \r\n\r\n via Rådet for Større Færdselssikkerhed til gennemførelse af  \r\n\r\n Færdselssikkerhedskommissionens forslag S-9. </P>  \r\n\r\n<P>På den baggrund ønsker KVR ikke at stemme for lovforslaget. </P>  \r\n\r\n<P>Et mindretal inden for flertallet (Fremskridtspartiets medlem af udvalget)  \r\n\r\n udtaler: </P>  \r\n\r\n<P>Fremskridtspartiet kan ikke gå ind for at sænke promillegrænsen fra den  \r\n\r\n nuværende 0,8 promille til 0,5 promille som foreslået af Kristeligt  \r\n\r\n Folkeparti. En promillegrænse på 0,8 promille findes i 10 europæiske lande,  \r\n\r\n mens de helt lave grænser på f.eks. 0,0 promille, 0,2 og 0,3 promille findes  \r\n\r\n i diktaturstater såsom Sovjetunionen, DDR, Rumænien, Polen, Bulgarien og  \r\n\r\n Tjekkoslovakiet. Fremskridtspartiet vil afvente en eventuel harmonisering via  \r\n\r\n EF. </P>  \r\n\r\n<P>Et <I>mindretal</I> (Socialdemokratiets og Kristeligt Folkepartis  \r\n\r\n medlemmer af udvalget) indstiller lovforslaget til <I>vedtagelse uændret.  \r\n\r\n</I></P>  \r\n\r\n<P>Et flertal inden for mindretallet (Socialdemokratiets medlemmer af  \r\n\r\n udvalget) udtaler: </P>  \r\n\r\n<P>Der er ingen tvivl om, at spiritus og kørsel i trafikken ikke bør  \r\n\r\n kombineres under nogen omstændigheder, og derfor støtter Socialdemokratiet  \r\n\r\n lovforslaget. </P>  \r\n\r\n<P>Den officielle statistik fortæller, at i hvert femte trafikuheld med  \r\n\r\n personskade er spiritus involveret. Kort og godt kan det altså konstateres,  \r\n\r\n at spirituskørsel betyder enorme menneskelige tragedier og koster samfundet  \r\n\r\n uhyre store pengesummer. </P>  \r\n\r\n<P>Nedsættelse af promillegrænsen har imidlertid ikke blot virkning på  \r\n\r\n trafiksikkerheden, men har også generel alkohol- og sundhedspolitisk  \r\n\r\n betydning, jf. den som bilag til betænkningen optrykte henvendelse. Derfor er  \r\n\r\n det også naturligt, at både EF-Kommissionen og Europa-Parlamentet går ind for  \r\n\r\n 0,5 promille, jf. de som bilag optrykte svar fra justitsministeren. </P>  \r\n\r\n<P>Grethe Fenger Møller (KF) fmd. <I>Fischer (KF) Helge Adam Møller (KF)  \r\n\r\n Bjørn Elmquist (V) Inge Dahl-Sørensen (V) Knud Lind (FP) Kirsten Lee (RV) Nør  \r\n\r\n Christensen (CD) Inger Stilling (Pedersen (KRF) Erling Christensen (S) Ole  \r\n\r\n Espersen (S) Søren Hansen (S) Torben Lund (S) Lissa Mathiasen (S) Carsten  \r\n\r\n Andersen (SF) Leif Hermann (SF) Ebba Strange (SF)</I> nfmd. </P>  \r\n\r\n<P>Bilag 1 </P>  \r\n\r\n<P>To af udvalgets spørgsmål til justitsministeren og dennes besvarelse heraf  \r\n\r\n</P>  \r\n\r\n<P>Spørgsmål: </P>  \r\n\r\n<P>Hvad er EF-Kommissionens holdning til uændrede regler for den tilladte  \r\n\r\n alkoholkoncentration i blodet hos førere af motorkøretøjer? </P>  \r\n\r\n<P>Svar: </P>  \r\n\r\n<P>EF-Kommissionen forelagde den 12. december 1988 et direktivforslag om  \r\n\r\n harmonisering af den maksimale tilladte alkoholkoncentration i blodet hos  \r\n\r\n førere af motorkøretøjer. Det foreslås, at den maksimalt tilladte grænse  \r\n\r\n fastsættes til 0,5 mg alkohol pr. ml blod. </P>  \r\n\r\n<P>Forslaget har været forelagt på to årsmøder, men har ikke kunnet vedtages.  \r\n\r\n</P>  \r\n\r\n<P>Spørgsmål: </P>  \r\n\r\n<P>Hvad er Europa-Parlamentets holdning til samme spørgsmål? </P>  \r\n\r\n<P>Svar: </P>  \r\n\r\n<P>Europa-Parlamentet godkendte den 23. maj 1989 Kommissionens  \r\n\r\n direktivforslag om den maksimalt tilladte alkoholkoncentration i blodet hos  \r\n\r\n førere af motorkøretøjer, idet Parlamentet dog foreslog en ændring af  \r\n\r\n direktivets ikrafttrædelsesdato fra 1. januar 1993 til den 1. januar 1991.  \r\n\r\n</P>  \r\n\r\n<P>Foranlediget heraf har Kommissionen besluttet at ændre  \r\n\r\n ikrafttrædelsesdatoen i overensstemmelse med Parlamentets udtalelse og har  \r\n\r\n fremlagt et ændringsforslag den 7. december 1989. </P>  \r\n\r\n<P>Bilag 2 </P>  \r\n\r\n<P>JENS STEENSBERG </P>  \r\n\r\n<P>Embedslæge </P>  \r\n\r\n<P>Bakkedraget 47 </P>  \r\n\r\n<P>3460 Birkerød </P>  \r\n\r\n<P>7. februar 1990 </P>  \r\n\r\n<P>Til Folketingets medlemmer </P>  \r\n\r\n<P>Vedrørende lov- og beslutningsforslag om alkohol og trafik Som bekendt var  \r\n\r\n flere lov- og beslutningsforslag om alkohol og trafik i november 1989 til  \r\n\r\n første behandling i Folketinget. De er nu under videre behandling i  \r\n\r\n Retsudvalget. </P>  \r\n\r\n<P>Et af forslagene vedrørte nedsættelse af promillegrænsen for indholdet af  \r\n\r\n alkohol i blod hos trafikanter fra 0,8 til 0,5. En række andre initiativer er  \r\n\r\n nødvendige for at begrænse kørsel i spirituspåvirket tilstand. Nedsættelse af  \r\n\r\n promillegrænsen har imidlertid ikke blot virkning på trafiksikkerheden, men  \r\n\r\n har også generel alkohol- og sundhedspolitisk betydning. </P>  \r\n\r\n<P>Jeg tillader mig derfor hermed at fremsende kopi af en kommentar i  \r\n\r\n Ugeskrift for Læger den 5.2.1990.*) De heri anførte synspunkter skønnes at  \r\n\r\n være af betydning ikke blot for det igangværende udvalgsarbejde, men også for  \r\n\r\n det enkelte folketingsmedlems stillingtagen til forslaget. </P>  \r\n\r\n<P>Med venlig hilsen </P>  \r\n\r\n<P>Jens Steensberg </P>  \r\n\r\n<P>*) Ej optrykt som bilag. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/05/1990"
        },
        {
            "displayName": "Accession",
            "displayValue": "198914K00033"
        },
        {
            "displayName": "Entydig dokumentidentifikation",
            "displayValue": "CL003406"
        },
        {
            "displayName": "Dato for førstegangsindlæggelse",
            "displayValue": "16/05/1990"
        },
        {
            "displayName": "Dato for indlæggelse",
            "displayValue": "16/05/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "33"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}