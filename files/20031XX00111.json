{
    "id": 88053,
    "title": "Skriftlig fremsættelse (26. november 2003) - L 97",
    "documentTypeId": "380",
    "isSagsforlobPeriodValid": true,
    "shortName": "2003/1 SF. L 97",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Skriftlig fremsættelse (26. november 2003)  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"PreTitel1\">  \r\n\r\n &nbsp;  \r\n\r\n</P>  \r\n\r\n<P class=\"MsoNormal\">  \r\n\r\n<B>  \r\n\r\n Justitsministeren  \r\n\r\n</B>  \r\n\r\n (Lene Espersen):  \r\n\r\n</P>  \r\n\r\n<P class=\"Tekst2\">  \r\n\r\n Herved tillader jeg mig for Folketinget at fremsætte:  \r\n\r\n</P>  \r\n\r\n<P class=\"Tekst2\">  \r\n\r\n<I>  \r\n\r\n Forslag til lov om  \r\n\r\n ændring af våbenloven (Forbud mod at bære kniv mv. samt skærpelse af straffen  \r\n\r\n for ulovlig besiddelse af kniv mv.).  \r\n\r\n</I>  \r\n\r\n</P>  \r\n\r\n<P class=\"Tekst0\">  \r\n\r\n (Lovforslag nr. L 97).  \r\n\r\n</P>  \r\n\r\n<P class=\"NormalInd\">  \r\n\r\n På baggrund af flere alvorlige knivoverfald i løbet af  \r\n\r\n sommeren 2003 anmodede Justitsministeriet Rigsadvokaten om sammen med  \r\n\r\n Politimesterforeningen og Politidirektøren i København at udarbejde en  \r\n\r\n redegørelse for omfanget af sager, hvor personer ulovligt har besiddet eller  \r\n\r\n anvendt knive mv. Justitsministeriet anmodede samtidig om en vurdering af  \r\n\r\n grundlaget for en styrket retshåndhævelse på området, herunder i form af  \r\n\r\n lovændringer eller gennem en øget kontrolindsats. Rigsadvokatens redegørelse  \r\n\r\n forelå den 15. september 2003.  \r\n\r\n</P>  \r\n\r\n<P class=\"NormalInd\">  \r\n\r\n Rigsadvokaten har ved en forespørgsel til samtlige landets  \r\n\r\n politikredse indhentet oplysninger om anmeldt kriminalitet i første halvår  \r\n\r\n 2003, hvor kniv er anvendt. Det fremgår blandt andet af Rigsadvokatens  \r\n\r\n redegørelse, at der i første halvår 2003 i samtlige politikredse er anmeldt i  \r\n\r\n alt 750 tilfælde af kriminalitet, hvor kniv har været anvendt, herunder 5  \r\n\r\n anmeldelser om manddrab og 46 anmeldelser om forsøg på manddrab samt 169  \r\n\r\n anmeldelser om vold efter straffelovens §§ 245 og 246. Foldeknive forekommer  \r\n\r\n i  \r\n\r\n alt i 30 af anmeldelserne om vold, manddrab og forsøg herpå. 8 af disse er  \r\n\r\n foldeknive med en klinge, der er længere end 7 cm, mens 22 (svarende til 10  \r\n\r\n pct.) af knivene er foldeknive med en klinge på højst 7 cm. For 17 af disse  \r\n\r\n tilfælde er gerningsstedet angivet som et sted med almindelig adgang.  \r\n\r\n</P>  \r\n\r\n<P class=\"NormalInd\">  \r\n\r\n Forbuddet i den gældende bestemmelse i våbenlovens § 4, stk.  \r\n\r\n 1, mod at bære kniv på steder, hvortil der er almindelig adgang, omfatter  \r\n\r\n ikke  \r\n\r\n foldeknive med en klinge på højst 7 cm. Som det fremgår af Rigsadvokatens  \r\n\r\n undersøgelse, bliver disse foldeknive imidlertid også anvendt ved  \r\n\r\n voldskriminalitet.  \r\n\r\n</P>  \r\n\r\n<P class=\"NormalInd\">  \r\n\r\n Knive med en knivlængde på 7 cm og derunder kan volde  \r\n\r\n væsentlig skade, herunder livsfare. Retsmedicinsk Institut i København har  \r\n\r\n således oplyst, at klingelængden skulle fastsættes til 1-2 henholdsvis 3-4  \r\n\r\n centimeter, hvis et knivstik i halsregionen henholdsvis brystregionen ikke  \r\n\r\n skulle kunne forårsage en sådan skade.  \r\n\r\n</P>  \r\n\r\n<P class=\"NormalInd\">  \r\n\r\n Rigsadvokaten har på den baggrund gennemgået en række mulige  \r\n\r\n modeller for begrænsning af adgangen til at bære disse foldeknive på steder  \r\n\r\n med  \r\n\r\n almindelig adgang.  \r\n\r\n</P>  \r\n\r\n<P class=\"NormalInd\">  \r\n\r\n Regeringen har vurderet fordele og ulemper ved de modeller,  \r\n\r\n som Rigsadvokaten har skitseret, og lovforslaget bygger i vidt omfang på de  \r\n\r\n anbefalinger, som Rigsadvokaten er fremkommet med i redegørelsen  \r\n\r\n</P>  \r\n\r\n<P class=\"NormalInd\">  \r\n\r\n Som Rigsadvokatens undersøgelse viser, bliver foldeknive med  \r\n\r\n en klinge på højst 7 cm brugt til alvorlig personfarlig kriminalitet, og den  \r\n\r\n omstændighed, at det i dag er tilladt at bære sådanne knive uden noget  \r\n\r\n anerkendelsesværdigt  \r\n\r\n formål, øger efter regeringens opfattelse risikoen for voldskriminalitet ved  \r\n\r\n anvendelse af knive. Regeringen finder, at det er vigtigt, at våbenlovens  \r\n\r\n bestemmelser om besiddelse af knive mv. afspejler en klar afstandtagen fra  \r\n\r\n den  \r\n\r\n tendens, der er hos visse unge til at bære kniv i almindelighed. Efter  \r\n\r\n regeringens opfattelse er det derfor nødvendigt at gennemføre et generelt  \r\n\r\n forbud mod at bære kniv mv. på offentligt tilgængelige steder samt steder,  \r\n\r\n hvor  \r\n\r\n unge typisk færdes. Et sådant generelt forbud mod at bære kniv vil kunne  \r\n\r\n bidrage til den nødvendige holdningsændring hos de grupper af unge, der i dag  \r\n\r\n bærer kniv under deres almindelige færden.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås på den baggrund, at det gældende forbud mod at  \r\n\r\n bære kniv eller dolk på offentligt sted udvides til at omfatte foldeknive med  \r\n\r\n en klinge på højst 7 cm, medmindre kniven bæres som led i erhvervsudøvelse,  \r\n\r\n til  \r\n\r\n brug ved jagt, lystfiskeri eller sportsudøvelse eller har et andet lignende  \r\n\r\n anerkendelsesværdigt formål.  \r\n\r\n</P>  \r\n\r\n<P class=\"NormalInd\">  \r\n\r\n Herefter vil det &#150; i lighed med hvad der gælder for andre  \r\n\r\n knive &#150; kun være tilladt at bære foldeknive med en klinge på højst 7 cm  \r\n\r\n på  \r\n\r\n offentligt sted mv., hvis der er et anerkendelsesværdigt formål hermed.  \r\n\r\n Opregningen i lovteksten af anerkendelsesværdige formål er ikke udtømmende.  \r\n\r\n Et  \r\n\r\n &#148;andet lignende anerkendelsesværdigt formål&#148; kan f.eks. være  \r\n\r\n friluftsaktiviteter som skovture og vandreture. Der kan også være tale om  \r\n\r\n andet  \r\n\r\n lovligt praktisk gøremål, hvor anvendelse af kniv er nødvendig. Hævder  \r\n\r\n sigtede/tiltalte, at kniven skal bruges til et anerkendelsesværdigt formål,  \r\n\r\n skal der foretages en samlet vurdering af sagens omstændigheder f.eks. med  \r\n\r\n hensyn til påklædning, tid og sted, måden kniven bæres på, knivens art mv.  \r\n\r\n Denne samlede bedømmelse vil medføre, at der forekommer en række situationer,  \r\n\r\n hvor personer normalt aldrig lovligt vil kunne bære kniv, f.eks. på  \r\n\r\n diskoteker  \r\n\r\n og værtshuse, og forslaget vil medføre, at dette også vil gælde foldeknive.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås endvidere at udvide det gældende forbud i  \r\n\r\n våbenlovens § 4, stk. 1, mod at bære kniv eller dolk, således at andre skarpe  \r\n\r\n eller spidse genstande, som er egnede til at blive brugt til  \r\n\r\n legemsbeskadigelse, omfattes af forbuddet. Det vil naturligvis fortsat være  \r\n\r\n lovligt at medbringe sådanne genstande, hvis man har et anerkendelsesværdigt  \r\n\r\n formål hermed. Som ovenfor nævnt vil der skulle foretages en samlet  \r\n\r\n bedømmelse  \r\n\r\n af sagens omstændigheder, og en sådan vurdering vil medføre, at det normalt  \r\n\r\n aldrig vil have et anerkendelsesværdigt formål at medbringe eksempelvis en  \r\n\r\n syl  \r\n\r\n på et diskotek eller i almindelighed at gå rundt på gaden med skarpe  \r\n\r\n metalstykker eller glasskår.  \r\n\r\n</P>  \r\n\r\n<P class=\"NormalInd\">  \r\n\r\n Samtidig foreslås det, at området for forbuddet udvides til  \r\n\r\n &#150; ud over &#148;steder, hvortil der er almindelig adgang&#148; &#150;  \r\n\r\n også at omfatte  \r\n\r\n køretøjer, der befinder sig på offentligt tilgængelige steder, samt skoler,  \r\n\r\n ungdomsklubber, fritidsordninger og lignende, hvor unge typisk færdes.  \r\n\r\n</P>  \r\n\r\n<P class=\"NormalInd\">  \r\n\r\n For så vidt angår køretøjer bemærkes, at det fremgår af  \r\n\r\n Rigsadvokatens redegørelse, at flere politimestre særligt har påpeget, at der  \r\n\r\n ofte medbringes kniv i køretøjer, hvilket ikke er forbudt efter de gældende  \r\n\r\n regler. Dette er efter regeringens opfattelse en uacceptabel retstilstand, og  \r\n\r\n regeringen foreslår derfor &#150; i lighed med hvad der gælder i Sverige og  \r\n\r\n Norge &#150;  \r\n\r\n at det også bliver forbudt at bære eller besidde knive mv. i køretøjer, der  \r\n\r\n befinder sig på offentligt tilgængelige steder.  \r\n\r\n    \r\n\r\n</SPAN>  \r\n\r\n</P>  \r\n\r\n<P class=\"NormalInd\">  \r\n\r\n Den foreslåede udvidelse af det stedlige anvendelsesområde  \r\n\r\n for våbenlovens § 4, stk. 1, er et udtryk for regeringens ønske om en  \r\n\r\n konsekvent og målrettet indsats mod de unge, der spreder angst og utryghed,  \r\n\r\n hvor de færdes. Regeringen finder det meget væsentligt, at våbenlovens  \r\n\r\n bestemmelser også afspejler en klar afstandtagen fra unges besiddelse af  \r\n\r\n knive  \r\n\r\n mv. i skoler, ungdomsklubber, fritidsordninger og lignende.  \r\n\r\n</P>  \r\n\r\n<P class=\"NormalInd\">  \r\n\r\n Det foreslås endvidere, at straffen for ulovlig besiddelse  \r\n\r\n af kniv mv. skærpes. Dette indebærer først og fremmest, at der i 2.  \r\n\r\n gangstilfælde af overtrædelse af våbenlovens § 4, stk. 1 eller 2, forudsættes  \r\n\r\n fastsat en kort frihedsstraf på 7 dages fængsel. I dag straffes 1. og 2.  \r\n\r\n gangs-overtrædelser  \r\n\r\n af våbenlovens § 4, stk. 1 og 2, med en bøde på 3.000 &#150; 5.000 kr., mens  \r\n\r\n der i  \r\n\r\n 3. gangstilfælde idømmes en straf af fængsel i 14 dage. Der foreslås ingen  \r\n\r\n ændring i de gældende strafpositioner i 1. og 3. gangstilfælde. Regeringen  \r\n\r\n har  \r\n\r\n i den forbindelse lagt vægt på, at frihedsstraf allerede i 2. gangstilfælde  \r\n\r\n må  \r\n\r\n antages at have en præventiv effekt.  \r\n\r\n</P>  \r\n\r\n<P class=\"NormalInd\">  \r\n\r\n Herudover indeholder lovforslaget forslag til, at bøder for  \r\n\r\n ulovlig besiddelse på bopælen mv. af visse knive og slag- og stødvåben, der i  \r\n\r\n dag fastsættes til 600 kr., forhøjes til 1.000 kr., samt at bødetaksten for  \r\n\r\n ulovlig besiddelse på bopælen mv. af springknive, faldknive, faldstiletter,  \r\n\r\n butterflyknive mv., forhøjes fra 1.000 kr. til 3.000 kr.  \r\n\r\n</P>  \r\n\r\n<P class=\"NormalInd\">  \r\n\r\n Endelig indeholder lovforslaget et forslag til en ny  \r\n\r\n affattelse af bemyndigelsesbestemmelserne i våbenlovens § 4, stk. 3, nr. 1 og  \r\n\r\n 2. Den foreslåede ændring indebærer blandt andet, at justitsministeren får  \r\n\r\n hjemmel til at forbyde andre skarpe eller spidse våben, som ikke kan antages  \r\n\r\n at  \r\n\r\n have noget anerkendelsesværdigt formål, uden at der &#150; som hidtil &#150;  \r\n\r\n kræves en  \r\n\r\n lovændring.  \r\n\r\n</P>  \r\n\r\n<P class=\"NormalInd\">  \r\n\r\n Lovforslaget skal ses i sammenhæng med Justitsministeriets  \r\n\r\n kommende forslag til lov om politivirksomhed, der blandt andet vil indeholde  \r\n\r\n en  \r\n\r\n bestemmelse om visitation mv. på steder, hvor der efter våbenlovgivningen  \r\n\r\n gælder forbud mod at bære eller besidde knive mv.  \r\n\r\n</P>  \r\n\r\n<P class=\"NormalInd\">  \r\n\r\n Idet jeg i øvrigt henviser til lovforslaget og de ledsagende  \r\n\r\n bemærkninger, skal jeg hermed anbefale lovforslaget til det Høje Tings  \r\n\r\n velvillige behandling.  \r\n\r\n</P>  \r\n\r\n<P class=\"NormalInd\">  \r\n\r\n &nbsp;  \r\n\r\n</P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb 2003/1 LF 97",
            "stateLabel": "Vedtaget",
            "references": [
                {
                    "shortName": "2003/1 SF. L 97",
                    "title": "Skriftlig fremsættelse (26. november 2003) - L 97",
                    "presentationName": "Skriftlig fremsættelse af lovforslag",
                    "documentTypeId": 380,
                    "documentId": 88053,
                    "eliUri": "/eli/ft/20031XX00111",
                    "externalLink": ""
                },
                {
                    "shortName": "2003/1 LSF 97",
                    "title": "Forslag til Lov om ændring af våbenloven\\n(Forbud mod at bære kniv mv. samt skærpelse af straffen for ulovlig besiddelse af kniv mv.)",
                    "presentationName": "Lovforslag som fremsat",
                    "documentTypeId": 400,
                    "documentId": 88049,
                    "eliUri": "/eli/ft/200312L00097",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20031/lovforslag_oversigtsformat/L97.htm"
                },
                {
                    "shortName": "2003/1 BTL 97",
                    "title": "Betænkning over Forslag til lov om ændring af våbenloven\\n(Forbud mod at bære kniv m.v. samt skærpelse af straffen for ulovlig besiddelse af kniv m.v.)",
                    "presentationName": "Betænkning  over lovforslag",
                    "documentTypeId": 420,
                    "documentId": 97018,
                    "eliUri": "/eli/ft/200314L00323",
                    "externalLink": ""
                },
                {
                    "shortName": "2003/1 LSV 97",
                    "title": "Forslag til Lov om ændring af våbenloven\\n(Forbud mod at bære kniv m.v. samt skærpelse af straffen for ulovlig besiddelse af kniv m.v.)",
                    "presentationName": "Lovforslag som vedtaget",
                    "documentTypeId": 410,
                    "documentId": 97042,
                    "eliUri": "/eli/ft/200313L00097",
                    "externalLink": ""
                },
                {
                    "shortName": "LOV nr 217 af 31/03/2004",
                    "title": "Lov om ændring af våbenloven\\n(Forbud mod at bære kniv m.v. samt skærpelse af straffen for ulovlig besiddelse af kniv m.v.)",
                    "presentationName": "Ændringslov",
                    "documentTypeId": 20,
                    "documentId": 1797,
                    "eliUri": "/eli/lta/2004/217",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "26/11/2003"
        },
        {
            "displayName": "Accession",
            "displayValue": "20031XX00111"
        },
        {
            "displayName": "Entydig dokumentidentifikation",
            "displayValue": "AA002348"
        },
        {
            "displayName": "Dato for førstegangsindlæggelse",
            "displayValue": "26/11/2003"
        },
        {
            "displayName": "Dato for indlæggelse",
            "displayValue": "26/11/2003"
        },
        {
            "displayName": "Dokumenttype",
            "displayValue": "Skriftlig fremsættelse af lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "L 97"
        },
        {
            "displayName": "År for udstedelse",
            "displayValue": "2003"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}