{
    "id": 67907,
    "title": "Cirkulære vedrørende udbetaling af dagpenge under kursusdeltagelse. (* 1) ",
    "documentTypeId": "140",
    "isSagsforlobPeriodValid": false,
    "shortName": "CIR nr 3030 af 26/05/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære vedrørende udbetaling af dagpenge  \r\n\r\n under kursusdeltagelse. (* 1) </H1>  \r\n\r\n<P></P>  \r\n\r\n<BR>  \r\n\r\n<P>Arbejdsformidlingskontorerne </P>  \r\n\r\n<P>De statsanerkendte arbejdsløshedskasser </P>  \r\n\r\n<P>Under den 18. april 1978 har ankenævnet for arbejdsløshedsforsikringen  \r\n\r\n meddelt følgende afgørelse: </P>  \r\n\r\n<P>&#187;Forstander Poul Jørgensen, Den rejsende Højskole, Tvind, har ved  \r\n\r\n skrivelse af 13. september 1977 indanket arbejdsdirektoratets afgørelse af 9.  \r\n\r\n september 1977 vedrørende nogle medlemmer af Metalarbejdernes  \r\n\r\n arbejdsløshedskasse, Holstebro afdeling. Ifølge denne afgørelse må disse  \r\n\r\n medlemmers deltagelse i et toårigt uddannelsesforløb, hvor de pågældnede  \r\n\r\n forbereder sig til - og gennemfører - HF-eksamen anses for at falde uden for  \r\n\r\n de gældende regler for bevarelse af dagpengeretten under kursusdeltagelse.  \r\n\r\n</P>  \r\n\r\n<P>Direktoratet har imidlertid efter de foreliggende omstændigheder fundet,  \r\n\r\n at det ikke bør udtale sig imod, at kursister, der nu er tilmeldt det  \r\n\r\n omhandlede kursus og oppebærer dagpenge fra deres arbejdsløshedskasser,  \r\n\r\n bevarer dagpengeretten indtil 1. maj 1978, herfra dog undtaget den til kurset  \r\n\r\n knyttede 4 måneders rejseperiode. </P>  \r\n\r\n<P>Direktoratet har endvidere henvist til, at kursister, der påbegyndte  \r\n\r\n omhandlede kursus d. 1. august 1976, derfor vil kunne gennemføre den  \r\n\r\n resterende del af dette kursus med bevarelse af dagpengeretten, medens  \r\n\r\n kursister, der har påbegyndt kurset d. 1. august 1977 alene kan bevare  \r\n\r\n dagpengeretten i den del af kurset, der gennemføres inden 1. maj 1978. </P>  \r\n\r\n<P>Direktoratet har tidligere d. 18. maj 1977 meddelt, at der ikke kunne  \r\n\r\n udbetales dagpenge i perioden 1. maj - 1. juli 1977, hvor kursisterne var  \r\n\r\n indstillet til HF-eksamen. </P>  \r\n\r\n<P>Det fremgår af sagen, at de pågældende ledige medlemmer, deltager i Den  \r\n\r\n rejsende Højskoles PTG-kursus i perioden fra 1. august 1976 - 31. maj 1978.  \r\n\r\n Kurset er forsøgsvis af undervisningsministeriet godkendt som højskolekursus,  \r\n\r\n dog undtaget to perioder af 2 måneders varighed benævnt faglig konklusion,  \r\n\r\n hvor eleverne indstiller sig til HF-eksamen, og desuden en periode på 4  \r\n\r\n måneder, hvor der foretages en rejse til udlandet. De pågældende kursister  \r\n\r\n tilmeldte sig Holstebro gymnasium som selvstuderende på et 2-årigt HF-kursus.  \r\n\r\n</P>  \r\n\r\n<P>D. 21. juni 1977 anmodede arbejdsformidlingen i anledning af en  \r\n\r\n avisartikel højskolen om en nærmere redegørelse om, hvilke sammenhænge der  \r\n\r\n måtte være mellem højskoleopholdet og HF-kurset. </P>  \r\n\r\n<P>Højskolen har den 26. juni 1977 oplyst, at det omhandlede højskolekursus  \r\n\r\n er godkendt af undervisningsministeriet som højskolekursus i de  \r\n\r\n kursusperioder, hvor arbejdsløse kursusdeltagere efter de gældende  \r\n\r\n bestemmelser har modtaget deres understøttelse. Der henvistes endvidere til,  \r\n\r\n at det, at nogle af eleverne indstillede sig til HF-eksamen som  \r\n\r\n selvstuderende faldt uden for rammerne af den godkendte undervisning, hvortil  \r\n\r\n de arbejdsløse kursusdeltagere havde modtaget arbejdsløshedsunderstøttelse  \r\n\r\n efter gældende regler. </P>  \r\n\r\n<P>Rektoren fra Holstebro gymnasium har til arbejdsdirektoratet oplyst, at  \r\n\r\n eleverne fra PTG-kurset er indmeldt som selvstuderende på det 2-årige  \r\n\r\n HF-kursus, jfr. undervisningsministeriets bekendtgørelse herom, og at  \r\n\r\n eleverne på skolen får 1 times vejledning pr. fag, ligesom de på skolen  \r\n\r\n gennemgår nogle laboratorieøvelser, samt at der i 1977 var indstillet 37  \r\n\r\n elever fra PTG til de sidste 5 HF-fag, og at 71 PTG elever havde indstillet  \r\n\r\n sig til de første 5 HF-fag. Rektoren oplyste endvidere, at alle elever  \r\n\r\n sigtede på at få den samlede HF-eksamen i løbet af de 2 år højskolekurset  \r\n\r\n varede. </P>  \r\n\r\n<P>Forstander Poul Jørgensen har ved indankningen bl. a. anført, at  \r\n\r\n hovedsagen er, at undervisningsministeriet er sat til at påse, at kurser, som  \r\n\r\n er et led i et uddannelsesforløb, ikke godkendes under højskoleloven. Det  \r\n\r\n pågældende kursus er godkendt af undervisningsministeriet på grund af dets  \r\n\r\n almentdannende hovedsigte og det må herefter forekomme utroligt, at  \r\n\r\n arbejdsdirektoratet sætter sig til doms over undervisningsministeriets  \r\n\r\n virksomhed og skønner modsat. Efter højskolens opfattelse har  \r\n\r\n arbejdsdirektoratet uretmæssigt valgt at se væk fra kursets indhold og  \r\n\r\n forløb. Det findes endvidere helt urimeligt, at det forhold, at deltagerne  \r\n\r\n udenfor kursets rammer og som selvstuderende og udenfor kursustiden  \r\n\r\n indstiller sig til HF-eksamen, skal falde tilbage på det højskolekursus, der  \r\n\r\n er godkendt som sådan på grundlag af dets almentdannende hovedsigte. </P>  \r\n\r\n<P>Arbejdsdirektoratet har efter sagens indankning på ankenævnets  \r\n\r\n forespørgsel udtalt, at sagen havde været behandlet i det mellem  \r\n\r\n undervisningsministeriet, arbejdsministeriet og arbejdsdirektoratet nedsatte  \r\n\r\n udvalg (kontaktudvalget) på dettes møde den 19. august 1977, samt at udkast  \r\n\r\n til direktoratets afgørelse derefter havde været forelagt for såvel  \r\n\r\n arbejdsministeriet som undervisningsministeriet. </P>  \r\n\r\n<P>Sagen har været behandlet i ankenævnets møde d. 9. marts 1978, hvor der  \r\n\r\n blev truffet følgende </P>  \r\n\r\n<P>AFGØRELSE </P>  \r\n\r\n<P>Ankenævnet finder, at de pågældende medlemmer ikke kan bevare  \r\n\r\n dagpengeretten under deltagelse i et to-årigt uddannelsesforløb under deres  \r\n\r\n ophold på højskole, hvor de forbereder sig til - gennemfører - HF-eksamen,  \r\n\r\n idet dette må anses for at falde udenfor de af arbejdsdirektoratet ved  \r\n\r\n cirkulære fastsatte regler for bevarelse af dagpengeretten under deltagelse i  \r\n\r\n kursus&#171; </P>  \r\n\r\n<P>Hvilket herved meddeles. </P>  \r\n\r\n<P>P.D.V. </P>  \r\n\r\n<P> <I>V. Å Jensen</I>  </P>  \r\n\r\n<P>kontorchef </P>  \r\n\r\n<P>/Erik Møller Hansen </P>  \r\n\r\n<P>fuldmægtig </P>  \r\n\r\n</DIV>",
    "isHistorical": true,
    "editorialNotes": [
        "(* 1) AF-cirkulære nr. 133/78 AK-cirkulære nr. 44/78"
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19780303009"
        },
        {
            "displayName": "Entydig dokumentidentifikation",
            "displayValue": "CM027091"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "3030"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "26/05/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "Jr.nr. DH 2-1-174/77"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}