{
    "id": 34522,
    "title": "Kontanthjælp - udmåling under højskoleophold med støtte efter bistandslovens § 42 - børnetilskud - børnefamilieydelse (* 1) (* 3) ",
    "documentTypeId": "240",
    "isSagsforlobPeriodValid": false,
    "shortName": "KEN nr 60385 af 05/01/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Kontanthjælp under højskoleophold med støtte efter bistandslovens § 42  \r\n\r\n ydet til K med grundydelse (med fradrag af kostudgifter), boligtillæg og  \r\n\r\n børnetillæg. Endvidere blev der ydet børnetilskud, forskudsvis udlagte  \r\n\r\n børnebidrag og børnefamilieydelse. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kontanthjælp - udmåling under højskoleophold med  \r\n\r\n støtte efter bistandslovens § 42 - børnetilskud - børnefamilieydelse (* 1) (*  \r\n\r\n 3) </H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>K og hendes barn fik bevilget hjælp efter bistandslovens § 42 til ophold  \r\n\r\n på familiehøjskole. </P>  \r\n\r\n<P>Det sociale udvalg ydede hjælp til højskoleophold, materialer samt  \r\n\r\n boligudgift til K's lejlighed. I stedet for grundydelse ydede udvalget hjælp  \r\n\r\n til faste udgifter som forsikringer, licens, telefon, samt et beløb på ialt  \r\n\r\n 1.280 kr. pr. måned til lommepenge, beklædning, kost i weekends og hjemrejse.  \r\n\r\n Børnetilskud, bidrag, familieydelse og børnetillæg ville ikke blive inddraget  \r\n\r\n under højskoleopholdet. Da K's barn modtog kost og logi under opholdet,  \r\n\r\n skulle K betale for barnets ophold, således at K havde et beløb tilbage, som  \r\n\r\n var beregnet til at udgøre ialt 415 kr. pr. måned til lommepenge, beklædning,  \r\n\r\n kost og rejser i weekends, jf. Socialstyrelsens cirkulæreskrivelse nr. 1 af  \r\n\r\n 21. april 1987 om vejledende satser for lommepenge, arbejdsvederlag m.v. til  \r\n\r\n børn og unge i døgninstitution og i formidlet døgnophold. </P>  \r\n\r\n<P>Højskolen forelagde for Socialministeriet spørgsmål om udbetaling af  \r\n\r\n børnetilskud og forskudsvis udbetaling af børnebidrag under ophold på  \r\n\r\n højskolen. Socialministeriet henviste til pkt. 5 i Sikringsstyrelsens  \r\n\r\n vejledning af 18. december 1986 om børnetilskud og forskudsvis udbetaling af  \r\n\r\n børnebidrag, hvorefter retten til ydelser ikke berøres af, at hjemmet  \r\n\r\n modtager kontanthjælp efter bistandsloven. Hvis en familie samlet er på  \r\n\r\n højskoleophold og under opholdet får udbetalt kontanthjælp efter  \r\n\r\n bistandsloven, stilles barnet, som om det har ophold i eget hjem og anses  \r\n\r\n ikke for forsørget af offentlige midler. </P>  \r\n\r\n<P>Hvis barnet derimod har ophold i en døgninstitution efter bistandsloven  \r\n\r\n sammen med forældremyndighedsindehaveren, anses barnet for forsørget af  \r\n\r\n offentlige midler. </P>  \r\n\r\n<P>Da højskolen ikke er en institution i henhold til bistandsloven, og da det  \r\n\r\n forhold, at en familie modtager kontanthjælp, ikke afskærer fra retten til  \r\n\r\n ydelser efter børnetilskudsloven, skulle der efter Socialministeriets  \r\n\r\n opfattelse udbetales børnetilskud og ske forskudsvis udbetaling af  \r\n\r\n børnebidrag under højskoleopholdet. </P>  \r\n\r\n<P>Med hensyn til udbetaling af børnefamilieydelsen henviste  \r\n\r\n Socialministeriet til, at det af pkt. 7 i Skattedepartementets cirkulære af  \r\n\r\n 17. december 1986 om lov om en børnefamilieydelse fremgår, at der med hensyn  \r\n\r\n til spørgsmålet om, hvorvidt barnet er forsørget af offentlige midler, gælder  \r\n\r\n samme regler som med hensyn til udbetaling af børnetilskud. På denne baggrund  \r\n\r\n mente Socialministeriet også, at retten til børnefamilieydelsen bevares under  \r\n\r\n højskoleopholdet. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Amtsankenævnet fandt, at der under opholdet på højskole i henhold til  \r\n\r\n bistandslovens § 42 kan udbetales grundydelse efter fradrag af værdien af  \r\n\r\n kost under skoleopholdet. Det resterende beløb af grundydelsen skal herefter  \r\n\r\n række til faste udgifter udover boligudgiften samt andre personlige  \r\n\r\n fornødenheder. </P>  \r\n\r\n<P>Under hensyn til at det beløb, som K fik udbetalt, nemlig 1.280 kr. pr.  \r\n\r\n måned + faste udgifter til forsikringer, licens og telefon, udgør et højere  \r\n\r\n beløb end det beløb, der kunne udmåles til K efter ovennævnte beregningsmåde,  \r\n\r\n fandt amtsankenævnet ikke grundlag for at pålægge det sociale udvalg at ændre  \r\n\r\n udbetalingsmåden. </P>  \r\n\r\n<P>Da amtsankenævnet fandt, at K's barn hovedsagelig forsørges af offentlige  \r\n\r\n midler, kunne der under K's ophold på højskolen ikke udbetales børnetilskud,  \r\n\r\n børnefamilieydelse eller forskudsvis udlagte børnebidrag. </P>  \r\n\r\n<P>Da K's barn ikke er anbragt uden for hjemmet i henhold til bistandsloven,  \r\n\r\n er K berettiget til at modtage det fulde børnetillæg, som skal dække K's  \r\n\r\n udgifter vedrørende barnet. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Afgørelsen blev anket af K, der anførte at hun var sammen med sit barn på  \r\n\r\n højskole, og at barnet ikke er forsørget af offentlige midler. </P>  \r\n\r\n<P>Antaget til principiel behandling: </P>  \r\n\r\n<P>Ankestyrelsen antog sagen til principiel behandling med henblik på  \r\n\r\n udmåling af hjælp efter bistandslovens § 42 under højskoleophold, samt med  \r\n\r\n henblik på, om der under højskoleophold kan udbetales børnetilskud,  \r\n\r\n børnefamilieydelse eller forskudsvis udlagte børnebidrag. </P>  \r\n\r\n<P>LOVGRUNDLAG: </P>  \r\n\r\n<P>Bistandslovens § 37 og § 42. </P>  \r\n\r\n<P>Kapitel 1 og 3 i lov om børnetilskud og forskudsvis udbetaling af  \r\n\r\n børnebidrag. </P>  \r\n\r\n<P>Kapitel 2 i lov om en børnefamilieydelse. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>K blev under højskoleopholdet anset for at være berettiget til grundydelse  \r\n\r\n (med fradrag som nedenfor angivet), boligtillæg og børnetillæg efter  \r\n\r\n bistandslovens § 37. </P>  \r\n\r\n<P>Da det sociale udvalg imidlertid havde bevilget hjælp efter bistandslovens  \r\n\r\n § 42 til fuld betaling af K's højskoleophold, incl. kost, skulle der i  \r\n\r\n grundydelsen foretages fradrag for sparet kostudgift for K. Fradraget </P>  \r\n\r\n<P>beregnes på grundlag af den af Statsskattedirektoratet fastsatte  \r\n\r\n normalværdi af kost for indkomståret 1988, jf. Statsskattedirektoratets  \r\n\r\n cirkulære af 20. november 1987. Værdien af fuld kost var her sat til 43 kr.  \r\n\r\n pr. dag. </P>  \r\n\r\n<P>Ankestyrelsen fandt derimod ikke, at der i bistandslovens § 37, stk. 4,  \r\n\r\n jf. § 38, stk. 6, var hjemmel til at foretage fradrag i børnetillægget for  \r\n\r\n sparet kostudgift under højskoleopholdet for K's barn. </P>  \r\n\r\n<P>K blev endvidere anset for at være berettiget til at få udbetalt  \r\n\r\n børnetilskud, forskudsvis udlagte børnebidrag og børnefamilieydelse.  \r\n\r\n Begrundelsen herfor var, at K's barn - under højskoleopholdet med K - ikke  \r\n\r\n efter børnetilskudslovens § 5, stk. 1, nr. 4, kunne anses for at være anbragt  \r\n\r\n uden for hjemmet eller optaget i døgnforanstaltning efter bistandslovens  \r\n\r\n eller i øvrigt forsørget af offentlige midler. </P>  \r\n\r\n<P>Hjælpen efter bistandslovens § 42 til udgiften ved K's barns  \r\n\r\n højskoleophold burde udmåles således, at der blev taget hensyn til, at K med  \r\n\r\n de nævnte børneydelser selv er i stand til at afholde den del af udgiften.  \r\n\r\n Ved udmålingen af hjælpen skulle der tages hensyn til, at der af  \r\n\r\n børneydelserne var et rimeligt beløb tilbage til udgifter til beklædning og  \r\n\r\n lommepenge til K's barn under højskoleopholdet. Det sociale udvalgs beregning  \r\n\r\n af dette beløb til 415 kr. pr. måned gav ikke Ankestyrelsen anledning til  \r\n\r\n bemærkninger. </P>  \r\n\r\n<P>Ankestyrelsen ændrede således amtsankenævnets afgørelse. </P>  \r\n\r\n<P>Afgørelsen medførte ikke pligt for K til at tilbagebetale, hvad K havde  \r\n\r\n modtaget af hjælp fra K's kommune </P>  \r\n\r\n</DIV>",
    "isHistorical": true,
    "editorialNotes": [
        "(* 3) Overført til historisk base ved saneringsrunden maj 1994.",
        "(* 2) Dagældende retsforskrift: Bistandslovens § 42.",
        "(* 1) Offentliggjort af Socialstyrelsen i SM O-024-89 16/05/1989."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19896038525"
        },
        {
            "displayName": "Entydig dokumentidentifikation",
            "displayValue": "CA002450"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60385"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "05/01/1989"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "20323-88"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}