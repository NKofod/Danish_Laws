{
    "id": 41878,
    "title": "Bekendtgørelse om en mellem Danmark og Unionen af Sovjetiske Socialistiske Republikker afsluttet overenskomst om samarbejde vedrørende redning af menneskeliv i Østersøen. ",
    "documentTypeId": "220",
    "isSagsforlobPeriodValid": false,
    "shortName": "BKI nr 71 af 16/11/1956",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om en mellem Danmark og Unionen  \r\n\r\n af Sovjetiske Socialistiske Republikker afsluttet overenskomst om samarbejde  \r\n\r\n vedrørende redning af menneskeliv i Østersøen. </H1>  \r\n\r\n<P></P>  \r\n\r\n<BR>  \r\n\r\n<P>Den 6. marts 1956 undertegnedes i Moskva nedenstående overenskomst, hvis  \r\n\r\n tekst lyder som følger (russisk tekst udeladt): </P>  \r\n\r\n<P> <B>OVERENSKOMST</B>  </P>  \r\n\r\n<P>Til fremme af samarbejdet mellem redningstjenesterne i Danmark og  \r\n\r\n Sovjetunionen for redning af menneskeliv i Østersøen, er den Danske Regering  \r\n\r\n og Regeringen for Unionen af de Sovjetiske Socialistiske Republikker blevet  \r\n\r\n enige om følgende: </P>  \r\n\r\n<P>Artikel 1. </P>  \r\n\r\n<P>Danmarks og Sovjetunionens redningstjenester foretager i Østersøen - i den  \r\n\r\n udstrækning, det til rådighed stående personel og redningsmateriel tillader -  \r\n\r\n hjælpe- og redningsaktioner til fordel for besætninger og passagerer på skibe  \r\n\r\n og i luftfartøjer, uanset disses nationalitet. Såfremt der i et konkret  \r\n\r\n tilfælde måtte blive tale om at indsætte militært materiel eller personel i  \r\n\r\n en sådan redningsaktion fra en af siderne, skal det ske i overensstemmelse  \r\n\r\n med de herfor i hvert af landene gældende særlige regler. </P>  \r\n\r\n<P>Det påhviler det lands redningstjeneste, der først får kendskab til, at et  \r\n\r\n skib eller luftfartøj befinder sig i nød, at iværksætte de efter  \r\n\r\n omstændighederne formålstjenlige og mulige forholdsregler til undsætning af  \r\n\r\n besætning og passagerer. </P>  \r\n\r\n<P>Det lands redningstjeneste, som modtager meddelelsen om nødsituationen,  \r\n\r\n skal dersom stedet for nødsituationen ligger nærmere ved det andet lands  \r\n\r\n kyst, eller hvis det iøvrigt findes påkrævet, sætte sig i forbindelse med det  \r\n\r\n andet lands redningstjeneste. </P>  \r\n\r\n<P>Samråd mellem de to redningstjenester skal altid finde sted, når det ene  \r\n\r\n lands redningstjeneste får kendskab til, at et skib eller et luftfartøj,  \r\n\r\n tilhørende det andet land, er i nød. </P>  \r\n\r\n<P>Redningsaktioner i Danmarks og Sovjetunionens territorialfarvande udføres  \r\n\r\n i overensstemmelse med vedkommende lands lov. </P>  \r\n\r\n<P>Artikel 2. </P>  \r\n\r\n<P>Den redningstjeneste, der først udsender personel og redningsmateriel for  \r\n\r\n at yde hjælp eller først iværksætter redningsarbejdet, kan, dersom det bliver  \r\n\r\n nødvendigt for at gennemføre redningen, opfordre den anden redningstjeneste  \r\n\r\n til at yde bistand, jfr. artikel 3. </P>  \r\n\r\n<P>Den redningstjeneste, som modtager sådan en opfordring, yder herefter  \r\n\r\n såvidt muligt medvirken i den omhandlede redningsaktion. </P>  \r\n\r\n<P>Artikel 3. </P>  \r\n\r\n<P>Den til gennemførelsen af denne overenskomst fornødne aftale om gensidig  \r\n\r\n hurtig udveksling af påkrævede meddelelser træffes mellem ekspertdelegationer  \r\n\r\n fra de to lande. Sådanne delegationer vil snarest efter denne overenskomsts  \r\n\r\n undertegnelse mødes i København. </P>  \r\n\r\n<P>Udvekslingen af meddelelserne foretages enten under benyttelse af  \r\n\r\n International Signalbog (afsnittet vedrørende radio) eller, hvis det er  \r\n\r\n muligt, i klart sprog (på engelsk). </P>  \r\n\r\n<P>Artikel 4. </P>  \r\n\r\n<P>Parterne forpligter sig til at give deres redningsfartøjer og vedkommende  \r\n\r\n organer nærmere anvisning om gennemførelsen af bestemmelserne i denne  \r\n\r\n overenskomst. </P>  \r\n\r\n<P>Artikel 5. </P>  \r\n\r\n<P>Bestemmelserne i denne overenskomst skal ikke medføre nogen  \r\n\r\n tilsidesættelse af bestemmelserne i den internationale konvention om  \r\n\r\n ensartede regler om hjælp og bjergning til søs, undertegnet i Bryssel den 23.  \r\n\r\n september 1910, eller den internationale konvention om sikkerhed for  \r\n\r\n menneskeliv på søen, undertegnet i London den 10. juni 1948. </P>  \r\n\r\n<P>Artikel 6. </P>  \r\n\r\n<P>Hver af de to landes redningstjenester vil på anmodning af den anden yde  \r\n\r\n denne bistand til fremskaffelse af oplysninger om skibe og luftfartøjer i  \r\n\r\n Østersøen, der er savnede eller befrygtes at være i nød. </P>  \r\n\r\n<P>Artikel 7. </P>  \r\n\r\n<P>Denne overenskomst afsluttes for et tidsrum af tre år og træder i kraft  \r\n\r\n den 1. oktober 1956. Dersom ingen af parterne senest seks måneder før udløbet  \r\n\r\n af den nævnte gyldighedsperiode opsiger overenskomsten, skal den gælde for  \r\n\r\n yderligere eet år og derefter fortsat anses for forlænget for yderligere eet  \r\n\r\n år ad gangen, såfremt ingen af parterne opsiger den mindst seks måneder før  \r\n\r\n udløbet af en sådan gyldighedsperiode. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udfærdiget i Moskva, den 6. marts 1956 i  \r\n\r\n to eksemplarer i det </I> </P>  \r\n\r\n<P CLASS=UNDERSKREVET-AF ALIGN=CENTER>russiske og det danske sprog, som begge  \r\n\r\n har samme gyldighed. </P>  \r\n\r\n<P>På den Danske Regerings vegne </P>  \r\n\r\n<P>(sign.) H.C. Hansen </P>  \r\n\r\n<P>På vegne af Regeringen for Unionen af de Sovjetiske Socialistiske </P>  \r\n\r\n<P>Republikker. </P>  \r\n\r\n<P>(sign.) N. Bulganin </P>  \r\n\r\n<P>I overensstemmelse med overenskomstens artikel 3 har ekspertdelegationer  \r\n\r\n ført forhandlinger om og den 14. juni 1956 undertegnet en aftale vedrørende  \r\n\r\n forbindelse mellem Danmarks og USSR's nød- og redningstjeneste ved redning af  \r\n\r\n menneskeliv i Østersøen. </P>  \r\n\r\n<P>Overenskomsten er i medfør af artikel 7 trådt i kraft den 1. oktober </P>  \r\n\r\n<P>1956. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Udenrigsministeriet, den 16. november  \r\n\r\n 1956. </I> </P>  \r\n\r\n<P CLASS=UNDERSKREVET-AF ALIGN=CENTER>H.C. Hansen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [
        "Ved opløsningen af Sovjetunionen opstod foruden Rusland følgende nye stater: Armenien, Azerbajdjan, Georgien, Belarus (Hviderusland), Kazakstan, Kirgizistan, Moldova (Moldavien), Tadjikistan, Turkmenistan, Ukraine og Uzbekistan. Ovenstående overenskomst er ophævet i forholdet mellem Danmark og Rusland, jf. bkg. nr. 60 af 11. december 2000, Lovtidende C. Overenskomsten er ikke nødvendigvis bortfaldet i forholdet mellem Danmark og de øvrige stater."
    ],
    "alternativeMedia": [],
    "ressort": "Udenrigsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "06/12/1956"
        },
        {
            "displayName": "Accession",
            "displayValue": "L19560007164"
        },
        {
            "displayName": "Entydig dokumentidentifikation",
            "displayValue": "CM000374"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "21/08/2002"
        },
        {
            "displayName": "Dokumenttype",
            "displayValue": "Bekendtgørelse (international)"
        },
        {
            "displayName": "Dokumentets rangering",
            "displayValue": "L "
        },
        {
            "displayName": "Forskriftens nummer",
            "displayValue": "71"
        },
        {
            "displayName": "År for udstedelse",
            "displayValue": "1956"
        },
        {
            "displayName": "Dato for underskrift",
            "displayValue": "16/11/1956"
        },
        {
            "displayName": "Offentliggjort i (publiceringsmedie)",
            "displayValue": "Lovtidende C"
        },
        {
            "displayName": "Administrerende myndighed",
            "displayValue": "Forsvarsministeriet og Udenrigsministeriet"
        },
        {
            "displayName": "Ressortministeriets journalnummer",
            "displayValue": "Udenrigsministeriets j. nr. 56.D.35."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}