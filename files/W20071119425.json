{
    "id": 155627,
    "title": "Ankestyrelsens principafgørelse P-1-07 om varmetillæg - varmeregnskabsår - beregningsgrundlag - indflytningstidspunkt - olie",
    "documentTypeId": "240",
    "isSagsforlobPeriodValid": true,
    "shortName": "KEN nr 11194 af 31/01/2007",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-1-07 om varmetillæg - varmeregnskabsår - beregningsgrundlag - indflytningstidspunkt - olie</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Beregningsgrundlaget for varmetillæg skulle fastsættes på baggrund af de gennemsnitlige varmeudgifter i 2 varmeregnskabsår regnet fra indflytningstidspunktet i boligen. Begrundelsen var, at ansøger havde boet i sin bolig i 2 år og 5 måneder, da han søgte om varmetillæg. Beregningen kunne derfor ikke foretages på baggrund af de 3 sidste varmeregnskabsår.</p>\r\n   <p class=\"TekstGenerel\">Ankestyrelsen var opmærksom på, at ansøger opvarmede med olie, og at beregningen af hans udgifter derfor måtte ses i lyset af, hvornår han måtte vælge at tanke. Dette medførte imidlertid ikke, at kalenderåret skulle anvendes som beregningsgrundlag.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 759 af 2. august 2005 - § 14, stk. 2</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en mand, der den 1. november 2005 søgte om varmetillæg til opvarmning med olie.</p>\r\n<p>Kommunen meddelte ved afgørelse af 19. januar 2006, at det månedlige varmetillæg var beregnet til 207 kr.</p>\r\n<p>Beregningen var foretaget på baggrund af den gennemsnitlige varmeudgift for år 2003 - 2004, år 2004 - 2005 og år 2005 - 2006.</p>\r\n<p>Nævnet fandt ikke tilstrækkelige holdepunkter for at tilsidesætte kommunens anvendelse af kalenderåret som beregningsgrundlag i sagen.</p>\r\n<p>I klagen til Ankestyrelsen anførte manden bl.a., at myndighederne læste Socialministeriets bekendtgørelse om social pension, § 20, stk. 2, (nu § 19, stk. 2, 2. pkt.) forkert.</p>\r\n<p>Manden oplyste, at han havde indsendt dokumenterede udgifter for 2 år og 5 måneder, svarende til 29 måneder. Dette havde kommunen og nævnet omsat til 36 måneder, svarende til 3 år, hvilket manden hverken fandt lovmæssigt eller matematisk korrekt, idet loven anvender ordet \"gennemsnit\".</p>\r\n<p>Sagen blev behandlet i principielt møde med henblik på afklaring af beregningsgrundlaget for varmetillæg.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Mandens varmetillæg skulle beregnes på baggrund af de efterfølgende to års gennemsnitlige varmeforbrug fra den 30. maj 2003, hvor han flyttede ind i boligen.</p>\r\n<p>Det betød, at kommunen skulle foretage en fornyet beregning af hans varmetillæg i overensstemmelse hermed.</p>\r\n<p>Begrundelsen var, at manden på tidspunktet for ansøgning om varmetillæg den 1. november 2005 ikke havde boet i sin bolig så længe, at beregningen kunne foretages på baggrund af de 3 sidste varmeregnskabsår.</p>\r\n<p>Ankestyrelsen lagde til grund, at beregningsgrundlaget for et varmetillæg som udgangspunkt svarede til gennemsnittet af den dokumenterede årsudgift til opvarmning i de sidste 3 varmeregnskabsår. Såfremt der imidlertid ikke forelå oplysninger for de sidste 3 års udgifter til opvarmning, blev beregningsgrundlaget fastsat på grundlag af gennemsnittet af de seneste dokumenterede årlige udgifter til opvarmning eller på grundlag af den forventede årlige udgift.</p>\r\n<p>Ankestyrelsen lagde vægt på, at manden på ansøgningstidspunktet havde boet i sin bolig i 2 år og 5 måneder. Beregningsgrundlaget måtte derfor fastsættes på baggrund af hans gennemsnitlige varmeudgifter i 2 varmeregnskabsår regnet fra indflytningstidspunktet den 30. maj 2003.</p>\r\n<p>Ankestyrelsen var opmærksom på, at manden opvarmede med olie, og at beregningen af hans udgifter derfor måtte ses i lyset af, hvornår han måtte vælge at tanke. Dette medførte imidlertid ikke, at kalenderåret skulle anvendes som beregningsgrundlag i hans sag.</p>\r\n<p>Ankestyrelsen ændrede således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20071119425"
        },
        {
            "displayName": "Entydig dokumentidentifikation",
            "displayValue": "BS008421"
        },
        {
            "displayName": "Dato for indlæggelse",
            "displayValue": "11/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "11194"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "31/01/2007"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 6000591-06"
        },
        {
            "displayName": "Stikord",
            "displayValue": "P-1-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}