{
    "id": 222329,
    "title": "Vejledning om gratis vaccination mod COVID-19",
    "documentTypeId": "180",
    "isSagsforlobPeriodValid": true,
    "shortName": "VEJ nr 9234 af 14/04/2021",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om gratis vaccination mod COVID-19</p>\r\n<p>\r\n   <span class=\"Italic\">Vacciner</span>\r\n</p>\r\n<p class=\"NormalInd\">I henhold til bekendtgørelse nr. 636 af 13. april 2021 tilbydes gratis vaccine mod COVID-19 til alle personer over 16 år. Tilbuddet om gratis vaccination tilbydes i en rækkefølge fastlagt af Sundhedsstyrelsen og beskrevet i retningslinjer for håndtering af vaccination mod COVID-19.</p>\r\n<p class=\"NormalInd\">Tilbuddet om gratis vaccination omfatter grupper indenfor vaccinernes godkendelsesgrundlag. Børn og unge under 16 år samt gravide og ammende er ikke medtaget i godkendelsesgrundlaget for de vacciner, der tilbydes.</p>\r\n<p class=\"NormalInd\">Gratis vaccination til personer, der ikke er omfattet af vaccinens godkendelsesgrundlag, kan dog tilbydes efter en konkret lægelig vurdering, hvis de har alvorlige sygdomme eller tilstande, som vurderes at give dem særlig høj risiko for et alvorligt forløb med COVID-19.</p>\r\n<p class=\"NormalInd\">Udgangspunkt for, at en vaccine kan tilbydes er, at den har opnået markedsføringstilladelse fra EU-Kommissionen.</p>\r\n<p class=\"NormalInd\">Vaccination gives i henhold til vaccinernes produktresumé.</p>\r\n<p>\r\n   <span class=\"Italic\">Målgrupper</span>\r\n</p>\r\n<p class=\"NormalInd\">Anbefaling til rækkefølgen for vaccination af målgrupper, vil blive udmeldt af Sundhedsstyrelsen på baggrund af den rækkefølge vacciner og doser bliver tilgængelige. Sundhedsstyrelsen vil løbende informere om, hvilke målgrupper, der kan tilbydes vaccination. Ved samme lejlighed offentliggør Sundhedsstyrelsen fortegnelser over antallet af tilgængelige doser og de prioriterede udmeldte målgrupper i vaccinationsindsatsen.</p>\r\n<p class=\"NormalInd\">Sundhedsstyrelsen udarbejder retningslinje til sundhedsvæsenet med konkrete anvisninger for forhold vedrørende vaccinationsindsatsen, herunder anvendte vaccineteknologier, indikationer og kontraindikationer for vaccination, visitation samt konkrete handlingsanvisninger til håndtering af vacciner, vaccinationer, sikring af informeret samtykke, administration, journalføring, håndtering af formodede bivirkninger mv.</p>\r\n<p>\r\n   <span class=\"Italic\">Delegation</span>\r\n</p>\r\n<p class=\"NormalInd\">I henhold til Lov om autorisation af sundhedspersoner og om sundhedsfaglige virksomhed kan vaccination foretages af enhver læge, der har tilladelse til selvstændigt virke som læge. Derudover kan andre sundhedspersoner deltage i vaccinationen som lægens medhjælp (delegation).</p>\r\n<p class=\"NormalInd\">Den delegerende læge har ansvaret for at sikre, at medhjælpen er kvalificeret og instrueret i opgaven samt at føre tilsyn med opgavevaretagelsen.</p>\r\n<p>\r\n   <span class=\"Italic\">Kontraindikationer og reaktioner</span>\r\n</p>\r\n<p class=\"NormalInd\">Af vaccinernes godkendte produktresume vil det fremgå, hvem der ikke tåler vaccinationen (kontraindikationer), og hvornår der skal udvises særlig forsigtighed.</p>\r\n<p class=\"NormalInd\">Der skal foreligge lokale instrukser, der beskriver, hvorledes observation efter vaccination håndteres under hensyntagen til forebyggelse af smitte med COVID-19. Observation kan foretages af andre, ikke sundhedsfaglige personer, fx pårørende eller andet hjælpepersonale, som er instrueret heri.</p>\r\n<p class=\"NormalInd\">Hvis en person efter første vaccination får en akut allergisk straks-reaktion (anafylaksi), skal personen ikke vaccineres anden gang.</p>\r\n<p class=\"NormalInd\">På vaccinationsstedet skal det sikres, at der er et beredskab på plads, som kan håndtere alvorlige allergiske reaktioner.</p>\r\n<p>\r\n   <span class=\"Italic\">Informeret samtykke</span>\r\n</p>\r\n<p class=\"NormalInd\">I henhold til sundhedsloven § 15-19 (LBK nr. 903 af 26/08/2019 med senere ændringer) skal patienten informeres om risiko for komplikationer og bivirkninger ved vaccinationerne, og der skal indhentes informeret samtykke forud for vaccination. Vedrørende information om kontraindikationer, bivirkninger, administrationsmåde, dosering, opbevaring og holdbarhed samt tilsætningsstoffer henvises til de godkendte produktresuméer for de enkelte vacciner.</p>\r\n<p class=\"NormalInd\">En patient, der er fyldt 15 år, kan selv give informeret samtykke.</p>\r\n<p class=\"NormalInd\">Det informerede samtykke skal journaliseres.</p>\r\n<p>\r\n   <span class=\"Italic\">Mulige bivirkninger</span>\r\n</p>\r\n<p class=\"NormalInd\">Formodede bivirkninger efter vaccination skal indberettes til Lægemiddelstyrelsen. Både sundhedspersoner, patienter og pårørende kan indberette bivirkninger.</p>\r\n<p class=\"NormalInd\">Læger, tandlæger, jordemødre og behandlerfarmaceuter har pligt til at foretage indberetning af formodede bivirkninger til Lægemiddelstyrelsen efter reglerne i § 4 i bekendtgørelse nr. 1823 af 15. december 2015 om indberetning af bivirkninger ved lægemidler m.m. som ændret ved bekendtgørelse nr. 1771 af 18. december 2018.</p>\r\n<p class=\"NormalInd\">Læger, tandlæger, jordemødre og behandlerfarmaceuter skal i de første to år fra faktisk markedsføring af et godkendt lægemiddel (bortset fra generiske lægemidler) indberette alle formodede bivirkninger hos patienter, som de har i behandling eller har behandlet, til Lægemiddelstyrelsen. Herefter omfatter indberetningspligten alle alvorlige eller uventede formodede bivirkninger. Lægemiddelstyrelsen kan dog i særlige tilfælde beslutte, at disse lægemidler skal være omfattet af pligt til at indberette alle formodede bivirkninger i en længere periode. Det vil være med henblik på at indsamle mere viden om bivirkninger ved et lægemiddel og for at skærpe bivirkningsovervågningen. Lægemiddelstyrelsen har særlig fokus på overvågning af bivirkninger ved vacciner.</p>\r\n<p class=\"NormalInd\">Ved introduktion af nye vacciner eller ved introduktion af en ny målgruppe for vaccinen i vaccinationsindsatsen, sætter Lægemiddelstyrelsen vaccinen på listen over godkendte lægemidler med skærpet indberetningspligt med henblik på skærpet bivirkningsovervågning.</p>\r\n<p class=\"NormalInd\">Formodede bivirkninger indberettes elektronisk på <span class=\"Underline\">Lægemiddelstyrelsens hjemmeside</span>.</p>\r\n<p>\r\n   <span class=\"Italic\">Skader</span>\r\n</p>\r\n<p class=\"NormalInd\">Ifølge lov om klage- og erstatningsadgang inden for sundhedsvæsenet, påhviler det enhver autoriseret sundhedsperson, som i sin virksomhed bliver bekendt med skader, som må antages at kunne give ret til erstatning, at informere skadelidte herom samt i fornødent omfang at bistå med anmeldelse til Patientforsikringen, jf. lovens § 45 (LBK nr. 995 af 14/06/2018).</p>\r\n<p>\r\n   <span class=\"Italic\">Forsyning og fordeling</span>\r\n</p>\r\n<p class=\"NormalInd\">Vaccinerne rekvireres og udleveres gratis fra Statens Serum Institut.</p>\r\n<p class=\"NormalInd\">Statens Serum Institut fastlægger forsyning af vaccinerne i henhold til Sundhedsstyrelsens anbefalinger. Ved forsyning af vaccinedoser til regionerne fordeles <span class=\"Italic\">pro rata</span> baseret på regionernes befolkningstal.</p>\r\n<p>\r\n   <span class=\"Italic\">Ikrafttræden</span>\r\n</p>\r\n<p class=\"NormalInd\">Denne vejledning har virkning fra 15. april 2021.</p><div class=\"Givet\" id=\"Givet\"><p class=\"Givet\" align=\"center\">Sundhedsstyrelsen, den 14. april 2021</p><p class=\"Sign1\" align=\"center\">Søren Brostrøm</p><p class=\"Sign2\" align=\"right\">/ Karen Geismar</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/04/2021"
        },
        {
            "displayName": "Accession",
            "displayValue": "C20210923460"
        },
        {
            "displayName": "Entydig dokumentidentifikation",
            "displayValue": "DI000120"
        },
        {
            "displayName": "Dato for førstegangsindlæggelse",
            "displayValue": "15/04/2021"
        },
        {
            "displayName": "Dato for indlæggelse",
            "displayValue": "15/04/2021"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9234"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "14/04/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Sundhedsmin.,\\Sundhedsstyrelsen, j.nr. 05-0600-739 (SST journal)"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}