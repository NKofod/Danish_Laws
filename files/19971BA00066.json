{
    "id": 106353,
    "title": "1997 BSF 66   FOLKETINGSBESLUTNING OM TILLADELSE TIL CANNABINOLFRI HAMPEDYRKNING I   DANMARK ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 66 </P>  \r\n\r\n<P></P>  \r\n\r\n<P>Folketingsbeslutning om tilladelse til cannabinolfri hampedyrkning i  \r\n\r\n Danmark </P>  \r\n\r\n<P></P>  \r\n\r\n<P>Fremsat af Peter Hansen-Nord (V) Lene Espersen (KF) Kristen Touborg (SF)  \r\n\r\n Niels Højland (FP) Bent Hindrup Andersen (EL) Addi Andersen (CD) Kristian  \r\n\r\n Thulesen Dahl (DF) Jacob Haugaard (UP) </P>  \r\n\r\n<P></P>  \r\n\r\n<P>den 13. november 1997 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 19. februar 1998 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til senest den 10. marts 1998 at  \r\n\r\n fremsætte lovforslag og/eller udstede de nødvendige administrative  \r\n\r\n forskrifter, som tillader dyrkning af hamp i Danmark senest den 31. marts  \r\n\r\n 1998, således </P>  \r\n\r\n<P>1) at danske landmænd på linje med andre EU-landmænd kan få tilladelse til  \r\n\r\n cannabinolfri hampedyrkning i overensstemmelse med EU's regler, og </P>  \r\n\r\n<P>2) at hamp, der er en gammel kulturplante med mange anvendelsesmuligheder,  \r\n\r\n kan udnyttes også i Danmark. </P>  \r\n\r\n<P>Oprindelig fremsat forslag </P>  \r\n\r\n<P>Folketinget opfordrer regeringen til inden den 1. januar 1998 at fremsætte  \r\n\r\n lovforslag, som tillader dyrkning af hamp i Danmark, således </P>  \r\n\r\n<P>1) at danske landmænd på linje med andre EU-landmænd kan få tilladelse til  \r\n\r\n cannabinolfri hampdyrkning i overensstemmelse med EU's regler, og </P>  \r\n\r\n<P>2) at hamp, der er en gammel kulturplante med mange anvendelsesmuligheder,  \r\n\r\n kan udnyttes også i Danmark. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Fødevareministeren oplyste i et samråd den 20. august 1997, at han er  \r\n\r\n positivt indstillet over for, at der iværksættes forsøgsdyrkning med hamp i  \r\n\r\n 1998. Dette er en delvis imødekommelse af målsætningen om at give danske  \r\n\r\n landmænd samme muligheder som andre EU-landmænd. For fuldt at ligestille  \r\n\r\n danske landmænd med andre EU-landmænd ønsker forslagsstillerne en generel  \r\n\r\n tilladelse til cannabinolfri hampdyrkning. Forslagsstillerne er af den  \r\n\r\n opfattelse, at der allerede er tilstrækkelig tilgængelig viden om dyrkning af  \r\n\r\n cannabinolfri hampplanter. </P>  \r\n\r\n<P>Hamp er et råstof, som kan sikre en økologisk bæredygtig produktion af  \r\n\r\n store dele af vore daglige behov. Endvidere er hampplanten jordsanerende og  \r\n\r\n efter etablering meget nøjsom med hensyn til tildeling af gødning. Derudover  \r\n\r\n er den stort set ikke plaget af skadedyr eller sygdomme, hvilket bevirker, at  \r\n\r\n der ikke skal anvendes bekæmpelsesmidler i særligt store mængder. </P>  \r\n\r\n<P>Hampens historie går helt tilbage til ca. 4000 år før vor tidsregning. I  \r\n\r\n Kina blev planten anvendt til at fremstille tekstiler og olier og som  \r\n\r\n lægemiddel. Senere opfandt kineserne papiret forarbejdet af hamp. Grunden  \r\n\r\n til, at hampen senere forsvandt som råstof i Europa, var, at den blev for dyr  \r\n\r\n at importere, og derfor begyndte man at lede efter andre råstoffer som f.eks.  \r\n\r\n træ til fremstilling af papir. Kun i de østlige europæiske lande har man  \r\n\r\n opretholdt en tradition omkring hampdyrkning og hampforarbejdning. Men i de  \r\n\r\n senere år har Frankrig, Spanien, England, Tyskland, Østrig og Holland optaget  \r\n\r\n hampdyrkningen igen. Hampens muligheder i dag spænder meget bredt. Den kan  \r\n\r\n bruges til foder og tekstil- og oliefremstilling, idet hamp er meget rig på  \r\n\r\n næring. Desuden har hamp som papirråstof store fordele frem for træ i  \r\n\r\n kvalitet, miljø og udbytte pr. hektar. Men der kan også nævnes nyere  \r\n\r\n anvendelsesområder: hamp til fremstilling af byggematerialer og andre  \r\n\r\n tekniske produkter. </P>  \r\n\r\n<P>Det er derfor nødvendigt, at regeringen fjerner de restriktioner, som  \r\n\r\n forhindrer en kommerciel dyrkning af hamp i Danmark. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Peter Hansen-Nord</B> (V): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om tilladelse til cannabinolfri  \r\n\r\n hampdyrkning i Danmark.</I>  </P>  \r\n\r\n<P>(Beslutningsforslag nr. B 66). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/02/1998"
        },
        {
            "displayName": "Accession",
            "displayValue": "19971BA00066"
        },
        {
            "displayName": "Entydig dokumentidentifikation",
            "displayValue": "CL008066"
        },
        {
            "displayName": "Dato for førstegangsindlæggelse",
            "displayValue": "19/02/1998"
        },
        {
            "displayName": "Dato for indlæggelse",
            "displayValue": "19/02/1998"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}