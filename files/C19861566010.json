{
    "id": 84188,
    "title": "Cirkulæreskrivelse af 13/01 86 til levnedsmiddelkontrolenhederne (overtrædelsessager i levnedsmiddellovgivningen) ",
    "documentTypeId": "210",
    "isSagsforlobPeriodValid": false,
    "shortName": "CIS nr 15660 af 13/01/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse af 13/01 86 til  \r\n\r\n levnedsmiddelkontrolenhederne </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(overtrædelsessager i  \r\n\r\n levnedsmiddellovgivningen) </P>  \r\n\r\n<BR>  \r\n\r\n<P>Levnedsmiddelstyrelsen og veterinærdirektoratet udsendte den 30. november  \r\n\r\n 1979 til samtlige kommunalbestyrelser og levnedsmiddelkontrolenheder en  \r\n\r\n cirkulæreskrivelse &#187;Vejledning vedrørende behandling af sager om  \r\n\r\n overtrædelse af levnedsmiddellovgivningen&#171; bilagt en cirkulæreskrivelse  \r\n\r\n af 9. oktober 1979 fra Rigsadvokaten til anklagemyndigheden vedrørende  \r\n\r\n behandling af sager om overtrædelse af levnedsmiddelloven og  \r\n\r\n miljøbeskyttelsesloven. I Rigsadvokatens cirkulæreskrivelse betonedes bl.a.  \r\n\r\n vigtigheden af, at bødepåstande i miljø- og levnedsmiddelsager afpasses efter  \r\n\r\n lovovertrædelsens skadevirkninger og risikoen herfor samt den økonomiske  \r\n\r\n fordel ved lovovertrædelsen. </P>  \r\n\r\n<P>Som det vil være enhederne bekendt, har man ved lov nr. 250 af 23. maj  \r\n\r\n 1984 bl.a. foretaget ændringer af straffebestemmelsen i forskellige miljø- og  \r\n\r\n planlægningslove, herunder levnedsmiddellovens straffebestemmelse i § 63. Lov  \r\n\r\n nr. 250 trådte i kraft den 1. august 1984. </P>  \r\n\r\n<P>Idet der under Folketingets behandling af lovforslaget blev udtrykt ønske  \r\n\r\n om, at der i tilslutning til lovændringen blev udarbejdet administrative  \r\n\r\n bestemmelser om samarbejdet inden for det pågældende område mellem  \r\n\r\n miljømyndighederne og politiet og anklagemyndigheden, har Justitsministeriet  \r\n\r\n den 14. maj 1985 til politiet og anklagemyndigheden udsendt retningslinier  \r\n\r\n for behandlingen af straffesager inden for miljøområdet. </P>  \r\n\r\n<P>Cirkulæreskrivelsen, der hermed fremsendes til orientering, træder i  \r\n\r\n stedet for Rigsadvokatens ovennævnte cirkulæreskrivelse af 9. oktober 1979.  \r\n\r\n</P>  \r\n\r\n<P>I forbindelse med Justitsministeriets cirkulæreskrivelse har  \r\n\r\n veterinærdirektoratet og Levnedsmiddelstyrelsen, ligesom ved  \r\n\r\n cirkulæreskrivelse af 30. november 1979, besluttet at henlede  \r\n\r\n levnedsmiddelkontrolenhedernes opmærksomhed på følgende punkter i  \r\n\r\n Justitsministeriets cirkulæreskrivelse: </P>  \r\n\r\n<P>&#187;Der anmodes om, at tvivlsomme spørgsmål om faktiske eller retlige  \r\n\r\n forhold, som har betydning for sagens videre behandling, drøftes med eller  \r\n\r\n forelægges for den pågældende miljømyndighed, ligesom tiltalens udformning,  \r\n\r\n sanktionspåstanden m.v., indhentes med bistand fra vedkommende  \r\n\r\n miljømyndighed, når dette skønnes nødvendigt. </P>  \r\n\r\n<P>Når sagens efterforskning er afsluttet, bør sagen i almindelighed  \r\n\r\n forelægges for vedkommende miljømyndighed med anmodning om en udtalelse,  \r\n\r\n forinden der tages stilling til spørgsmål om tiltalerejsning, tiltalens  \r\n\r\n udformning og sanktionspåstanden. </P>  \r\n\r\n<P>Anklagemyndighedens påstand skal afpasses efter overtrædelsens art og  \r\n\r\n grovhed, således at der tages hensyn til de skadevirkninger, som  \r\n\r\n overtrædelsen har medført, eller kan frygtes at medføre, og til  \r\n\r\n gerningsmandens subjektive forhold. Har overtrædelsen indbragt eller  \r\n\r\n tilsigtet en gevinst, eventuelt i form af en besparelse, bør påstanden  \r\n\r\n fastsættes med hensyntagen til den økonomiske fordel, der er indvundet eller  \r\n\r\n tilsigtet. </P>  \r\n\r\n<P>Vedkommende miljømyndighed skal underrettes om tidspunktet for sagens  \r\n\r\n foretagelse i retten samt modtage underretning om sagens udfald; i sager, der  \r\n\r\n afgøres ved dom, i form af en domsudskrift.&#171; </P>  \r\n\r\n<P>Under henvisning til ovenstående skal Levnedsmiddelstyrelsen og  \r\n\r\n veterinærdirektoratet, som sket ved cirkulæreskrivelsen af 30. november 1979,  \r\n\r\n henstille, at de lokale myndigheder i samarbejde med anklagemyndigheden  \r\n\r\n medvirker til, at Justitsministeriets cirkulæreskrivelse får den tilsigtede  \r\n\r\n virkning. </P>  \r\n\r\n<P>Opmærksomheden skal særligt henledes på, at den i Justitsministeriets  \r\n\r\n cirkulære nævnte afpasning af anklagemyndighedens påstand efter  \r\n\r\n overtrædelsens art og grovhed, latent eller faktisk skadevirkning, tilsigtet  \r\n\r\n eller opnået økonomisk gevinst eller besparelse, efter omstændighederne må  \r\n\r\n antages at forudsætte, at levnedsmiddelkontrolenhederne ved indgivelse af  \r\n\r\n politianmeldelse eller ved udtalelse til anklagemyndigheden nærmere søger at  \r\n\r\n belyse disse omstændigheder, fremfor alene at citere den overtrådte retsregel  \r\n\r\n og indstille et bødebeløb. </P>  \r\n\r\n<P>Det vil f.eks. ikke altid være umiddelbart indlysende for anklagemyndighed  \r\n\r\n og domstole, hvad den reelle betydning af en forkert mærkning kan være.  \r\n\r\n Levnedsmiddelkontrolenheden kan her uddybe problemstillingen og f.eks.  \r\n\r\n forklare, at overtrædelsen af den tilsyneladende formelle regel, har eller  \r\n\r\n kan have haft til hensigt at fremme salget af det pågældende produkt på  \r\n\r\n konkurrerende produkters bekostning, og at der derved er opnået ellet  \r\n\r\n tilsigtet en økonomisk gevinst. Eventuelt kan tillige søges opstillet en  \r\n\r\n økonomisk kalkulation over den opnåede eller tilsigtede gevinst, f.eks. ved  \r\n\r\n prissammenligning med konkurrerende produkter, og det igennem kontrolbesøg i  \r\n\r\n detailhandelen opnåede indtryk af produktets udbredelse og salg. I andre  \r\n\r\n tilfælde vil det f.eks. være de sundhedsmæssige risici, der skal uddybes.  \r\n\r\n</P>  \r\n\r\n<P>Levnedsmiddelstyrelsen og veterinærdirektoratet står fortsat til rådighed  \r\n\r\n med henblik på at yde de lokale tilsynsmyndigheder vejledning i forbindelse  \r\n\r\n med vurdering af konkrete sager, herunder spørgsmål om bødestørrelser. </P>  \r\n\r\n<P>Da en væsentlig forudsætning for at kunne yde en sådan vejledning  \r\n\r\n imidlertid er, at veterinærdirektoratet og Levnedsmiddelstyrelsen modtager  \r\n\r\n underretning om sagens udfald, skal man endelig anmode om, at sådan  \r\n\r\n underretning fremsendes i samtlige sager og hurtigst muligt efter, at sagen  \r\n\r\n er afgjort. </P>  \r\n\r\n<P>E. Malling Olsen </P>  \r\n\r\n<P>/Jørgen Fredsted </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19861566010"
        },
        {
            "displayName": "Entydig dokumentidentifikation",
            "displayValue": "CM043619"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "11/12/2006"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "15660"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "13/01/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}