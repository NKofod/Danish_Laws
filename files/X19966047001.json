{
    "id": 39725,
    "title": "Nyt om arbejdsskader - skader der sker under uddannelse (* 1) Nr 19025 af 00/02/1996 ",
    "documentTypeId": "230",
    "isSagsforlobPeriodValid": false,
    "shortName": "AFG nr 60470 af 28/02/1996",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Skader, der sker under uddannelse </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Nyt om arbejdsskader - skader der sker under  \r\n\r\n uddannelse (* 1) Nr 19025 af 00/02/1996 </H1>  \r\n\r\n<P></P>  \r\n\r\n<P>En studerende deltog i et kemisk forsøg på et universitet. Der skete en  \r\n\r\n eksplosion, hvorved hun beskadigede den ene hånd. </P>  \r\n\r\n<P>Universitetet anmeldte ulykken og oplyste, at den studerendes indsats i  \r\n\r\n forsøget i overvejende grad var i universitetets interesse, og at arbejdet  \r\n\r\n skulle have været udført af lønnet personale, hvis den studerende ikke havde  \r\n\r\n medvirket. </P>  \r\n\r\n<P>Arbejdsskadestyrelsen anerkendte, at der var tale om en arbejdsulykke. Ved  \r\n\r\n anerkendelsen lagde vi vægt på, at forsøget var et led i et  \r\n\r\n forskningsprojekt. Den studerendes deltagelse i forsøget blev sidestillet med  \r\n\r\n arbejde, da indsatsen lå ud over, hvad der er sædvanligt i forbindelse med  \r\n\r\n uddannelsen. </P>  \r\n\r\n<P>Deltagelsen i forsøget blev således vurderet til at være i universitetets  \r\n\r\n interesse, hvorfor skadelidte kunne sidestilles med en person, der var  \r\n\r\n antaget til arbejde. </P>  \r\n\r\n<P>KOMMENTAR: </P>  \r\n\r\n<P>Personer, der er antaget til at udføre et arbejde, er dækket af  \r\n\r\n arbejdsskadeforsikringslovgivningen, således at de har mulighed for at få  \r\n\r\n erstatning, hvis de kommer til skade under arbejdet. </P>  \r\n\r\n<P>Det betyder, at mennesker, der kommer til skade under uddannelse, normalt  \r\n\r\n ikke har mulighed for at få en arbejdsskadeerstatning. </P>  \r\n\r\n<P>Det gælder imidlertid ikke i alle uddannelsessituationer. </P>  \r\n\r\n<P>Der er således etableret et antal statsfinansierede forsikringsordninger  \r\n\r\n for uddannelsessøgende under arbejdspladslignende vilkår på skoler og  \r\n\r\n uddannelsesinstitutioner. </P>  \r\n\r\n<P>Disse ordninger har hjemmel i forskellige uddannelseslove. Det drejer sig  \r\n\r\n om lov om erhvervsuddannelser, lov om erhvervsgrunduddannelser, lov om de  \r\n\r\n erhvervsgymnasiale uddannelser til højere handelseksamen og højere teknisk  \r\n\r\n eksamen samt lov om landbrugsuddannelser. </P>  \r\n\r\n<P>For personer i uddannelsestilbud efter lov om en aktiv  \r\n\r\n arbejdsmarkedspolitik og lov om kommunal aktivering findes hjemmelen i en  \r\n\r\n tekstanmærkning til finansloven. </P>  \r\n\r\n<P>Endvidere er personer i obligatorisk praktik på en arbejdsplads som et led  \r\n\r\n i en statsanerkendt uddannelse, der er godkendt som støtteberettiget efter  \r\n\r\n lov om Statens Uddannelsesstøtte, omfattet af lov om forsikring mod følger af  \r\n\r\n arbejdsskade. </P>  \r\n\r\n<P>Det er en betingelse, at praktikken er formidlet eller godkendt af  \r\n\r\n uddannelsesinstitutionen. Den studerende er under et sådant praktikophold  \r\n\r\n forsikret under praktikværtens lovpligtige arbejdsskadeforsikring. </P>  \r\n\r\n<P>Begrundelsen for at medtage denne persongruppe er, at praktikanter under  \r\n\r\n det obligatoriske ophold på arbejdspladsen er udsat for samme risiko som de  \r\n\r\n ansatte. </P>  \r\n\r\n<P>Endeligt findes der en statsfinansieret ordning, der sikrer personer under  \r\n\r\n praktisk erhvervsorientering. </P>  \r\n\r\n<P>Ordningen omfatter hovedsageligt skoleelever og har hjemmel i en  \r\n\r\n tekstanmærkning til Arbejdsministeriets finanslovskonto. </P>  \r\n\r\n<P>Baggrunden for denne ordning er, at arbejdsgiverne ikke bør bære risikoen  \r\n\r\n for erhvervspraktikanters skade i praktiktiden. </P>  \r\n\r\n<P>Det er fælles for disse ordninger for visse uddannelsessøgende, at  \r\n\r\n Arbejdsskadestyrelsen træffer afgørelse om erstatning efter lov om forsikring  \r\n\r\n mod følger af arbejdsskade, mens staten ved Undervisningsministeriet eller  \r\n\r\n Arbejdsministeriet betaler udgifterne til erstatninger. </P>  \r\n\r\n<P>Studerende, der ikke er omfattet af en af de nævnte særordninger, kan -  \r\n\r\n som det fremgår af sagen - blive omfattet af arbejdsskadeforsikringsloven i  \r\n\r\n kraft af en arbejdsindsats i fx et forskningsprojekt. </P>  \r\n\r\n<P>Det er afgørende, at arbejdsindsatsen har en ikke uvæsentlig nytteværdi  \r\n\r\n for undervisningsinstitutionen, og at den ligger udover, hvad der er et  \r\n\r\n sædvanligt eller naturligt led i uddannelsen. </P>  \r\n\r\n<P>Yderligere oplysninger kan fås hos kontorchef Kirsten Ørnø. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Offentliggjort af Arbejdsskadestyrelsen i Nyt om arbejdsskader nr. 2, februar 1996.",
        "Der er indsat en fiktiv dato af systemtekniske hensyn.",
        "Kun år og måned for underskrivelsen er kendt."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "X19966047001"
        },
        {
            "displayName": "Entydig dokumentidentifikation",
            "displayValue": "CA007660"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "60470"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "28/02/1996"
        },
        {
            "displayName": "Ressortministeriets journalnummer",
            "displayValue": "Socialministeriet, Arbejdsskadestyrelsen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}