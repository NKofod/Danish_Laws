{
    "id": 113375,
    "title": "1987 LSF 242   FORSLAG TIL LOV OM SÆRLIGE FRADRAG TIL SØMÆND M.V. ",
    "documentTypeId": "400",
    "isSagsforlobPeriodValid": false,
    "shortName": "1987/1 LSF 242",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 242 </P>  \r\n\r\n<P></P>  \r\n\r\n<P>Forslag til Lov om særlige fradrag til sømænd m.v. </P>  \r\n\r\n<P></P>  \r\n\r\n<P>Fremsat af skatteministeren (Fogh Rasmussen) </P>  \r\n\r\n<P></P>  \r\n\r\n<P>den 23. marts 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Fradrag efter denne lov indrømmes personer, der er </P>  \r\n\r\n<P>skattepligtige i henhold til kildeskattelovens § 1, og som </P>  \r\n\r\n<P>1) erhverver lønindtægt ved tjeneste om bord på et dansk skib i </P>  \r\n\r\n<P>a) udenrigsfart eller </P>  \r\n\r\n<P>b) nærfart; </P>  \r\n\r\n<P>2) erhverver lønindtægt ved tjeneste om bord på et udenlandsk skib i </P>  \r\n\r\n<P>udenrigsfart; </P>  \r\n\r\n<P>3) erhverver lønindtægt ved tjeneste om bord på fartøjer og </P>  \r\n\r\n<P>installationer, der anvendes i tilknytning til efterforskning og </P>  \r\n\r\n<P>indvinding af kulbrinter uden for dansk søterritorium og dansk </P>  \r\n\r\n<P>kontinentalsokkelområde. </P>  \r\n\r\n<P>Stk. 2. Lønindtægt ved tjeneste ombord, der oppebæres i den tid, </P>  \r\n\r\n<P>skibet ligger ved land under bygning, reparation eller </P>  \r\n\r\n<P>midlertidig oplægning, er omfattet af stk. 1. </P>  \r\n\r\n<P>Stk. 3. Personer, der oppebærer lønindtægt ved tjeneste om bord på </P>  \r\n\r\n<P>et skib, i hvilket de som partsredere eller interessenter ejer en </P>  \r\n\r\n<P>andel på højst 10 pct., er ligeledes omfattet af stk. 1. </P>  \r\n\r\n<P>§ 2. I denne lov forstås ved: </P>  \r\n\r\n<P>1. Dansk skib: Et skib, som er registreret med hjemsted her i landet </P>  \r\n\r\n<P>med en bruttoregistertonnage på 100 tons/ en bruttotonnage på 100 </P>  \r\n\r\n<P>tons eller derover, og som udelukkende anvendes til </P>  \r\n\r\n<P>erhvervsmæssig befordring af personer eller gods eller som </P>  \r\n\r\n<P>bjærgningsfartøj. Med skib registreret med hjemsted her i landet </P>  \r\n\r\n<P>sidestilles skib, der er registreret med hjemsted på Færøerne, i </P>  \r\n\r\n<P>Grønland eller i udlandet, såfremt det uden besætning overtages </P>  \r\n\r\n<P>til befragtning af dansk rederi. Skib, der er registreret med </P>  \r\n\r\n<P>hjemsted her i landet, men som uden besætning overtages til </P>  \r\n\r\n<P>befragtning af udenlandsk rederi, anses ikke for dansk skib. </P>  \r\n\r\n<P>2. Udenrigsfart: </P>  \r\n\r\n<P>a. Fart, der overvejende finder sted mellem havne uden for et </P>  \r\n\r\n<P>område, der i Nordsøen begrænses af meridianen øst og </P>  \r\n\r\n<P>breddeparallellen 6 nord og i Østersøen af breddeparallellen </P>  \r\n\r\n<P>5 nord. </P>  \r\n\r\n<P>b. Fart, der overvejende finder sted mellem havne, der er beliggende </P>  \r\n\r\n<P>inden for det nævnte område, og havne, der er beliggende uden for </P>  \r\n\r\n<P>det nævnte område. </P>  \r\n\r\n<P>c. Bjærgningsvirksomhed, der i det væsentlige udøves uden for det </P>  \r\n\r\n<P>nævnte område. </P>  \r\n\r\n<P>Indre vandveje, såsom indsøer, floder og kanaler henregnes til det </P>  \r\n\r\n<P>under a. nævnte område, når indsejlingen er sket fra et sted på </P>  \r\n\r\n<P>kystlinien, der er beliggende inden for området. </P>  \r\n\r\n<P>3. Nærfart: Fart eller bjærgningsvirksomhed inden for det område, </P>  \r\n\r\n<P>som er nævnt i nr. 2, bortset fra fart med </P>  \r\n\r\n<P>a. skibe og færger, der sejler i begrænsede fartområder, </P>  \r\n\r\n<P>b. skibe, der væsentligst sejler på danske indsøer, åer og fjorde, og </P>  \r\n\r\n<P>c. skibe, der er i stationær virksomhed, herunder havnefart og </P>  \r\n\r\n<P>lignende, eller som ikke har egne fremdrivningsmidler. </P>  \r\n\r\n<P>Rutetrafik, hvor sejldistancen fra havn til havn er mindre end 50 </P>  \r\n\r\n<P>sømil, anses for sejlads i begrænset fart, jf. dog § 5, stk. 4. I </P>  \r\n\r\n<P>øvrigt bemyndiges Skatteministeren til at give nærmere regler </P>  \r\n\r\n<P>for, hvad der skal anses for nærfart. Ministeren skal herunder </P>  \r\n\r\n<P>navnlig tage i betragtning, om de personer, som er om bord,har </P>  \r\n\r\n<P>adgang til regelmæssigt at overnatte i land. </P>  \r\n\r\n<P>4. Udenlandsk skib: Et skib med en bruttoregistertonnage på 100 </P>  \r\n\r\n<P>tons/ en bruttotonnage på 100 tons eller derover, som udelukkende </P>  \r\n\r\n<P>anvendes til erhvervsmæssig befordring af personer eller gods </P>  \r\n\r\n<P>eller som bjærgningsfartøj, og som ikke anses som et dansk skib </P>  \r\n\r\n<P>efter nr. 1. </P>  \r\n\r\n<P>§ 3. Personer, der er omfattet af § 1, stk. 1, nr. 1, litra a), </P>  \r\n\r\n<P>eller nr. 2 eller 3, og som har erhvervet lønindtægt, som nævnt i </P>  \r\n\r\n<P>§ 1, kan ved opgørelsen af den skattepligtige indkomst fradrage </P>  \r\n\r\n<P>et beløb på 23.000 kr. Herudover indrømmes et procentfradrag, der </P>  \r\n\r\n<P>beregnes med 15 pct. af den del af lønindtægten, der ikke </P>  \r\n\r\n<P>overstiger 130.000 kr., og med 8 pct. af det overskydende beløb. </P>  \r\n\r\n<P>Procentfradraget beregnes på grundlag af lønindtægten omregnet </P>  \r\n\r\n<P>til helårsindtægt og kan for hvert indkomstår højst beregnes af </P>  \r\n\r\n<P>en lønindtægt, der omregnet til helårsindtægt udgør 310.000 kr. </P>  \r\n\r\n<P>Har den pågældende kun lønindtægt som nævnt i en del af </P>  \r\n\r\n<P>indkomståret, nedsættes 23.000 kr.'s fradraget og </P>  \r\n\r\n<P>procentfradraget forholdsmæssigt. </P>  \r\n\r\n<P>Stk. 2. For personer, der er omfattet af § 1, stk. 1, nr. 1, litra </P>  \r\n\r\n<P>b), nedsættes det i stk. 1 nævnte beløb på 23.000 kr. til 8.000 </P>  \r\n\r\n<P>kr. I øvrigt finder bestemmelserne i stk. 1 tilsvarende </P>  \r\n\r\n<P>anvendelse. </P>  \r\n\r\n<P>§ 4. Hvis fradrag foretages efter § 3, kan udgifter i forbindelse </P>  \r\n\r\n<P>med lønindtægt, der er nævnt i § 1, ikke fradrages efter </P>  \r\n\r\n<P>ligningslovens § 9, stk. 1, §§ 9 B-9 D og § 13 eller efter § 49, </P>  \r\n\r\n<P>stk. 1, i lov om beskatning af pensionsordninger m.v. </P>  \r\n\r\n<P>§ 5. Efter anmodning fra et rederi kan Skatteministeren tillade, at </P>  \r\n\r\n<P>der indrømmes fradrag efter § 3 i de i stk. 2-5 nævnte tilfælde. </P>  \r\n\r\n<P>Stk. 2. Fradrag efter stk. 1 kan indrømmes personer, omfattet af § </P>  \r\n\r\n<P>1, stk. 1, nr. 1, der oppebærer lønindtægt for arbejde, udført om </P>  \r\n\r\n<P>bord på skibe, som ikke opfylder betingelserne om tonnagemål i § </P>  \r\n\r\n<P>2, nr. 1. Sådan tilladelse skal navnlig gives, såfremt samme </P>  \r\n\r\n<P>rederi ejer skibe både over og under tonnagegrænsen i § 2, nr. 1. </P>  \r\n\r\n<P>Stk. 3. Fradrag efter stk. 1 kan indrømmes personer, omfattet af § </P>  \r\n\r\n<P>1, stk. 1, nr. 1, der oppebærer lønindtægt for arbejde, udført om </P>  \r\n\r\n<P>bord på skibe, der anvendes erhvervsmæssigt på anden måde end </P>  \r\n\r\n<P>nævnt i § 2, nr. 1, eller på skibe, der udelukkende anvendes som </P>  \r\n\r\n<P>hjælpefartøj til de bjærgningsfartøjer, som er nævnt i § 2, nr. </P>  \r\n\r\n<P>1. Ministeren skal i denne forbindelse tage hensyn til, om </P>  \r\n\r\n<P>forhyringsvilkårene for de pågældende i det væsentlige svarer </P>  \r\n\r\n<P>til, hvad der sædvanligt gælder for personer, der er omfattet af </P>  \r\n\r\n<P>bestemmelserne i loven. </P>  \r\n\r\n<P>Stk. 4. Fradrag efter stk. 1 kan indrømmes personer, der oppebærer </P>  \r\n\r\n<P>lønindtægt for arbejde, udført om bord på et dansk skib i </P>  \r\n\r\n<P>rutetrafik, hvor sejldistancen fra havn til havn er mindre end 50 </P>  \r\n\r\n<P>sømil, men mere end 25 sømil, når et overvejende antal af </P>  \r\n\r\n<P>rederiets øvrige skibe sejler i nærfart eller udenrigsfart, og de </P>  \r\n\r\n<P>pågældende kontraktligt er bundet til at tåle overflytning til </P>  \r\n\r\n<P>tjeneste om bord på andre af rederiets skibe i nærfart eller </P>  \r\n\r\n<P>udenrigsfart. </P>  \r\n\r\n<P>Stk. 5. Fradrag efter stk. 1 kan indrømmes personer, der oppebærer </P>  \r\n\r\n<P>lønindtægt for arbejde, udført om bord på de i lov om </P>  \r\n\r\n<P>søfartsuddannelse nævnte skole- og øvelsesskibe. </P>  \r\n\r\n<P>§ 6. Skatteministeren fastsætter nærmere regler om lovens </P>  \r\n\r\n<P>gennemførelse og administration. </P>  \r\n\r\n<P>§ 7. Loven træder i kraft ved bekendtgørelse i Lovtidende. </P>  \r\n\r\n<P>Stk. 2. Loven har virkning fra og med 1. januar 1989. </P>  \r\n\r\n<P>§ 8. Loven gælder ikke for Færøerne og Grønland. </P>  \r\n\r\n<P>Bemærkninger til lovforslaget </P>  \r\n\r\n<P>Indledning </P>  \r\n\r\n<P>Lovforslaget skal ses i sammenhæng med de samtidigt med nærværende </P>  \r\n\r\n<P>lovforslag fremsatte forslag til Lov om ophævelse af lov om </P>  \r\n\r\n<P>sømandsskat og forslag til Lov om ændring af forskellige </P>  \r\n\r\n<P>skattelove (Beskatning af sømænd m.v. - ophævelse af lov om </P>  \r\n\r\n<P>sømandsskat). I førstnævnte lovforslag foreslås, at </P>  \r\n\r\n<P>sømandsskatteloven ophæves med virkning fra 1. januar 1989. </P>  \r\n\r\n<P>Sidstnævnte lovforslag indeholder dels særlige regler vedrørende </P>  \r\n\r\n<P>beskatning af udenlandske sømænd om bord på danske skibe, dels en </P>  \r\n\r\n<P>række konsekvensændringer som følge af ophævelsen af </P>  \r\n\r\n<P>sømandsskatteloven. </P>  \r\n\r\n<P>Sømænd under den gældende sømandsskatteordning beskattes noget </P>  \r\n\r\n<P>lempeligere end skatteydere med tilsvarende indtægter i land. Det </P>  \r\n\r\n<P>er ikke hensigten i forbindelse med den foreslåede ophævelse af </P>  \r\n\r\n<P>sømandsskatteloven at gennemføre en ændring af </P>  \r\n\r\n<P>beskatningsniveauet for sømænd. Det <B>foreslås</B> derfor at indrømme  \r\n\r\n</P>  \r\n\r\n<P>et særligt fradrag til sømænd, der er fuldt skattepligtige her </P>  \r\n\r\n<P>til landet i medfør af kildeskattelovens § 1 (danske sømænd), og </P>  \r\n\r\n<P>som udfører arbejde om bord på dansk skib i sømandsskattelovens </P>  \r\n\r\n<P>forstand. </P>  \r\n\r\n<P>I lovforslaget er indarbejdet de regler om et særligt fradrag, som i </P>  \r\n\r\n<P>dag i henhold til ligningslovens § 33 B dels indrømmes danske </P>  \r\n\r\n<P>sømænd, der udfører arbejde om bord på udenlandske skibe i </P>  \r\n\r\n<P>udenrigsfart, dels indrømmes personer hjemmehørende i Danmark, </P>  \r\n\r\n<P>som udfører arbejde om bord på fartøjer og installationer, der </P>  \r\n\r\n<P>anvendes i tilknytning til efterforskning og indvinding af </P>  \r\n\r\n<P>kulbrinter uden for dansk søterritorium og dansk </P>  \r\n\r\n<P>kontinentalsokkel. </P>  \r\n\r\n<P>Fradraget til danske sømænd om bord på danske skibe vil i princippet </P>  \r\n\r\n<P>blive indrømmet den samme kreds af personer, som er omfattet af </P>  \r\n\r\n<P>den gældende sømandsskattelov, dvs. der skal være tale om sømænd </P>  \r\n\r\n<P>om bord på et dansk skib, der udelukkende anvendes til </P>  \r\n\r\n<P>erhvervsmæssig befordring af personer eller gods eller som </P>  \r\n\r\n<P>bjærgningsfartøj, og som opfylder visse mindstemål med hensyn til </P>  \r\n\r\n<P>tonnage. </P>  \r\n\r\n<P>Endvidere skal skibet sejle i udenrigsfart eller nærfart. Sømænd, </P>  \r\n\r\n<P>der alene sejler i begrænset fart, er ikke omfattet af </P>  \r\n\r\n<P>sømandsskattelovens bestemmelser, og de pågældende vil derfor </P>  \r\n\r\n<P>heller ikke blive inddraget under den foreslåede fradragsordning. </P>  \r\n\r\n<P>For at opnå, at sømænd i videst muligt omfang bliver beskattet på </P>  \r\n\r\n<P>samme niveau efter de nye regler som efter gældende regler i </P>  \r\n\r\n<P>sømandsskatteloven, indrømmes der personer, der sejler i </P>  \r\n\r\n<P>udenrigsfart et større fradrag end personer, der sejler i nærfart. </P>  \r\n\r\n<P>Som tidligere anført vil danske sømænd m.v., som efter gældende </P>  \r\n\r\n<P>regler er omfattet af ligningslovens § 33 B, blive omfattet af </P>  \r\n\r\n<P>bestemmelserne i nærværende lovforslag. De pågældende vil som </P>  \r\n\r\n<P>hidtil blive sidestillet med danske sømænd om bord på danske </P>  \r\n\r\n<P>skibe, der sejler i udenrigsfart. </P>  \r\n\r\n<P>De særlige fradrag, som indrømmes sømænd m.v. efter nærværende </P>  \r\n\r\n<P>lovforslag, kan fradrages ved opgørelsen af den skattepligtige </P>  \r\n\r\n<P>almindelige indkomst og ikke ved opgørelsen af den personlige </P>  \r\n\r\n<P>indkomst, jf. personskattelovens § 3. </P>  \r\n\r\n<P>Ved fastsættelsen af fradragets størrelse er det som nævnt </P>  \r\n\r\n<P>tilstræbt, at danske sømænd i gennemsnit kan forblive på </P>  \r\n\r\n<P>nogenlunde samme beskatningsniveau efter ophævelsen af </P>  \r\n\r\n<P>sømandsskatteordningen. Med henblik herpå er der ved </P>  \r\n\r\n<P>fastsættelsen af fradraget taget udgangspunkt i de skattemæssige </P>  \r\n\r\n<P>forhold for sømænd, der sejler i 11 af årets måneder, og som har </P>  \r\n\r\n<P>bopæl i en kommune, der har en kommunal udskrivningsprocent </P>  \r\n\r\n<P>svarende til landsgennemsnittet i 1988. Hvad angår fastsættelsen </P>  \r\n\r\n<P>af fradraget i øvrigt henvises til bemærkningerne til </P>  \r\n\r\n<P>lovforslagets § 3. </P>  \r\n\r\n<P>Det foreslås endelig, at de bemyndigelser, der i sømandsskattelovens </P>  \r\n\r\n<P>§ 29 er tillagt Skatteministeren til efter indstilling fra </P>  \r\n\r\n<P>Sømandsskattenævnet at tillade, at sømænd i visse tilfælde kan </P>  \r\n\r\n<P>inddrages under sømandsbeskatningen, selv om de pågældende i </P>  \r\n\r\n<P>øvrigt ikke opfylder de i sømandsskatteloven fastsatte </P>  \r\n\r\n<P>betingelser herfor, opretholdes tilsvarende under den ny </P>  \r\n\r\n<P>fradragsordning, jf. lovforslagets § 1, stk. 2 og 3, og § 5. Det </P>  \r\n\r\n<P>drejer sig bl.a. om regler, der bemyndiger Skatteministeren til </P>  \r\n\r\n<P>at tillade, at fradrag indrømmes sømænd om bord på danske skibe, </P>  \r\n\r\n<P>der i henseende til tonnagemål ikke opfylder betingelsen i § 2, </P>  \r\n\r\n<P>nr. 1, eller som anvendes erhvervsmæssigt på anden måde end til </P>  \r\n\r\n<P>befordring af personer eller gods. </P>  \r\n\r\n<P>Efter nedlæggelsen af Sømandsskattenævnet er det Skatteministeren </P>  \r\n\r\n<P>alene, eller hvem ministeren bemyndiger dertil, der træffer </P>  \r\n\r\n<P>afgørelse i de nævnte spørgsmål. Det er hensigten med det </P>  \r\n\r\n<P>stillede forslag at fortsætte den praksis, som hidtil har været </P>  \r\n\r\n<P>gældende på området, bl.a. for herigennem at medvirke til, at </P>  \r\n\r\n<P>samme personkreds af danske sømænd, som efter gældende regler er </P>  \r\n\r\n<P>omfattet af sømandsskatteordningen, også bliver inddraget under </P>  \r\n\r\n<P>den foreslåede fradragsordning. </P>  \r\n\r\n<P>Vedrørende de administrative og provenumæssige konsekvenser af </P>  \r\n\r\n<P>lovforslaget henvises til bemærkningerne til det fremsatte </P>  \r\n\r\n<P>lovforslag om ophævelse af sømandsskatteloven. </P>  \r\n\r\n<P>Ifølge lovforslaget skal loven have virkning fra og med 1. januar </P>  \r\n\r\n<P>1989 samtidig med den foreslåede ophævelse af sømandsskatteloven. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Ifølge denne bestemmelse indrømmes det særlige fradrag til personer, </P>  \r\n\r\n<P>der er fuldt skattepligtige i henhold til kildeskattelovens § 1, </P>  \r\n\r\n<P>og som udfører arbejde om bord på et dansk skib i udenrigsfart </P>  \r\n\r\n<P>eller nærfart, eller som udfører arbejde på et udenlandsk skib i </P>  \r\n\r\n<P>udenrigsfart. Endvidere indrømmes fradraget til personer, som </P>  \r\n\r\n<P>udfører arbejde på fartøjer og installationer, som anvendes i </P>  \r\n\r\n<P>tilknytning til efterforskning og indvinding af kulbrinter uden </P>  \r\n\r\n<P>for dansk søterritorium og kontinentalsokkelområde. </P>  \r\n\r\n<P>Endelig indrømmes fradraget til personer, der oppebærer lønindtægt </P>  \r\n\r\n<P>om bord på et skib, i hvilket de som partsredere eller </P>  \r\n\r\n<P>interessenter ejer en andel på højst 10 pct. Efter de gældende </P>  \r\n\r\n<P>regler i sømandsskattelovens § 29, stk. 4, kan Skatteministeren </P>  \r\n\r\n<P>tillade, at de nævnte personer bliver omfattet af </P>  \r\n\r\n<P>sømandsskatteordningen. Det foreslås nu, at fradragsordningens </P>  \r\n\r\n<P>bestemmelser skal finde direkte anvendelse på denne personkreds. </P>  \r\n\r\n<P>Som nævnt under de indledende bemærkninger, vil fradraget i </P>  \r\n\r\n<P>princippet blive indrømmet samme kreds af fuldt skattepligtige </P>  \r\n\r\n<P>sømænd om bord på danske skibe, som efter gældende regler </P>  \r\n\r\n<P>beskattes i henhold til sømandsskatteloven, jf. lovens kapitel II. </P>  \r\n\r\n<P>Tilsvarende vil samme personkreds af fuldt skattepligtige her til </P>  \r\n\r\n<P>landet, som efter gældende regler er omfattet af ligningslovens § </P>  \r\n\r\n<P>33 B, blive omfattet af fradragsreglerne i nærværende lovforslag. </P>  \r\n\r\n<P>Herudover vil fuldt skattepligtige personer, der er omfattet af </P>  \r\n\r\n<P>sømandsskatteordningerne i de øvrige nordiske lande, blive </P>  \r\n\r\n<P>inddraget under den foreslåede fradragsordning. </P>  \r\n\r\n<P>Fradraget indrømmes enhver person, der er ansat om bord på de af </P>  \r\n\r\n<P>lovforslaget omfattede skibe, fartøjer eller installationer. </P>  \r\n\r\n<P>Dette gælder således også personer, der er ansat om bord hos en </P>  \r\n\r\n<P>anden arbejdsgiver end rederiet, f.eks. hos hovmesteren. </P>  \r\n\r\n<P>Fradraget gives i lønindtægt erhvervet ved tjeneste om bord. Der </P>  \r\n\r\n<P>tænkes her på lønindtægt, som efter gældende regler er omfattet </P>  \r\n\r\n<P>af sømandsskattelovens § 2, stk. 5, nemlig enhver skattepligtig </P>  \r\n\r\n<P>indtægt i penge eller i penges værdi, herunder hyre, lønnings- </P>  \r\n\r\n<P>eller andet arbejdsvederlag, værdien af fri kost, provision, </P>  \r\n\r\n<P>drikkepenge o.lign., som en sømand erhverver i forbindelse med </P>  \r\n\r\n<P>sit arbejde eller tjeneste om bord. Hertil henregnes også beløb, </P>  \r\n\r\n<P>der udbetales sømanden under midlertidigt ophold i land, samt </P>  \r\n\r\n<P>dagpenge, som rederiet udbetaler efter lovgivningen om dagpenge </P>  \r\n\r\n<P>ved sygdom eller fødsel, og bjærgeløn. </P>  \r\n\r\n<P>Fradraget gives endvidere i lønindtægt ved tjeneste om bord, der </P>  \r\n\r\n<P>oppebæres i den tid, skibet ligger ved land under bygning, </P>  \r\n\r\n<P>reparation eller midlertidig oplægning. Efter de gældende regler </P>  \r\n\r\n<P>i sømandsskattelovens § 29, stk. 1, kan Skatteministeren tillade, </P>  \r\n\r\n<P>at der svares sømandsskat af den nævnte lønindtægt.Det foreslås </P>  \r\n\r\n<P>nu, at fradragsordningens bestemmelser skal finde direkte </P>  \r\n\r\n<P>anvendelse på denne lønindtægt. </P>  \r\n\r\n<P>Til § 2 </P>  \r\n\r\n<P>I denne bestemmelse er udtrykkene <B>dansk skib, udenrigsfart, </B></P>  \r\n\r\n<P>nærfart og <B>udenlandsk skib</B> defineret. </P>  \r\n\r\n<P>De nævnte definitioner er i overensstemmelse med de tilsvarende </P>  \r\n\r\n<P>definitioner i sømandsskatteloven. Definitionen af udenlandsk </P>  \r\n\r\n<P>skib svarer til definitionen i ligningslovens § 33 B, stk. 2. </P>  \r\n\r\n<P>Herefter forstås ved <B>dansk skib</B> et skib, som er registreret med  \r\n\r\n</P>  \r\n\r\n<P>hjemsted her i landet med en bruttoregistertonnage på 100 tons/ </P>  \r\n\r\n<P>en bruttotonnage på 100 tons eller derover, som udelukkende </P>  \r\n\r\n<P>anvendes til erhvervsmæssig befordring af personer eller gods </P>  \r\n\r\n<P>eller som bjærgningsfartøj. Med skib registreret med hjemsted her </P>  \r\n\r\n<P>i landet sidestilles skib, der er registreret med hjemsted på </P>  \r\n\r\n<P>Færøerne, i Grønland eller i udlandet, såfremt det uden besætning </P>  \r\n\r\n<P>overtages til befragtning af dansk rederi. Skib, der er </P>  \r\n\r\n<P>registreret med hjemsted her i landet, men som uden besætning </P>  \r\n\r\n<P>overtages til befragtning af udenlandsk rederi, anses ikke for </P>  \r\n\r\n<P>dansk skib, jf. § 2, nr. 1. </P>  \r\n\r\n<P>Ved <B>udenlandsk skib</B> forstås et skib, der ikke kan anses for et  \r\n\r\n dansk </P>  \r\n\r\n<P>skib efter ovennævnte definition, men som i øvrigt opfylder samme </P>  \r\n\r\n<P>betingelser med hensyn til anvendelse og tonnage som et dansk </P>  \r\n\r\n<P>skib, jf. § 2, nr. 4. </P>  \r\n\r\n<P>Udenrigsfart er dels fart, der overvejende finder sted mellem havne </P>  \r\n\r\n<P>uden for et område, der i Nordsøen begrænses af meridianen øst </P>  \r\n\r\n<P>og breddeparallellen 6 nord og i Østersøen af breddeparallellen </P>  \r\n\r\n<P>5 nord, og dels fart, der overvejende finder sted mellem havne, </P>  \r\n\r\n<P>der er beliggende inden for det nævnte område, og havne uden for </P>  \r\n\r\n<P>området. Bjærgningsvirksomhed, der i det væsentligste udøves uden </P>  \r\n\r\n<P>for det nævnte område anses også for udenrigsfart, jf. § 2, nr. 2. </P>  \r\n\r\n<P>Som <B>nærfart</B> anses fart eller bjærgningsvirksomhed inden for det  \r\n\r\n</P>  \r\n\r\n<P>ovenfor nævnte område, bortset fra fart med </P>  \r\n\r\n<P>a. skibe og færger, der sejler i begrænsede fartområder, </P>  \r\n\r\n<P>b. skibe, der væsentligst sejler på danske indsøer, åer og fjorde, og </P>  \r\n\r\n<P>c. skibe, der er i stationær virksomhed, herunder havnefart og </P>  \r\n\r\n<P>lignende, eller som ikke har egne fremdrivningsmidler, jf. § 2, </P>  \r\n\r\n<P>nr. 3. </P>  \r\n\r\n<P>Det skal bemærkes, at rutetrafik, hvor sejldistancen fra havn til </P>  \r\n\r\n<P>havn er mindre end 50 sømil, anses for sejlads i begrænset fart. </P>  \r\n\r\n<P>Skatteministeren får dog adgang til, som det er tilfældet i </P>  \r\n\r\n<P>henhold til sømandsskatteloven, at dispensere fra denne </P>  \r\n\r\n<P>bestemmelse, jf. lovforslagets § 5, stk. 4. </P>  \r\n\r\n<P>I øvrigt bemyndiges Skatteministeren til at give nærmere regler for, </P>  \r\n\r\n<P>hvad der skal anses for nærfart. </P>  \r\n\r\n<P>Til § 3 </P>  \r\n\r\n<P>Denne bestemmelse indeholder regler om beregning af det særlige </P>  \r\n\r\n<P>fradrag til sømænd m.v. </P>  \r\n\r\n<P>Sømandsskatten under den gældende ordning er i princippet en endelig </P>  \r\n\r\n<P>progressiv kildeskat med kalendermåneden som skatteperiode, og </P>  \r\n\r\n<P>der indrømmes ved opgørelsen af indtægten om bord en række </P>  \r\n\r\n<P>standardiserede fradrag. Ordningen bygger på et særligt &#187;10 </P>  \r\n\r\n<P>måneders system&#171;, hvorefter såvel skatteskalaen som de månedlige </P>  \r\n\r\n<P>fradrag - herunder også fradrag for udgifter i land, som </P>  \r\n\r\n<P>overføres ved beregning af sømandsskatten - er baseret på den </P>  \r\n\r\n<P>forudsætning, at sømænd gennemsnitlig har indtægt om bord i 10 af </P>  \r\n\r\n<P>årets måneder. På dette grundlag beregnes de månedlige fradrag </P>  \r\n\r\n<P>ved skatteberegning om bord som en tiendedel af de årlige </P>  \r\n\r\n<P>fradrag. Der er således i det gældende system indbygget en </P>  \r\n\r\n<P>tendens til, at sømænd, der sejler i kortere perioder end 10 </P>  \r\n\r\n<P>måneder, ikke får udnyttet fradragene fuldt ud, medens omvendt </P>  \r\n\r\n<P>sømænd, der sejler 11 eller 12 måneder i løbet af året, får en </P>  \r\n\r\n<P>vis overdækning vedrørende fradragene. </P>  \r\n\r\n<P>Ved fastsættelsen af det særlige fradrag til sømænd efter nærværende </P>  \r\n\r\n<P>lovforslag er der taget udgangspunkt i de skattemæssige forhold </P>  \r\n\r\n<P>for sømænd, der erhverver lønindtægt om bord i 11 af årets </P>  \r\n\r\n<P>måneder, og som har bopæl i en kommune, der har en kommunal </P>  \r\n\r\n<P>udskrivningsprocent svarende til landsgennemsnittet i 1988. </P>  \r\n\r\n<P>Fradraget er herefter fastsat således, at sømænd med bopæl i en </P>  \r\n\r\n<P>gennemsnitskommune, der sejler i 11 af årets måneder, bliver </P>  \r\n\r\n<P>stillet skattemæssigt nogenlunde uændret efter afskaffelsen af </P>  \r\n\r\n<P>sømandsskatteordningen. </P>  \r\n\r\n<P>Alle sømænd vil med de foreslåede fradragsregler fortsat blive </P>  \r\n\r\n<P>undergivet en væsentlig lempeligere beskatning end andre </P>  \r\n\r\n<P>skatteydere. </P>  \r\n\r\n<P>Fradraget beregnes både som et fast beløbsfradrag og som et </P>  \r\n\r\n<P>procentfradrag. Endvidere er fradraget som tidligere anført </P>  \r\n\r\n<P>størrelsesmæssigt fastsat under hensyn til, om danske sømænd, der </P>  \r\n\r\n<P>gør tjeneste om bord på danske skibe, sejler i udenrigsfart eller </P>  \r\n\r\n<P>i nærfart. </P>  \r\n\r\n<P>For <B>danske sømænd</B> om bord på <B>danske skibe i udenrigsfart</B>  \r\n\r\n udgør det </P>  \r\n\r\n<P>faste beløbsfradrag for et helt indkomstår 23.000 kr., jf. § 3, </P>  \r\n\r\n<P>stk. 1. Hertil lægges et procentfradrag, der beregnet på grundlag </P>  \r\n\r\n<P>af helårsindtægten udgør 15 pct. af den del af lønindtægten om </P>  \r\n\r\n<P>bord, der ikke overstiger 130.000 kr., og 8 pct. af den </P>  \r\n\r\n<P>overskydende del af lønindtægten. Har den pågældende sømand kun </P>  \r\n\r\n<P>lønindtægt om bord i en del af indkomståret, nedsættes både </P>  \r\n\r\n<P>23.000 kr.'s fradraget og det beregnede procentfradrag </P>  \r\n\r\n<P>forholdsmæssigt. Procentfradraget kan for hvert indkomstår højst </P>  \r\n\r\n<P>beregnes af en lønindtægt, der omregnet til helårsindtægt udgør </P>  \r\n\r\n<P>310.000 kr. Det samlede årlige fradrag kan således højst udgøre </P>  \r\n\r\n<P>56.900 kr., jf. eksempel 1 og 2. </P>  \r\n\r\n<P>For <B>danske sømænd</B> om bord på <B>danske skibe i nærfart</B>  \r\n\r\n nedsættes det </P>  \r\n\r\n<P>faste beløbsfradrag fra de nævnte 23.000 kr. til 8.000 kr., jf. § </P>  \r\n\r\n<P>3, stk. 2. Denne nedsættelse svarer til, at sømænd i nærfart </P>  \r\n\r\n<P>efter gældende regler i sømandsskatteloven ikke indrømmes det </P>  \r\n\r\n<P>særlige udenrigsfartfradrag, som indrømmes sømænd i udenrigsfart. </P>  \r\n\r\n<P>Har den pågældende sømand haft lønindtægt om bord på f.eks. såvel </P>  \r\n\r\n<P>danske skibe i udenrigsfart som danske skibe i nærfart, nedsættes </P>  \r\n\r\n<P>det faste beløbsfradrag på henholdsvis 23.000 kr. og 8.000 kr. </P>  \r\n\r\n<P>forholdsmæssigt under hensyn til den tid, sømanden har haft </P>  \r\n\r\n<P>lønindtægt om bord på skibene i henholdsvis udenrigsfart og </P>  \r\n\r\n<P>nærfart. Procentfradraget kan beregnes under eet af lønindtægten </P>  \r\n\r\n<P>om bord på skibene i udenrigsfart og nærfart. </P>  \r\n\r\n<P>Danske sømænd om bord på <B>udenlandske skibe</B> samt <B>personer med  \r\n\r\n bopæl </B></P>  \r\n\r\n<P>her i landet, der gør tjeneste om bord på <B>fartøjer og </B></P>  \r\n\r\n<P>installationer, der anvendes i tilknytning til <B>off-shore </B></P>  \r\n\r\n<P>virksomhed på kulbrinteområdet i udlandet, og som hidtil har </P>  \r\n\r\n<P>været omfattet af ligningslovens § 33 B, får ifølge lovforslaget </P>  \r\n\r\n<P>beregnet fradrag efter samme regler som danske sømænd om bord på </P>  \r\n\r\n<P>danske skibe i udenrigsfart, jf. § 3, stk. 1. </P>  \r\n\r\n<P>Eksempler på beregning af fradrag efter lovforslagets regler: </P>  \r\n\r\n<P>Eksempel 1. En dansk sømand er forhyret på et dansk skib i </P>  \r\n\r\n<P>udenrigsfart i 9 måneder inden for et indkomstår, og i denne </P>  \r\n\r\n<P>periode har sømanden indtjent en løn på 180.000 kr. </P>  \r\n\r\n<P>Helårsindkomsten udgør 240.000 kr. Fradraget for det pågældende </P>  \r\n\r\n<P>indkomstår beregnes således: </P>  \r\n\r\n<PRE>  \r\n\r\n Maksimalt helårsfradrag      kr.  \r\n\r\n 130.000x15 pct.              19.500  \r\n\r\n 110.000x8 pct.                8.800  \r\n\r\n Fast beløbsfradrag           23.000  \r\n\r\n                           51.300  \r\n\r\n Fradrag for indkomståret  \r\n\r\n 51.300x9/12                  38.475  \r\n\r\n</PRE>  \r\n\r\n<P>Eksempel 2. Har sømanden i stedet indtjent en løn på 270.000 kr. i </P>  \r\n\r\n<P>løbet af de 9 måneder, udgør helårsindkomsten 360.000 kr. </P>  \r\n\r\n<P>Fradraget for det pågældende indkomstår beregnes herefter således: </P>  \r\n\r\n<PRE>  \r\n\r\n Maksimalt helårsfradrag      kr.  \r\n\r\n 130.000x15 pct.              19.500  \r\n\r\n 180.000x8 pct.               14.400  \r\n\r\n Fast beløbsfradrag           23.000  \r\n\r\n                           56.900  \r\n\r\n Fradrag for indkomståret  \r\n\r\n 56.900x9/12                  42.675  \r\n\r\n</PRE>  \r\n\r\n<P>Til § 4 </P>  \r\n\r\n<P>Det fremgår af denne bestemmelse, at skattepligtige, der vælger at </P>  \r\n\r\n<P>beregne fradrag efter bestemmelserne i nærværende lovforslag, </P>  \r\n\r\n<P>ikke samtidigt kan fradrage udgifter, der er afholdt i </P>  \r\n\r\n<P>forbindelse med erhvervelsen af lønindtægten om bord. Det drejer </P>  \r\n\r\n<P>sig om udgifter som omfattet af ligningslovens § 9, stk. 1, </P>  \r\n\r\n<P>(fradrag for udgifter i forbindelse med udførelsen af det </P>  \r\n\r\n<P>indtægtsgivende arbejde i det omfang, de samlede </P>  \r\n\r\n<P>fradragsberettigede udgifter overstiger et grundbeløb på 3.000 </P>  \r\n\r\n<P>kr.), §§ 9 B-9 D (befordringsfradrag) og § 13 (fradrag for </P>  \r\n\r\n<P>udgifter til kontingenter til faglige sammenslutninger) samt om </P>  \r\n\r\n<P>fradrag for udgifter til arbejdsløshedsforsikring efter § 49, </P>  \r\n\r\n<P>stk. 1, i lov om beskatning af pensionsordninger m.v. </P>  \r\n\r\n<P>Vælger den skattepligtige ved opgørelsen af indkomsten om bord at </P>  \r\n\r\n<P>foretage fradrag efter § 3 i nærværende lovforslag, skal der </P>  \r\n\r\n<P>således ikke ske reduktion efter ligningslovens § 9, stk. 1, ved </P>  \r\n\r\n<P>opgørelsen af fradraget. </P>  \r\n\r\n<P>Til § 5 </P>  \r\n\r\n<P>Som tidligere anført er det hensigten med nærværende lovforslag, at </P>  \r\n\r\n<P>samme personkreds af danske sømænd om bord på danske skibe, som i </P>  \r\n\r\n<P>dag er omfattet af sømandsskattelovens regler, i videst muligt </P>  \r\n\r\n<P>omfang bliver inddraget under den foreslåede fradragsordning. Med </P>  \r\n\r\n<P>henblik herpå foreslås det, at regler svarende til en række </P>  \r\n\r\n<P>bestemmelser i sømandsskattelovens § 29, hvorefter </P>  \r\n\r\n<P>Skatteministeren kan tillade, at sømænd i visse tilfælde kan </P>  \r\n\r\n<P>inddrages under sømandsbeskatningen, selv om de pågældende ikke </P>  \r\n\r\n<P>på alle områder opfylder de i sømandsskatteloven fastsatte </P>  \r\n\r\n<P>betingelser herfor, bevares under den ny fradragsordning. </P>  \r\n\r\n<P>Skatteministeren kan herefter tillade, at skibe, der ikke opfylder </P>  \r\n\r\n<P>betingelserne enten med hensyn til tonnagemål eller den </P>  \r\n\r\n<P>erhvervsmæssige anvendelse som nævnt i lovforslagets § 2, nr. 1, </P>  \r\n\r\n<P>bliver inddraget under fradragsordningen, jf. § 5, stk. 2 og 3. </P>  \r\n\r\n<P>Vedrørende inddragelse af skibe, som måler mindre end 100 </P>  \r\n\r\n<P>bruttoregistertons/bruttotons, skal tilladelse navnlig gives, </P>  \r\n\r\n<P>såfremt rederiet ejer skibe både over og under nævnte </P>  \r\n\r\n<P>tonnagegrænse. I forbindelse med inddragelse af sømænd, der </P>  \r\n\r\n<P>arbejder om bord på skibe, der anvendes erhvervsmæssigt på anden </P>  \r\n\r\n<P>måde end nævnt i § 2, stk. 1, under fradragsordningen, må det </P>  \r\n\r\n<P>navnlig tages i betragtning, om forhyringsvilkårene for de </P>  \r\n\r\n<P>pågældende i det væsentlige svarer til, hvad der sædvanligt er </P>  \r\n\r\n<P>gældende for sømænd, der er omfattet af bestemmelserne i </P>  \r\n\r\n<P>nærværende lovforslag. </P>  \r\n\r\n<P>Skatteministeren kan endelig tillade, at fradrag indrømmes personer </P>  \r\n\r\n<P>om bord på et dansk skib i rutetrafik, hvor sejldistancen fra </P>  \r\n\r\n<P>havn til havn udgør mindre end 50 sømil, men mere end 25 sømil, </P>  \r\n\r\n<P>samt personer om bord på visse skole- og øvelsesskibe, jf. § 5, </P>  \r\n\r\n<P>stk. 4 og 5. </P>  \r\n\r\n<P>Afgørelse i nævnte spørgsmål træffes efter de gældende bestemmelser </P>  \r\n\r\n<P>i sømandsskatteloven efter indstilling fra Sømandsskattenævnet. </P>  \r\n\r\n<P>Ved ophævelse af sømandsskatteloven vil Sømandsskattenævnet </P>  \r\n\r\n<P>bortfalde, men reglerne på området vil blive søgt administreret </P>  \r\n\r\n<P>efter samme retningslinier, som hidtil har været gældende. I det </P>  \r\n\r\n<P>omfang det skønnes fornødent, vil der således blive indhentet </P>  \r\n\r\n<P>udtalelser fra rederierne og de søfarendes organisationer. </P>  \r\n\r\n<P>Til §§ 6-8 </P>  \r\n\r\n<P>Loven skal have virkning fra og med 1. januar 1989 samtidig med </P>  \r\n\r\n<P>ophævelsen af sømandsskatteordningen. </P>  \r\n\r\n<P>Ifølge lovforslaget skal loven ikke omfatte Færøerne og Grønland. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198712K00242"
        },
        {
            "displayName": "Entydig dokumentidentifikation",
            "displayValue": "CL004883"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "242"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}