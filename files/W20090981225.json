{
    "id": 127974,
    "title": "VEU-godtgørelse, personkreds, uddannelsesniveau, serviceøkonom, nyuddannet, refusion",
    "documentTypeId": "240",
    "isSagsforlobPeriodValid": true,
    "shortName": "KEN nr 9812 af 12/03/2009",
    "documentHtml": "<div class=\"bjelke\">Den fulde tekst</div><p class=\"Titel2\">VEU-godtgørelse, personkreds, uddannelsesniveau, serviceøkonom, nyuddannet, refusion</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Et medlem søgte om VEU-godtgørelse under kursusdeltagelse i perioden 18. til 20. november 2008. Virksomheden udbetalte sædvanlig løn under kursusdeltagelsen.</div>\r\n        </p>\r\n        <p class=\"Tekst2\">\r\n          <div>Af ansøgningsskemaet fremgik, at medlemmet var uddannet serviceøkonom, og at hun afsluttede uddannelsen den 10. juni 2008. Medlemmet arbejdede som hotelassistent/assisterende manager.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, at virksomheden var berettiget til refusion svarende til VEU-godtgørelsen for afholdte lønudgifter.</div>\r\n        </p>\r\n        <p class=\"Tekst2\">\r\n          <div>Der blev lagt vægt på, at serviceøkonomuddannelsen var en uddannelse, der i niveau og varighed oversteg niveauet for erhvervsuddannelse. Der blev videre lagt vægt på, at der ikke var gået mindst 5 år fra medlemmet afsluttede serviceøkonomuddannelsen til kursets den 18. november 2008.</div>\r\n        </p>\r\n        <p class=\"Tekst2\">\r\n          <div>Medlemmet ansås på denne baggrund for at have anvendt sin uddannelse inden for de sidste 5 år, og var derfor ikke berettiget til VEU-godtgørelse.</div>\r\n        </p>\r\n        <p class=\"Tekst2\">\r\n          <div>Virksomheden var som følge heraf ikke berettiget til refusion for afholdte lønudgifter, idet virksomhedens ret til refusion var en afledet ret i forhold til medarbejderens ret til VEU-godtgørelse.</div>\r\n        </p>\r\n        <p class=\"Tekst2\">\r\n          <div>Ankenævnet tiltrådte således a-kassens afgørelse.</div>\r\n        </p>\r\n      </div>\r\n      <p class=\"TekstV\" style=\"text-align: Center;\"><span class=\"Bold\">A F G Ø R E L S E</span></p>\r\n      <p class=\"TekstV\">Virksomheden er ikke berettiget til refusion svarende til voksen- og efteruddannelsesgodtgørelse (VEU-godtgørelse) for afholdte lønudgifter i forbindelse med xx deltagelse i kurset ”Almen fødehygiejne – obligatorisk certifikat” afholdt i perioden 18. til 20. november 2008 svarende til i alt 3 dage.</p>\r\n      <p class=\"TekstV\">Ankenævnet tiltræder således a-kassens afgørelse af den 2. december 2008.</p>\r\n      <p class=\"TekstV\" style=\"text-align: Center;\"><span class=\"Italic\">B E G R U N D E L S E</span></p>\r\n      <p class=\"TekstV\">Efter reglerne er det en betingelse for at opnå VEU-godtgørelse, at ansøgeren ikke har en uddannelse, der med hensyn til niveau og varighed overstiger niveauet for erhvervsuddannelse, medmindre uddannelsen ikke har været anvendt de sidste 5 år.</p>\r\n      <p class=\"TekstV\">Ankenævnet har lagt til grund, at xx er uddannet serviceøkonom. Det er videre lagt til grund, at xx afsluttede uddannelsen til serviceøkonom den 10. juni 2008. xx arbejder som hotelassistent/assisterende manager.</p>\r\n      <p class=\"TekstV\">Ankenævnet har lagt vægt på, serviceøkonomuddannelsen er en uddannelse, der i niveau og varighed overstiger niveauet for erhvervsuddannelse. Der er videre lagt vægt på, at der ikke er gået mindst 5 år fra xx afsluttede serviceøkonomuddannelsen til kursets start den 18. november 2008.</p>\r\n      <p class=\"TekstV\">xx anses på denne baggrund for at have anvendt sin uddannelse inden for de sidste 5 år, og er derfor ikke berettiget til VEU-godtgørelse.</p>\r\n      <p class=\"TekstV\">Virksomheden er som følge heraf ikke berettiget til refusion for afholdte lønudgifter, idet virksomhedens ret til refusion er en afledet ret i forhold til medarbejderens ret til VEU-godtgørelse.</p>\r\n      <p class=\"TekstV\" style=\"text-align: Center;\"><span class=\"Italic\">B E M Æ R K N I N G E R </span><span class=\"Italic\">T I L </span><span class=\"Italic\">D E R E S </span><span class=\"Italic\">K L A G E</span></p>\r\n      <p class=\"TekstV\">I klagen er det anført, at xx er ansat som assisterende manager, en stilling, der gør at hun alene kan være den ansvarlige for den daglige drift. Hun har for at overholde lovgivningen derfor deltaget og selvfølgelig bestået kurset i alm. fødevarehygiejne.</p>\r\n      <p class=\"TekstV\">Ankenævnet skal hertil bemærke, at det anførte i klagen ikke kan begrunde en ændret vurdering, idet der ikke efter de gældende regler er hjemmel til at nævnte forhold kan indgå i vurderingen af, hvorvidt xx er omfattet af den personkreds, der er berettiget til VEU-godtgørelse.</p>\r\n      <p class=\"TekstV\" style=\"text-align: Center;\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 1, § 2, stk. 1 og 2, § 4, stk. 1 og § 9 i lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 1, stk. 2, nr. 1, § 2, stk. 1, nr. 1, § 4 og § 14 i Undervisningsministeriet bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse.</p>\r\n      </p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra a-kassen.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">xx</p>\r\n      <p class=\"TekstV\">A-kasse</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Lov om godtgørelse ved deltagelse i erhvervsrettet voksen- og efteruddannelse, jf. lovbekendtgørelse nr. 772 af 27. juni 2007:</span></p>\r\n      <p class=\"TekstV\" style=\"text-align: Center;\">Kapitel 1</p>\r\n      <p class=\"TekstV\" style=\"text-align: Center;\"><span class=\"Italic\">Formål og område</span></p>\r\n      <p class=\"TekstV\"><span class=\"Bold\">§ 1.</span> Loven har til formål at skabe økonomisk grundlag for, at voksne, fortrinsvis kort-uddannede, kan deltage i erhvervsrettet voksen- og efteruddannelse til og med er-hvervsuddannelsesniveau. Dette formål sikres ved, at deltagerne under uddannelsen kan opnå godtgørelse for tab af indtægt eller arbejdsmulighed.</p>\r\n      <p class=\"TekstV\"><span class=\"Bold\">§ 2.</span> Den personkreds, der kan opnå ydelser efter § 1, omfatter:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte,</p>\r\n        <p class=\"Liste1\"><span class=\"Liste1Nr\" id=\"\">2)</span> selvstændige erhvervsdrivende og</p>\r\n        <p class=\"Liste1\"><span class=\"Liste1Nr\" id=\"\">3)</span> ledige, der er berettigede til dagpenge efter § 55 i lov om arbejdsløshedsforsikring m.v. og</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 2.</span> Det er en betingelse for at opnå ydelser efter § 1, at den pågældende ikke har en erhvervsrettet uddannelse, der med hensyn til niveau og varighed overstiger erhvervs-uddannelse eller anden uddannelse, der kan sidestilles med erhvervsuddannelse, medmindre uddannelsen ikke har været anvendt i de sidste 5 år.</p>\r\n      <p class=\"TekstV\"><span class=\"Bold\">§ 3.</span> Der kan opnås ydelser efter § 1, jf. dog § 5, ved deltagelse i følgende uddannelser til og med erhvervsuddannelsesniveau, i det omfang udbuddet, dog undtaget de i nr. 8 nævnte forløb, udløser tilskud efter lov om åben uddannelse (erhvervsrettet voksen-uddannelse) m.v.:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\">Kapitel 2</p>\r\n      <p class=\"TekstV\" style=\"text-align: Center;\"><span class=\"Italic\">Godtgørelse</span></p>\r\n      <p class=\"TekstV\"><span class=\"Bold\">§ 4.</span> Under deltagelse i uddannelse, der er omfattet af § 3, kan beskæftigede lønmodtagere, selvstændige erhvervsdrivende og ledige med ret til selvvalgt uddannelse, jf. § 2, stk. 1, nr. 3, opnå godtgørelse for tab af indtægt eller arbejdsmulighed som følge af deres deltagelse, jf. dog stk. 2.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 9.</span> For beskæftigede lønmodtagere kan godtgørelse i henhold til §§ 4 og 5 udbetales til arbejdsgiveren i tilfælde, hvor der er truffet aftale om, at arbejdsgiveren fortsætter med at udbetale sædvanlig løn under uddannelsen. Beløbet svarer til den godtgørelse, som en deltager kunne have fået udbetalt efter §§ 4 og 5. Beløbet kan dog højst udgøre et beløb, der svarer til arbejdsgiverens lønudgifter til en deltager under dennes uddannelse.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Bekendtgørelse nr. 1362 af 5. december 2007 om godtgørelse ved deltagelse i erhvervsrettet voksen- og efteruddannelse:</span></p>\r\n      <p class=\"TekstV\" style=\"text-align: Center;\">Kapitel 1</p>\r\n      <p class=\"TekstV\" style=\"text-align: Center;\"><span class=\"Italic\">Uddannelser, hvortil der kan opnås godtgørelse</span></p>\r\n      <p class=\"TekstV\"><span class=\"Bold\">§ 1.</span> Der kan opnås godtgørelse efter reglerne i denne bekendtgørelse ved deltagelse i erhvervsrettet voksen- og efteruddannelse til og med erhvervsuddannelsesniveau.</p>\r\n      <p class=\"TekstV\"><span class=\"Italic\">Stk. 2.</span> Erhvervsrettet voksen- og efteruddannelse, jf. stk. 1, er:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Arbejdsmarkedsuddannelser (AMU) efter lov om arbejdsmarkedsuddannelser m.v., dog undtaget Træningsskolens arbejdsmarkedsuddannelser (TAMU).</p>\r\n      </p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\">Kapitel 2</p>\r\n      <p class=\"TekstV\" style=\"text-align: Center;\"><span class=\"Italic\">Personkredsen</span></p>\r\n      <p class=\"TekstV\"><span class=\"Bold\">§ 2.</span> Deltagere, der kan opnå godtgørelse efter denne bekendtgørelse, er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> beskæftigede lønmodtagere, såvel privat som offentligt ansatte, jf. dog § 3,</p>\r\n      </p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">§ 4.</span> Det er en betingelse for at opnå godtgørelse efter denne bekendtgørelse, at deltageren højst</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har en uddannelse ud over en almen skoleuddannelse til og med gymnasialt niveau,</p>\r\n        <p class=\"Liste1\"><span class=\"Liste1Nr\" id=\"\">2)</span> har en erhvervsuddannelse efter lov om erhvervsuddannelser, en lærlingeuddannelse, en erhvervsfaglig grunduddannelse, en grundlæggende social- og sundhedsuddannelse eller en grundlæggende uddannelse efter lov om landbrugsuddannelser,</p>\r\n        <p class=\"Liste1\"><span class=\"Liste1Nr\" id=\"\">3)</span> har en kommunal- eller etatsuddannelse eller lignende, hvis uddannelsesniveau og varighed ikke overstiger erhvervsuddannelserne eller et niveau og en varighed, der kan sidestilles hermed, eller</p>\r\n        <p class=\"Liste1\"><span class=\"Liste1Nr\" id=\"\">4)</span> har en anden og højere uddannelse end nævnt i nr. 1-3, og ikke har haft beskæftigelse inden for uddannelsens område i de sidste 5 år.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Uddannelser, der kan sidestilles med erhvervsuddannelserne, jf. stk. 1, er uddannelser, der i niveau eller varighed maksimalt svarer til niveauet eller varigheden af erhvervsuddannelserne. Det er en betingelse, at der ikke er et adgangskrav til uddannelsen, der forudsætter bestået uddannelse på gymnasialt niveau.</p>\r\n      <p class=\"TekstV\"><span class=\"Italic\">Stk. 3.</span> Personer med en uddannelse, der er afløst af en ny tilsvarende uddannelse, kan opnå godtgørelse, hvis den nye uddannelse ikke forudsætter bestået gymnasial uddannelse.</p>\r\n      <p class=\"TekstV\">…</p>\r\n      <p class=\"TekstV\" style=\"text-align: Center;\">Kapitel 6</p>\r\n      <p class=\"TekstV\" style=\"text-align: Center;\"><span class=\"Italic\">Refusion til arbejdsgiver</span></p>\r\n      <p class=\"TekstV\"><span class=\"Bold\">§ 14.</span> Arbejdsgivere, der efter aftale med deltageren udbetaler sædvanlig løn under uddannelsen, har ret til refusion. Refusionen svarer til den godtgørelse, som deltageren ville have været berettiget til efter kapitlerne 3, 4 og 5. Refusionen kan dog ikke være højere end den løn, arbejdsgiveren udbetaler under uddannelsen.</p>\r\n      <p class=\"TekstV\"><span class=\"Italic\">Stk. 2.</span> Hvis godtgørelsen er højere end lønnen, udbetales forskellen til deltageren.</p>\r\n      <p class=\"TekstV\"><span class=\"Italic\">Stk. 3.</span> Arbejdsgivere, der udbetaler løn for fuld arbejdstid til deltagere, der ellers er deltidsbeskæftigede, har ret til refusion efter stk. 1 og 2.</p>\r\n      <p class=\"TekstV\">…</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/11/2009"
        },
        {
            "displayName": "Accession",
            "displayValue": "W20090981225"
        },
        {
            "displayName": "Entydig dokumentidentifikation",
            "displayValue": "BE003721"
        },
        {
            "displayName": "Dato for indlæggelse",
            "displayValue": "03/11/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9812"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "12/03/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5300003-09"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}