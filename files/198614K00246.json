{
    "id": 108068,
    "title": "1986 BTL 246   BETÆNKNING OVER I. FORSLAG TIL LOV OM ÆNDRING AF LOV OM KOMMUNAL UDLIGNING   OG GENERELLE TILSKUD TIL KOMMUNER OG AMTSKOMMUNER (OPHÆVELSE AF   DEPONERINGSORDNING VEDRØRENDE 1987 SAMT ÆNDRING AF DET AMTSKOMMUNALE   BLOKTILSKUD) II. FORSLAG TIL LOV OM DEN KOMMUNALE OG AMTSKOMMUNALE   SKATTEUDSKRIVNING I 1988    NR L 246 OG 247 1986-87, 1. SAMLING BLAD NR ZZ9 ",
    "documentTypeId": "420",
    "isSagsforlobPeriodValid": false,
    "shortName": "1986/1 BTL 246",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 246 </P>  \r\n\r\n<P></P>  \r\n\r\n<P>Betænkning over I. Forslag til lov om ændring af lov om kommunal udligning  \r\n\r\n og generelle tilskud til kommuner og amtskommuner (Ophævelse af  \r\n\r\n deponeringsordning vedrørende 1987 samt ændring af det amtskommunale  \r\n\r\n bloktilskud) II. Forslag til lov om den kommunale og amtskommunale  \r\n\r\n skatteudskrivning i 1988 <BR>  \r\n\r\n Nr L 246 og 247 1986-87, 1. samling Blad nr ZZ9 </P>  \r\n\r\n<P></P>  \r\n\r\n<P>Afgivet af kommunaludvalget </P>  \r\n\r\n<P></P>  \r\n\r\n<P>Afgivet: 19870601 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslagene i nogle møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>dels skriftligt, dels i samråd. </P>  \r\n\r\n<P>Udvalget har endvidere modtaget mundtlige og/ eller skriftlige </P>  \r\n\r\n<P>henvendelser fra: </P>  \r\n\r\n<P>Amtsrådsforeningen i Danmark, </P>  \r\n\r\n<P>Birkerød Kommune, </P>  \r\n\r\n<P>Danmarks Kommunistiske Parti, </P>  \r\n\r\n<P>Dragør Kommune, </P>  \r\n\r\n<P>Frederiksborg Amtsråd, </P>  \r\n\r\n<P>Fyns Amtskommune, </P>  \r\n\r\n<P>Kommunernes Landsforening, </P>  \r\n\r\n<P>Københavns Amtsråd, </P>  \r\n\r\n<P>Lyngby-Taarbæk Kommune, </P>  \r\n\r\n<P>Pædagogisk Medhjælperforbund, </P>  \r\n\r\n<P>Rødovre Kommune, </P>  \r\n\r\n<P>Storstrøms Amtsråd, </P>  \r\n\r\n<P>Vejle Amtsråd, </P>  \r\n\r\n<P>Viborg Amtsråd og </P>  \r\n\r\n<P>Værløse Kommune. </P>  \r\n\r\n<P>Som bilag til betænkningen er optrykt aftale af 29. maj 1987 mellem </P>  \r\n\r\n<P>regeringen og Det Radikale Venstre om den kommunale økonomi i 1987 </P>  \r\n\r\n<P>og 1988. </P>  \r\n\r\n<P>Herefter indstiller et »flertal§(Det Konservative Folkepartis, </P>  \r\n\r\n<P>Venstres, Det Radikale Venstres og Kristeligt Folkepartis </P>  \r\n\r\n<P>medlemmer af udvalget) lovforslagene til »vedtagelse§ med de af </P>  \r\n\r\n<P>ministeren stillede ændringsforslag. </P>  \r\n\r\n<P>Flertallet kan tilslutte sig regeringens målsætninger for den </P>  \r\n\r\n<P>kommunaløkonomiske politik. Flertallet er således enig i, at den </P>  \r\n\r\n<P>samlede kommunale udskrivningsprocent ikke bør stige fra 1987 til </P>  \r\n\r\n<P>1988, og at kommunernes udgifter bør svare til de aftaler, der i </P>  \r\n\r\n<P>maj 1986 blev indgået mellem regeringen og de kommunale parter. </P>  \r\n\r\n<P>Flertallet henviser i øvrigt til den som bilag optrykte aftale mellem </P>  \r\n\r\n<P>regeringen og Det Radikale Venstre om den kommunale økonomi i 1987 </P>  \r\n\r\n<P>og 1988. </P>  \r\n\r\n<P>Et »mindretal§ (Socialdemokratiets medlemmer af udvalget) ønsker at </P>  \r\n\r\n<P>udtale følgende: </P>  \r\n\r\n<P>Med aftalen af 29. maj 1987 mellem regeringen og Det Radikale Venstre </P>  \r\n\r\n<P>cementeres den hensigt, som regeringen under hele forløbet har </P>  \r\n\r\n<P>haft over for primærkommunerne. Aftalen tager ikke hensyn til </P>  \r\n\r\n<P>veldokumenterede merudgifter, som i henhold til fælleserklæringen </P>  \r\n\r\n<P>af 13. maj 1986 skulle kompenseres. Herved bliver det umuligt for </P>  \r\n\r\n<P>kommunerne at overholde den fastsatte udgiftsramme, og det </P>  \r\n\r\n<P>medfører igen deponeringsafgifter. Derved presses de kommunale </P>  \r\n\r\n<P>skatter yderligere i vejret, og falskheden i regeringens </P>  \r\n\r\n<P>argumentation om at tilstræbe uændrede skatteprocenter i 1988 </P>  \r\n\r\n<P>fremtræder klart. Regeringens indgreb er den væsentligste årsag </P>  \r\n\r\n<P>til såvel tidligere som kommende kommunale skatteforhøjelser. </P>  \r\n\r\n<P>Med aftalen fjernes det amtskommunale selvstyre med katastrofale </P>  \r\n\r\n<P>følger for sygehus- og sundhedsområdet. Indgrebet over for </P>  \r\n\r\n<P>amtskommunerne er endog endnu værre end det, regeringen har </P>  \r\n\r\n<P>forsøgt at opnå ved forhandling med Amtsrådsforeningen. </P>  \r\n\r\n<P>Den væsentligste årsag til amtskommunernes økonomiske problemer for </P>  \r\n\r\n<P>1988 er nye drastiske nedskæringer af de amtskommunale bloktilskud </P>  \r\n\r\n<P>på op imod 2 mia. kr. </P>  \r\n\r\n<P>For overhovedet at opnå balance i den amtskommunale økonomi har </P>  \r\n\r\n<P>regeringen og Det Radikale Venstre i den indgåede aftale brugt de </P>  \r\n\r\n<P>samme penge to gange. Først bruges pengene til at opretholde </P>  \r\n\r\n<P>uændret aktivitetsniveau i 1988 i forhold til 1987. Derefter </P>  \r\n\r\n<P>forsøger man at bilde offentligheden ind, at de samme beløb kan </P>  \r\n\r\n<P>anvendes til en indsats for at nedbringe ventelisterne. Det hænger </P>  \r\n\r\n<P>simpelt hen ikke sammen. At over en tredjedel af den anviste </P>  \r\n\r\n<P>finansiering fremskaffes ved lån, som skal dække den løbende </P>  \r\n\r\n<P>drift, viser kun det usunde og kortsigtede i aftalens indhold. </P>  \r\n\r\n<P>De skjulte formål med et indgreb af den karakter kan kun være dels at </P>  \r\n\r\n<P>underminere et velfungerende offentligt sygehus- og sundhedsvæsen </P>  \r\n\r\n<P>for herigennem at bane vejen for private betalingshospitaler, dels </P>  \r\n\r\n<P>at presse amtskommunerne og skatteyderne til at acceptere </P>  \r\n\r\n<P>brugerbetalinger på sundhedsområdet. </P>  \r\n\r\n<P>For Socialdemokratiet har det været beskæmmende at konstatere, at Det </P>  \r\n\r\n<P>Radikale Venstres stillingtagen før og under lovforslagenes 1. </P>  \r\n\r\n<P>behandling alene har haft til formål at profilere sig selv i </P>  \r\n\r\n<P>forhold til regeringen. Derimod dokumenterer aftalen mellem </P>  \r\n\r\n<P>regeringen og Det Radikale Venstre klart, at hensynet til den </P>  \r\n\r\n<P>primærkommunale og amtskommunale økonomi og det lokale selvstyre </P>  \r\n\r\n<P>ikke har spillet nogen rolle i de lukkede forhandlinger. </P>  \r\n\r\n<P>Hele regeringens konfrontationslinje over for de kommunale </P>  \r\n\r\n<P>organisationer er under udvalgsbehandlingen også blevet udstrakt </P>  \r\n\r\n<P>til Folketingets kommunaludvalg. På trods af, at Folketingets </P>  \r\n\r\n<P>kommunaludvalg gennem samråd med indenrigsministeren forsøgte at </P>  \r\n\r\n<P>tilrettelægge en forsvarlig procedure for lovforslagenes </P>  \r\n\r\n<P>behandling, har regeringen end ikke opfyldt sit løfte om en hurtig </P>  \r\n\r\n<P>orientering til Folketinget om den indgåede aftale. Der forløb </P>  \r\n\r\n<P>næsten to døgn, fra offentligheden fik nyheden om aftalen, og til </P>  \r\n\r\n<P>indenrigsministeren fandt det hensigtsmæssigt at tilstille </P>  \r\n\r\n<P>Folketingets kommunaludvalg den indgåede aftale. Tilsyneladende er </P>  \r\n\r\n<P>regeringen af den opfattelse, at når den har sikret sig det mindst </P>  \r\n\r\n<P>mulige flertal for et indgreb i den kommunale økonomi, i strid med </P>  \r\n\r\n<P>de kommunale organisationers ønsker, så er det videre </P>  \r\n\r\n<P>udvalgsarbejde uden særlig interesse. </P>  \r\n\r\n<P>Med de arbejdsvilkår mindretallet har haft, har det været umuligt at </P>  \r\n\r\n<P>færdiggøre mindretallets del af udvalgsarbejdet inden for den </P>  \r\n\r\n<P>tidsfrist, hvor flertallet forlangte betækning afgivet. </P>  \r\n\r\n<P>Mindretallet ønsker derfor fornyet udvalgsbehandling mellem 2. og </P>  \r\n\r\n<P>3. behandling og vil fremkomme med sine ændringsforslag til </P>  \r\n\r\n<P>lovforslagets 3. behandling. </P>  \r\n\r\n<P>Socialdemokratiet må på det skarpeste tage afstand fra indgrebets </P>  \r\n\r\n<P>indhold og fra den konfrontationslinje, der føres såvel over for </P>  \r\n\r\n<P>de kommunale organisationer som over for Folketingets store </P>  \r\n\r\n<P>mindretal. </P>  \r\n\r\n<P>Et »andet mindretal§ (Socialistisk Folkepartis medlemmer af </P>  \r\n\r\n<P>udvalget), der indstiller forslag til lov om den kommunale og </P>  \r\n\r\n<P>amtskommunale skatteudskrivning i 1988 til »forkastelse,§ ønsker </P>  \r\n\r\n<P>at give udtryk for følgende: </P>  \r\n\r\n<P>Historisk er der en lang tradition for lokalt selvstyre i Danmark. </P>  \r\n\r\n<P>Allerede i den tidlige middelalder mødtes bønderne i landsbyen til </P>  \r\n\r\n<P>gadestævne, hvor de under ledelse af en oldermand diskuterede </P>  \r\n\r\n<P>jordens dyrkning og holdt retterting. Tilsvarende opstod der under </P>  \r\n\r\n<P>kongeligt privilegium et vist lokalt selvstyre i købstæderne, idet </P>  \r\n\r\n<P>der fra midten af 1200-tallet opstod lokale råd bestående af 12 </P>  \r\n\r\n<P>rådmænd, der i begyndelsen var valgt af borgerne. Omkring 100 år </P>  \r\n\r\n<P>senere begyndte disse råd at vælge en borgmester, der sammen med </P>  \r\n\r\n<P>rådmændene udgjorde magistraten. Rådene fik stadig større </P>  \r\n\r\n<P>indflydelse, ikke mindst da klostrenes ejendele med reformationen </P>  \r\n\r\n<P>i 1536 i væsentligt omfang overgik til købstæderne, og da disse </P>  \r\n\r\n<P>samtidig overtog en del opgaver, som hidtil havde påhvilet kirken, </P>  \r\n\r\n<P>f.eks. skole- og fattigvæsen. </P>  \r\n\r\n<P>Trods denne lange tradition har omfanget af det lokale selvstyre </P>  \r\n\r\n<P>imidlertid varieret en del i omfang og intensitet. Således </P>  \r\n\r\n<P>forsvandt det oprindelige landsbystyre, efterhånden som bønderne </P>  \r\n\r\n<P>økonomisk og retligt blev underkastet herremændenes magt, og det </P>  \r\n\r\n<P>opstod først igen efter landboreformerne i det 18. århundrede. Det </P>  \r\n\r\n<P>lokale selvstyre i byerne sygnede hen under enevælden, og magten </P>  \r\n\r\n<P>gled over til kongens embedsmand, fogden. Den lokale magistrat </P>  \r\n\r\n<P>blev sat under tilsyn af stiftamtmændene, og magistratens </P>  \r\n\r\n<P>medlemmer blev efterhånden kun embedsmænd for kongen. Først mod </P>  \r\n\r\n<P>enevældens slutning blev der igen et vist lokalt selvstyre, men </P>  \r\n\r\n<P>det voksede sig langsomt stærkere, bl.a. under påvirkning af den </P>  \r\n\r\n<P>franske revolution og den efterfølgende frihedsbevægelse i Europa, </P>  \r\n\r\n<P>og med grundloven af 1849 indførtes det som princip i det danske </P>  \r\n\r\n<P>folkestyre. </P>  \r\n\r\n<P>Det kommunale selvstyres omskiftelige tilværelse op gennem historien </P>  \r\n\r\n<P>understreger imidlertid, at det ingenlunde er en selvfølge eller </P>  \r\n\r\n<P>en uforanderlig størrelse. Tværtimod vil der altid være </P>  \r\n\r\n<P>statscentralistiske strømninger båret frem af politiske magthavere </P>  \r\n\r\n<P>og embedsmænd i troen på egen fuldkommenhed og mistroen til en </P>  \r\n\r\n<P>lokalbefolknings evne til selv at tænke og tage stilling. </P>  \r\n\r\n<P>Historien viser os, at det lokale selvstyre skal der kæmpes for. </P>  \r\n\r\n<P>Som under herremændene og under enevælden har det lokale selvstyre i </P>  \r\n\r\n<P>årene med den borgerlige regering været under indskrænkning. En </P>  \r\n\r\n<P>lang række drastiske indgreb er blevet gennemført uden det </P>  \r\n\r\n<P>fjerneste hensyn til de vilkår, hvorunder kommunerne arbejder. </P>  \r\n\r\n<P>Kommunerne er på denne måde i vidt omfang forsøgt gjort til </P>  \r\n\r\n<P>statslige ekspeditionskontorer. </P>  \r\n\r\n<P>Forslaget om at lovgive om den enkelte kommunes skatteudskrivning </P>  \r\n\r\n<P>betegner et nyt højdepunkt i denne udvikling. At lovgive om </P>  \r\n\r\n<P>skatteudskrivningens størrelse (som efter ministerens </P>  \r\n\r\n<P>ændringsforslag bliver resultatet for amtskommunernes vedkommende) </P>  \r\n\r\n<P>er et indgreb af hidtil uset hårdhed, idet regeringen hermed på </P>  \r\n\r\n<P>dette område fører amtskommunernes selvstyre tilbage til tiden før </P>  \r\n\r\n<P>1400-tallet, hvor det daværende råd fortrængte den statslige foged </P>  \r\n\r\n<P>fra skatteudskrivningen. End ikke under den konservative regering </P>  \r\n\r\n<P>i slutningen af sidste århundrede greb man så hårdhændet ind over </P>  \r\n\r\n<P>for kommunerne som under denne regering. </P>  \r\n\r\n<P>F.eks. siger Viborg Amtsråd i en henvendelse til Folketingets </P>  \r\n\r\n<P>kommunaludvalg: </P>  \r\n\r\n<P>&#187;Viborg Amtsråd må kraftigt tage afstand fra disse lovforslag, der  \r\n\r\n</P>  \r\n\r\n<P>vil indebære et fundamentalt indgreb i det kommunale selvstyre og </P>  \r\n\r\n<P>samtidig medføre en markant ubalance mellem indtægter og </P>  \r\n\r\n<P>udgifter.&#171; </P>  \r\n\r\n<P>Amtsrådsforeningen udtrykker det således: </P>  \r\n\r\n<P>&#187;Amtsrådsforeningen må på det skarpeste tage afstand fra det </P>  \r\n\r\n<P>foreliggende lovforslag, der bryder med nogle af de hidtidige </P>  \r\n\r\n<P>bærende principper for kommunestyret i Danmark, nemlig retten til </P>  \r\n\r\n<P>at den enkelte kommune og det enkelte amt selv fastsætter den </P>  \r\n\r\n<P>skatteprocent, der er nødvendig for at finansiere de lokale og </P>  \r\n\r\n<P>regionale opgaver. Kun via den enkelte kommunes og det enkelte </P>  \r\n\r\n<P>amts selvstændige skatteudskrivning er det muligt at sikre en reel </P>  \r\n\r\n<P>decentral indflydelse på det serviceniveau, der ønskes lokalt og </P>  \r\n\r\n<P>regionalt. Forskelle i kommuners og amtskommuners skatter skal </P>  \r\n\r\n<P>afspejle forskelle i det kommunale og amtskommunale </P>  \r\n\r\n<P>serviceniveau.&#171; </P>  \r\n\r\n<P>Indgrebet vil få katastrofale følger for såvel det lokale selvstyre </P>  \r\n\r\n<P>som for serviceniveauet, ikke mindst på sygehus- og </P>  \r\n\r\n<P>sygesikringsområdet. </P>  \r\n\r\n<P>Trods umulige styringsredskaber lægger regeringen de enkelte </P>  \r\n\r\n<P>amtskommuner til last, at der sker et øget forbrug af sygehus- og </P>  \r\n\r\n<P>sygesikringsydelser. Det indgik f.eks. som en forudsætning for </P>  \r\n\r\n<P>fælleserklæringen fra maj 1986, at der ville ske en stigning på 2 </P>  \r\n\r\n<P>pct. på sygesikringsudgifterne. Alligevel ser det ud, som om </P>  \r\n\r\n<P>stigningen bliver på 5 pct. </P>  \r\n\r\n<P>Muligvis har regeringen ret i, at befolkningen ikke er begejstret for </P>  \r\n\r\n<P>højere skatter. Men Socialistisk Folkeparti har ikke bare </P>  \r\n\r\n<P>&#187;muligvis&#171;, men helt sikkert ret i, at befolkningen vil være  \r\n\r\n endnu </P>  \r\n\r\n<P>mindre begejstret for ikke at kunne blive behandlet i tilfælde af </P>  \r\n\r\n<P>sygdom, og det vil være konsekvensen af lovindgrebet. </P>  \r\n\r\n<P>Fyns Amtskommune giver over for kommunaludvalget bl.a. udtryk for, </P>  \r\n\r\n<P>&#187; . . . at udgiftsstigningen i sundhedssektoren ikke er et udtryk for  \r\n\r\n</P>  \r\n\r\n<P>amtskommunal ekstravagance, men et udtryk for større lægelig </P>  \r\n\r\n<P>formåen og ændrede normer i befolkningen. Besparelser i den </P>  \r\n\r\n<P>størrelsesorden, der er lagt op til, vil tvinge amtsrådene til at </P>  \r\n\r\n<P>gennemføre reduktioner i behandlingskapaciteten med konsekvenser, </P>  \r\n\r\n<P>som ikke vil finde forståelse i befolkningen.&#171; </P>  \r\n\r\n<P>For amtskommunernes vedkommende er virkningen af indgrebet f.eks., at </P>  \r\n\r\n<P>en gennemsnitlig amtskommune skal nedlægge 1,5 sygehus med 140 </P>  \r\n\r\n<P>senge, og det er ikke bare et regneeksempel, for indgrebet vil </P>  \r\n\r\n<P>bringe amtskommunerne i en så alvorlig økonomisk klemme, at </P>  \r\n\r\n<P>besparelsesmuligheder på veje og kultur vil forslå så lidt i det </P>  \r\n\r\n<P>samlede regnskab, at de ikke har andre muligheder end at forsøge </P>  \r\n\r\n<P>at finde enkeltprojekter, der hver især er økonomisk tungtvejende, </P>  \r\n\r\n<P>hvis sådanne da overhovedet findes, hvilket er tvivlsomt. </P>  \r\n\r\n<P>En oversigt fra Københavns og Frederiksborg Amtskommuner over, hvilke </P>  \r\n\r\n<P>nedskæringer man bliver nødt til at foretage, hvis lovforslaget </P>  \r\n\r\n<P>gennemføres, viser helt uoverskuelige konsekvenser. Massefyringer </P>  \r\n\r\n<P>af personale, voksende ventelister til sygehusbehandling samt </P>  \r\n\r\n<P>drastisk forringede forhold for åndssvage er blot enkelte </P>  \r\n\r\n<P>eksempler på, hvad der vil ske. </P>  \r\n\r\n<P>Over for Folketingets kommunaludvalg har Århus Amtskommune givet </P>  \r\n\r\n<P>udtryk for, </P>  \r\n\r\n<P>&#187; . . . at besparelser i den størrelsesorden, som det fremsatte </P>  \r\n\r\n<P>lovforslag lægger op til, ikke vil være mulige, fordi det vil </P>  \r\n\r\n<P>kræve så drastiske reduktioner i serviceniveauet på </P>  \r\n\r\n<P>sundhedsområdet, at det ikke i praksis vil kunne gennemføres.&#171; </P>  \r\n\r\n<P>Storstrøms Amtskommune har en tilsvarende vurdering: </P>  \r\n\r\n<P>&#187;Da amtskommunen ikke for nærværende har væsentlige muligheder for at  \r\n\r\n</P>  \r\n\r\n<P>påvirke udgifterne til sygesikringen, betyder det, at </P>  \r\n\r\n<P>sygehusudgifterne må sættes kraftigt ned. Den nødvendige </P>  \r\n\r\n<P>udgiftsreduktion svarer godt og vel til de samlede udgifter på to </P>  \r\n\r\n<P>amtssygehuse.&#171; </P>  \r\n\r\n<P>Mindretallet finder det i den forbindelse usmageligt, at </P>  \r\n\r\n<P>indenrigsministeren i TV-Avisen den 30. maj 1987 forsøgte at drage </P>  \r\n\r\n<P>netop Storstrøms Amtskommunes bedømmelsesevne i tvivl under </P>  \r\n\r\n<P>henvisning til dispensationsmuligheden. Såfremt </P>  \r\n\r\n<P>indenrigsministeren skal dispensere tilstrækkeligt til, at </P>  \r\n\r\n<P>Storstrøms Amtskommune ikke har ret i sin bedømmelse, så vil denne </P>  \r\n\r\n<P>ene amtskommune alene lægge beslag på halvdelen af den samlede </P>  \r\n\r\n<P>dispensationspulje. </P>  \r\n\r\n<P>Socialistisk Folkeparti finder ingen grund til at betvivle, at </P>  \r\n\r\n<P>årsagen til de øgede sygesikrings- og sygehusudgifter faktisk er </P>  \r\n\r\n<P>en øget efterspørgsel og et øget behov. Dette kan man med </P>  \r\n\r\n<P>Sønderjyllands Amtskommunes amtsborgmester Kresten Philipsens ord </P>  \r\n\r\n<P>&#187;ikke bare lægge låg på&#171;. Den øgede efterspørgsel må derimod  \r\n\r\n</P>  \r\n\r\n<P>forklares, og de to væsentligste årsager vil helt givet vise sig </P>  \r\n\r\n<P>at være øget sygelighed og en almindelig forventning hos </P>  \r\n\r\n<P>befolkningen om, at når man kan diagnosticere og helbrede flere og </P>  \r\n\r\n<P>flere sygdomme, så bliver det også gjort. I den forbindelse vil </P>  \r\n\r\n<P>det være helt uacceptabelt for den danske befolkning at </P>  \r\n\r\n<P>konstatere, at sygdomme, der helbredes i udlandet, ikke helbredes </P>  \r\n\r\n<P>i Danmark. Dette vil ikke desto mindre være konsekvensen af </P>  \r\n\r\n<P>indgrebet. </P>  \r\n\r\n<P>Hvad værre er, så overlader regeringen og dens støtteparti til de </P>  \r\n\r\n<P>enkelte amtskommuner at foretage denne prioritering og dermed stå </P>  \r\n\r\n<P>politisk til ansvar for regeringens og støttepartiets handlinger. </P>  \r\n\r\n<P>Netop i den stribe af spørgsmål, hvor kommunaludvalget har bedt </P>  \r\n\r\n<P>indenrigsministeren om at tage stilling til disse vigtige </P>  \r\n\r\n<P>prioriteringsspørgsmål, har han afvist at tage stilling af hensyn </P>  \r\n\r\n<P>til det selvsamme kommunale selvstyre, som indgrebet fundamentalt </P>  \r\n\r\n<P>er rettet imod. </P>  \r\n\r\n<P>Da Socialistisk Folkeparti agter at stemme imod indgrebet, har </P>  \r\n\r\n<P>mindretallet undladt at gå nærmere ind i en beskrivelse af </P>  \r\n\r\n<P>lovforslagets detaljer, men for en ordens skyld skal nævnes, </P>  \r\n\r\n<P>at anvendelsen af sidste års skatteprocent giver anledning til rene </P>  \r\n\r\n<P>tilfældigheder, idet amtskommunerne traditionelt ikke har fastsat </P>  \r\n\r\n<P>skatteprocenterne alene af hensyn til deres udgiftsbehov, men også </P>  \r\n\r\n<P>af hensyn til f.eks. kassebeholdningen, </P>  \r\n\r\n<P>at de afsatte puljer, der i øvrigt udtrykker regeringens egen </P>  \r\n\r\n<P>erkendelse af indgrebets uheldige virkninger, overlades til </P>  \r\n\r\n<P>indenrigsministerens administration. Hver enkelt amtskommune skal </P>  \r\n\r\n<P>altså have budgettet vurderet i Indenrigsministeriet, hvis man vil </P>  \r\n\r\n<P>i betragtning, </P>  \r\n\r\n<P>at det tilsyneladende er blevet regeringens stil i bedste </P>  \r\n\r\n<P>herremands- og enevældestil at slå sig igennem, hvor </P>  \r\n\r\n<P>forhandlingspartnerne ikke umiddelbart bøjer sig for regeringens </P>  \r\n\r\n<P>krav, og </P>  \r\n\r\n<P>at indgrebet er udformet så raffineret, at det samlede udgifts- og </P>  \r\n\r\n<P>serviceniveau oven i købet vil falde i forhold til den opstillede </P>  \r\n\r\n<P>ramme, for nok har regeringen opstillet en målsætning om at holde </P>  \r\n\r\n<P>skatterne konstant i kommunerne under eöt, men lovforslagets </P>  \r\n\r\n<P>udformning gør, at de amtskommuner, som eventuelt måtte ønske at </P>  \r\n\r\n<P>sænke skatteprocenten, ikke kan modsvares af andre amtskommuner, </P>  \r\n\r\n<P>som forbedrer deres serviceniveau tilsvarende. Det ville derfor </P>  \r\n\r\n<P>være bedre i overensstemmelse med lovforslagets faktiske indhold </P>  \r\n\r\n<P>at formulere målsætningen, ikke som &#187;uændret skat under eöt&#171;,  \r\n\r\n men </P>  \r\n\r\n<P>&#187;maksimalt uændret skat under eöt&#171;, eller endnu bedre:  \r\n\r\n &#187;ringere </P>  \r\n\r\n<P>vare for samme pris!&#187;. </P>  \r\n\r\n<P>Hvis lovforslaget vedtages, har regeringen skabt det værst tænkelige </P>  \r\n\r\n<P>psykologiske og økonomiske udgangspunkt for videre samarbejde med </P>  \r\n\r\n<P>primær- og amtskommunerne om de betydelige problemer, som skal </P>  \r\n\r\n<P>løses i de kommende år, og som ikke vil kunne løses uden de </P>  \r\n\r\n<P>kommunale organisationers og de enkelte kommuners positive </P>  \r\n\r\n<P>medvirken. </P>  \r\n\r\n<P>Venneløs og forladt vil regeringen sidde alene tilbage. </P>  \r\n\r\n<P>Efter Socialistisk Folkepartis opfattelse vil lovforslaget medføre en </P>  \r\n\r\n<P>massakre på en lang række af de områder, der administreres af </P>  \r\n\r\n<P>kommuner og amtskommuner. Konsekvenserne, som de allerede er </P>  \r\n\r\n<P>oplyst af en række amtskommuner, vil blive aldeles uacceptable. På </P>  \r\n\r\n<P>den baggrund vil Socialistisk Folkeparti som ved tidligere indgreb </P>  \r\n\r\n<P>over for kommunerne udtrykke sin harme over den lemfældige måde, </P>  \r\n\r\n<P>hvorpå et lovforslag med så vidtrækkende og dybt alvorlige </P>  \r\n\r\n<P>virkninger bliver jaget gennem Folketinget. Et lovforslag af denne </P>  \r\n\r\n<P>karakter bør udsættes for en seriøs udvalgsbehandling. Det har </P>  \r\n\r\n<P>ikke været muligt, og det er dybt beklageligt. </P>  \r\n\r\n<P>Med hensyn til forslag til lov om ændring af lov om kommunal </P>  \r\n\r\n<P>udligning og generelle tilskud til kommuner og amtskommuner. </P>  \r\n\r\n<P>(Ophævelse af deponeringsordning vedrørende 1987 samt ændring af </P>  \r\n\r\n<P>det amtskommunale bloktilskud) vil Socialistisk Folkeparti mellem </P>  \r\n\r\n<P>2. og 3. behandling stille ændringsforslag, der efter </P>  \r\n\r\n<P>mindretallets opfattelse vil betyde rimelige økonomiske vilkår for </P>  \r\n\r\n<P>kommunerne. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P>I. Forslag til lov om ændring af lov om kommunal udligning og </P>  \r\n\r\n<P>generelle tilskud til kommuner og amtskommuner </P>  \r\n\r\n<P>(Ophævelse af deponeringsordning vedrørende 1987 samt ændring af det </P>  \r\n\r\n<P>amtskommunale bloktilskud) </P>  \r\n\r\n<P>Af »indenrigsministeren,§ tiltrådt af et flertal (KF, V, RV og KRF): </P>  \r\n\r\n<P>Til titlen </P>  \r\n\r\n<P>1) I undertitlen indsættes efter &#187;1987&#171;: &#187;for  \r\n\r\n amtskommunerne&#171;. </P>  \r\n\r\n<P>Til § 1 </P>  \r\n\r\n<P>2) »Nr. 1, 2, 3, 8, 10§ og »12§ udgår. </P>  \r\n\r\n<P>BEMÆRKNINGER </P>  \r\n\r\n<P>Til nr. 1 og 2 </P>  \r\n\r\n<P>På baggrund af den som bilag til betænkningen optrykte aftale af 29. </P>  \r\n\r\n<P>maj 1987 mellem regeringen og Det Radikale Venstre om den </P>  \r\n\r\n<P>kommunale økonomi i 1987 og 1988 foreslås, at det af regeringen </P>  \r\n\r\n<P>foreslåede skatteloft samt ophævelsen af deponeringsordningen for </P>  \r\n\r\n<P>1987 alene kommer til at omfatte amtskommunerne. </P>  \r\n\r\n<P>Ændringsforslag </P>  \r\n\r\n<P>til </P>  \r\n\r\n<P>II. Forslag til lov om den kommunale og amtskommunale </P>  \r\n\r\n<P>skatteudskrivning i 1988 </P>  \r\n\r\n<P>Af »indenrigsministeren,§ tiltrådt af et flertal (KF, V, RV og KRF): </P>  \r\n\r\n<P>Til titlen </P>  \r\n\r\n<P>1) I titlen udgår ordene &#187;kommunale og&#171;. </P>  \r\n\r\n<P>Til § 1 </P>  \r\n\r\n<P>2) I stk. 1 udgår ordene &#187;kommuner og&#171;. </P>  \r\n\r\n<P>3) Stk. 2 og 3 udgår. </P>  \r\n\r\n<P>Til § 2 </P>  \r\n\r\n<P>4) Ordene &#187;kommunale og&#171; udgår. </P>  \r\n\r\n<P>5) Ordene &#187;§ 6 i lov om kommunal indkomstskat og&#171; udgår. </P>  \r\n\r\n<P>Til § 3 </P>  \r\n\r\n<P>6) I stk. 1 ændres &#187;§ 1, stk. 1 og 3,&#187; til: &#187;§ 1&#171;.  \r\n\r\n</P>  \r\n\r\n<P>7) I stk. 2 udgår ordene &#187;kommuner og&#171;. </P>  \r\n\r\n<P>BEMÆRKNINGER </P>  \r\n\r\n<P>Til nr. 1-7 </P>  \r\n\r\n<P>På baggrund af den som bilag til betænkningen optrykte aftale af 29. </P>  \r\n\r\n<P>maj 1987 mellem regeringen og Det Radikale Venstre om den </P>  \r\n\r\n<P>kommunale økonomi i 1987 og 1988 foreslås, at det af regeringen </P>  \r\n\r\n<P>foreslåede skatteloft samt ophævelsen af deponeringsordningen for </P>  \r\n\r\n<P>1987 alene kommer til at omfatte amtskommunerne. </P>  \r\n\r\n<P>Karen Højte Jensen (KF) nfmd. Grove (KF) Lizzie Lichtenberg (KF) Lis  \r\n\r\n Aaltonen (KF) Svend Heiselberg (V) Niels Anker Kofoed (V) Maisted (V)  \r\n\r\n Steffensen (KRF) Hans Jørgen Jensen (S) Dorte </P>  \r\n\r\n<P>Bennedsen (S) Tove Lindbo Larsen (S) Lerke (S) Henning </P>  \r\n\r\n<P>Rasmussen (S) fmd. Taanquist (S) Agerschou (SF) Tommy Dinesen </P>  \r\n\r\n<P>(SF) Ole Vig Jensen (RV) </P>  \r\n\r\n<P>Partierne CD, FP og VS havde ikke medlemmer i udvalget. </P>  \r\n\r\n<P>Bilag </P>  \r\n\r\n<P>København, den 29. maj 1987 </P>  \r\n\r\n<P>Aftale mellem regeringen og Det Radikale Venstre om den kommunale </P>  \r\n\r\n<P>økonomi i 1987 og 1988 </P>  \r\n\r\n<P>1. Der er enighed mellem regeringen og Det Radikale Venstre om, at </P>  \r\n\r\n<P>den samlede kommunale udskrivningsprocent ikke bør stige fra 1987 </P>  \r\n\r\n<P>til 1988, og at udgifterne i den samlede kommunale sektor bør </P>  \r\n\r\n<P>svare til de aftaler, der i maj 1986 blev indgået mellem </P>  \r\n\r\n<P>regeringen og de kommunale parter. </P>  \r\n\r\n<P>2. Hvad angår »primærkommunerne,§ er der enighed om, at dette mål kan </P>  \r\n\r\n<P>nås uden lovindgreb, hvis de enkelte »kommuner§ gør en </P>  \r\n\r\n<P>tilstrækkelig indsats; og parterne har tillid til, at det vil </P>  \r\n\r\n<P>lykkes kommunerne at reducere udgifterne, så rammen under eöt </P>  \r\n\r\n<P>viser sig at blive overholdt. Det vil i så fald betyde, at </P>  \r\n\r\n<P>kommunerne ikke kommer til at betale noget deponeringsbeløb i </P>  \r\n\r\n<P>1988. </P>  \r\n\r\n<P>Der er enighed om, at deponeringsordningen for kommunerne bør </P>  \r\n\r\n<P>opretholdes. </P>  \r\n\r\n<P>Regeringen og Det Radikale Venstre vurderer, at langt de fleste </P>  \r\n\r\n<P>kommuner under disse omstændigheder vil vise sig i stand til at </P>  \r\n\r\n<P>fastholde udskrivningsprocenten i 1988, hvorfor den af regeringen </P>  \r\n\r\n<P>foreslåede lovgivning ikke anses for nødvendig. Der er på denne </P>  \r\n\r\n<P>baggrund enighed om for primærkommunerne at videreføre </P>  \r\n\r\n<P>fælleserklæringen af 13. maj 1986 med følgende forudsætninger: </P>  \r\n\r\n<P>- Bloktilskuddet og udgiftsrammen forhøjes med 600 mill. kr. i både </P>  \r\n\r\n<P>1987 og 1988. Det forudsættes herved, at der er gjort op med de </P>  \r\n\r\n<P>kommunale kompensationskrav vedrørende asbest, karensdag, </P>  \r\n\r\n<P>flygtninge og skattereformen. Endvidere reguleres tilbuddet på </P>  \r\n\r\n<P>normal måde for andre kompensationsspørgsmål, der måtte blive </P>  \r\n\r\n<P>rejst i forhandlingerne herom til juni. </P>  \r\n\r\n<P>- Udgiftsrammen forhøjes som følge af arbejdstidsforkortelsen i 1988 </P>  \r\n\r\n<P>svarende til kompensation for arbejdstidsforkortelsen efter de </P>  \r\n\r\n<P>retningslinjer, der anvendes indenfor statens område. </P>  \r\n\r\n<P>- Der sker en opstramning af statens vejledningsvirksomhed over for </P>  \r\n\r\n<P>kommunerne, idet ressortministerierne forpligtes til at drøfte </P>  \r\n\r\n<P>økonomiske konsekvenser af henstillinger, vejledninger m.v. med </P>  \r\n\r\n<P>Kommunernes Landsforening og Finans- og Indenrigsministeriet, </P>  \r\n\r\n<P>forinden disse udsendes, selv om de ikke har bindende karakter. </P>  \r\n\r\n<P>- I forbindelse med gennemførelsen af handlingsplanen for vandmiljøet </P>  \r\n\r\n<P>vil regeringen sikre låneadgang vedrørende anlægsudgifter til </P>  \r\n\r\n<P>rensningsanlæg for kommuner med lav likviditet. Regeringen vil </P>  \r\n\r\n<P>inden udgangen af juni udsende retningslinjer til kommunerne om </P>  \r\n\r\n<P>finansiering af rensningsanlæg, omfattende en præcisering af </P>  \r\n\r\n<P>låneadgangen og de regler om fuld brugerfinansiering, der påregnes </P>  \r\n\r\n<P>gennemført ved lov i løbet af efteråret. </P>  \r\n\r\n<P>- Der sker ingen ændringer i regelsættet vedrørende deponering og </P>  \r\n\r\n<P>likviditetsforbrug. </P>  \r\n\r\n<P>3. For »amtskommunernes§ vedkommende stiller sagen sig anderledes. </P>  \r\n\r\n<P>Det er under arbejdet i Folketingets kommunaludvalg </P>  \r\n\r\n<P>sandsynliggjort, at amtskommunernes rammeoverskridelse, selv under </P>  \r\n\r\n<P>forudsætning af korrektion for nye opgaver m.v., vil blive på over </P>  \r\n\r\n<P>11/2 mia. Henvendelser fra Amtsrådsforeningen giver desuden </P>  \r\n\r\n<P>anledning til at forvente en yderligere vækst i forhold hertil. </P>  \r\n\r\n<P>Regeringen og Det Radikale Venstre ser derfor ingen vej uden om </P>  \r\n\r\n<P>lovgivning vedrørende amtskommunerne i overensstemmelse med </P>  \r\n\r\n<P>regeringens forslag. </P>  \r\n\r\n<P>Regeringen og Det Radikale Venstre har noteret, at budgetlægningen </P>  \r\n\r\n<P>for 1988 efter Amtsrådsforeningens opfattelse bør tage </P>  \r\n\r\n<P>udgangspunkt i det faktisk konstaterede udgiftsniveau i 1987. </P>  \r\n\r\n<P>Efter hidtil gældende lovgivning ville dette udgiftsniveau indebære </P>  \r\n\r\n<P>en deponering af ca. 1,5 mia. kr. (og en tilsvarende finansiel </P>  \r\n\r\n<P>belastning) i 1988. Denne deponering ophæves efter lovforslaget. </P>  \r\n\r\n<P>Regeringen og Det Radikale Venstre er enige om, at de nu fastsatte </P>  \r\n\r\n<P>finansielle rammer gør det muligt at opetholde dette </P>  \r\n\r\n<P>udgiftsniveau, idet finansieringsmulighederne udover rammen udgør: </P>  \r\n\r\n<PRE>  \r\n\r\n                                            mill. kr.  \r\n\r\n Dispensationsmuligheder vedrørende  \r\n\r\n skatteforhøjelse                              ca.   600  \r\n\r\n Det beregnede overskud ved uændret skat       ca.   500  \r\n\r\n Lånemuligheder                                ca.   600  \r\n\r\n Dette udgør i alt                             ca. 1.700  \r\n\r\n</PRE>  \r\n\r\n<P>Det fremhæves, at regeringens forslag giver finansiel mulighed for en </P>  \r\n\r\n<P>udgiftsvækst i forhold til den aftalte ramme for 1987 på over 11/2 </P>  \r\n\r\n<P>mia. kr. eller 3-4 pct. Regeringen og Det Radikale Venstre har i </P>  \r\n\r\n<P>den forbindelse lagt vægt på, at denne realvækst anvendes til </P>  \r\n\r\n<P>nedbringelse af ventelisterne. </P>  \r\n\r\n<P>For amtskommunernes vedkommende er der derfor enighed om at </P>  \r\n\r\n<P>gennemføre de fremlagte lovforslag. Dette indebærer at: </P>  \r\n\r\n<P>- Der gennemføres et loft over den amtskommunale skatteudskrivning i </P>  \r\n\r\n<P>1988. Hver amtskommunes udskrivningsprocent må højst svare til </P>  \r\n\r\n<P>udskrivningsprocenten i 1987. </P>  \r\n\r\n<P>- Der fastsættes en overgrænse på 10 pct. for den stigning i </P>  \r\n\r\n<P>udskrivningsgrundlaget, amtskommunerne kan budgettere med. </P>  \r\n\r\n<P>- Samtidig suspenderes deponeringsordningen vedrørende 1987. Herved </P>  \r\n\r\n<P>sparer amtskommunerne skønsmæssigt 1,5 mia. kr. i 1988. </P>  \r\n\r\n<P>- Der afsættes en dispensationspulje for skatteforhøjelse på i alt </P>  \r\n\r\n<P>600 mill. kr. Dispensationen gives først og fremmest til </P>  \r\n\r\n<P>amtskommuner, som ellers ikke ville kunne opretholde aktiviteten </P>  \r\n\r\n<P>på sygehus- og sygesikringsområdet. </P>  \r\n\r\n<P>- Der afsættes endvidere en dispensationspulje (svarende til 1 pct. </P>  \r\n\r\n<P>af udskrivningsgrundlaget) til amtskommuner, der kan dokumentere </P>  \r\n\r\n<P>en vækst i udskrivningsgrundlaget udover 10 pct. </P>  \r\n\r\n<P>- Bloktilskudsafviklingen gennemføres gradvis, således at det </P>  \r\n\r\n<P>amtskommunale bloktilskud for 1988 fastsættes til 11,5 mia. kr. </P>  \r\n\r\n<P>- Det amtskommunale bloktilskud og udgiftsrammen forhøjes dog med 200 </P>  \r\n\r\n<P>mill. kr. i både 1987 og 1988. Det forudsættes herved, at der er </P>  \r\n\r\n<P>gjort op med samtlige de kompensationsspørgsmål, der er behandlet </P>  \r\n\r\n<P>i notat til kommunekontaktudvalgets møde den 30. april, dog </P>  \r\n\r\n<P>bortset fra den sociale finansieringsomlægning, der efterreguleres </P>  \r\n\r\n<P>efter de sædvanlige regler. Endvidere reguleres tilskuddet på </P>  \r\n\r\n<P>normal måde for andre kompensationsspørgsmål, der måtte blive </P>  \r\n\r\n<P>rejst til forhandlingerne herom til juni. </P>  \r\n\r\n<P>- Udgiftsrammen forhøjes som følge af arbejdstidsforkortelsen i 1988 </P>  \r\n\r\n<P>svarende til kompensation for arbejdstidsforkortelse efter de </P>  \r\n\r\n<P>retningslinjer, der anvendes inden for statens område. </P>  \r\n\r\n<P>- Der sker en opstramning af statens vejledningsvirksomhed over for </P>  \r\n\r\n<P>amtskommunerne, idet ressortministerierne forpligtes til at drøfte </P>  \r\n\r\n<P>økonomiske konsekvenser af henstillinger, vejledninger m.v. med </P>  \r\n\r\n<P>Amtsrådsforeningen og Finans- og Indenrigsministeriet, forinden </P>  \r\n\r\n<P>disse udsendes, selv om de ikke har bindende karakter. </P>  \r\n\r\n<P>- Der nedsættes et udvalg under Indenrigsministeriet til behandling </P>  \r\n\r\n<P>af udgiftspres og styringsmuligheder inden for det amtskommunale </P>  \r\n\r\n<P>udgiftsområde. </P>  \r\n\r\n<P>4. Af hensyn til at fremme en hurtig nedbringelse af »ventelisterne </P>  \r\n\r\n<P>til hospitalsbehandling,§ er regeringen og Det Radikale Venstre </P>  \r\n\r\n<P>endvidere enige om følgende: </P>  \r\n\r\n<P>- Der afsættes for 1988 en pulje på 600 mill. kr. til lån til </P>  \r\n\r\n<P>amtskommunerne til sygehusbyggeri, apparatur og andre midlertidige </P>  \r\n\r\n<P>udgifter, som efter amtskommunernes vurdering kan nedbringe </P>  \r\n\r\n<P>ventelisterne. </P>  \r\n\r\n<P>- Halvdelen af den afsatte dispensationspulje vedrørende </P>  \r\n\r\n<P>skatteforhøjelser - svarende til ca. 300 mill. kr. gøres betinget </P>  \r\n\r\n<P>af, at beløbet efter amtskommunens vurdering anvendes til </P>  \r\n\r\n<P>nedbringelse af ventelisterne. </P>  \r\n\r\n<P>Der tænkes hermed bl.a. på følgende foranstaltninger, hvor en </P>  \r\n\r\n<P>kortvarig (ekstraordinær) indsats kan hjælpe amtskommunerne i </P>  \r\n\r\n<P>bestræbelserne på at nedbringe ventelisterne: </P>  \r\n\r\n<P>- nyindretning eller udvidelse af operationsstuer for så vidt angår </P>  \r\n\r\n<P>hjerte-, hofte-, knæ-, øjenoperationer m.v., </P>  \r\n\r\n<P>- nyindretning eller udvidelse af intensivafsnit til hjertekirurgi, </P>  \r\n\r\n<P>- udvidelse eller etablering af forundersøgelseskapacitet, herunder </P>  \r\n\r\n<P>røntgenudstyr, </P>  \r\n\r\n<P>- udvidelse eller etablering af genoptræningsfaciliteter, der kan </P>  \r\n\r\n<P>aflaste de sengeafsnit, der tager sig af hoftepatienter, </P>  \r\n\r\n<P>- midlertidig etablering af ekstra personaleressourcer, eksempelvis </P>  \r\n\r\n<P>ekstra operationshold til afvikling af ventelistepatienter, </P>  \r\n\r\n<P>- eventuel midlertidig ansættelse af udenlandske hjertekirurger på </P>  \r\n\r\n<P>afdelinger, der i øvrigt har den fornødne kapacitet, og hvor </P>  \r\n\r\n<P>hjertekirurgerne altså er flaskehalsen. Herved styrkes også </P>  \r\n\r\n<P>oplæringen af danske hjertekirurger, </P>  \r\n\r\n<P>- betaling af danske kirurgers uddannelse på udenlandske </P>  \r\n\r\n<P>hjertekirurgiske centre, </P>  \r\n\r\n<P>- forsøg med mere udbredt anvendelse af ambulant øjenkirurgi </P>  \r\n\r\n<P>(respektive 1 døgns indlæggelser), </P>  \r\n\r\n<P>- betaling for benyttelse af udenamtslig kapacitet til afvikling af </P>  \r\n\r\n<P>ventelistepatienter, </P>  \r\n\r\n<P>- betaling for benyttelse af udenlandsk kapacitet til afvikling af </P>  \r\n\r\n<P>ventelistepatienter, </P>  \r\n\r\n<P>- anskaffelse af apparatur, der kan medvirke til, at patienterne har </P>  \r\n\r\n<P>kortere indlæggelsestider. </P>  \r\n\r\n<P>Med samme formål afsættes i finansårene 1987 og 1988 et beløb til » </P>  \r\n\r\n<P>Rigshospitalet§ til bl.a. indkøb af apparatur og andre </P>  \r\n\r\n<P>midlertidige udgifter i forbindelse med en særlig indsats til </P>  \r\n\r\n<P>nedbringelse af ventelisterne for bl.a. kar- og øjenkirurgi samt </P>  \r\n\r\n<P>hofte- og knæledsoperationer. </P>  \r\n\r\n<P>5. Spørgsmålet om vilkårene for det særlige tilskud til »København </P>  \r\n\r\n<P>§optages til forhandling mellem Indenrigsministeriet og Københavns </P>  \r\n\r\n<P>Kommune. </P>  \r\n\r\n<P>Der optages særskilt forhandling med »Frederiksberg§ Kommune. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198614K00246"
        },
        {
            "displayName": "Entydig dokumentidentifikation",
            "displayValue": "CL005342"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "246"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}