{
    "id": 46949,
    "title": "Lov om forebyggende sundhedsordninger for børn og unge ",
    "documentTypeId": "10",
    "isSagsforlobPeriodValid": false,
    "shortName": "LOV nr 438 af 14/06/1995",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Formål</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Ydelser til alle børn og unge</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Ydelser til børn og unge m.fl. med særlige behov</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Bistand til institutioner</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Planlægning</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K6\">Kapitel 6  \r\n\r\n</A></td><td>Administration og finansiering</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K7\">Kapitel 7  \r\n\r\n</A></td><td>Forsøg</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K8\">Kapitel 8  \r\n\r\n</A></td><td>Ikrafttræden m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Lov om forebyggende sundhedsordninger for børn  \r\n\r\n og unge </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Formål </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Kommuner og amtskommuner skal tilrettelægge  \r\n\r\n forebyggende sundhedsordninger, som kan bidrage til at sikre børn og unge en  \r\n\r\n sund opvækst og skabe gode forudsætninger for en sund voksentilværelse. </P>  \r\n\r\n<P CLASS=STK> <I>Stk. 2. </I> Kommuner og amtskommuner skal dels yde en  \r\n\r\n generel sundhedsfremmende og sygdomsforebyggende indsats, dels en  \r\n\r\n individorienteret indsats, der retter sig mod alle børn og unge, samt en  \r\n\r\n særlig indsats, der specielt tager sigte på de svagest stillede børn og unge.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ydelser til alle børn og unge </I> </P>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Alle børn og unge skal indtil  \r\n\r\n undervisningspligtens ophør tilbydes sundhedsvejledning, bistand samt  \r\n\r\n funktionsundersøgelser ved en sundhedsplejerske. </P>  \r\n\r\n<P CLASS=STK> <I>Stk. 2. </I> I barnets første leveår skal  \r\n\r\n sundhedsplejerskens virksomhed normalt udøves ved besøg i hjemmet. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Alle børn under den undervisningspligtige alder  \r\n\r\n skal tilbydes 7 forebyggende helbredsundersøgelser ved alment praktiserende  \r\n\r\n læger, heraf 3 undersøgelser i barnets første leveår. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Alle børn i den undervisningspligtige alder skal  \r\n\r\n tilbydes 2 forebyggende helbredsundersøgelser ved en kommunalt ansat læge.  \r\n\r\n Den første helbredsundersøgelse skal tilbydes i barnets første skoleår. Den  \r\n\r\n anden helbredsundersøgelse skal tilbydes umiddelbart før  \r\n\r\n undervisningspligtens ophør. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Alle børn og unge under 18 år skal tilbydes  \r\n\r\n vaccination mod visse sygdomme efter regler fastsat af sundhedsministeren i  \r\n\r\n medfør af lov om tilbud om gratis vaccination mod visse sygdomme. </P>  \r\n\r\n<P CLASS=STK> <I>Stk. 2. </I> Alle børn og unge under 18 år skal tilbydes  \r\n\r\n vederlagsfri forebyggende og behandlende tandpleje efter reglerne i lov om  \r\n\r\n tandpleje m.v. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ydelser til børn og unge m.fl. med særlige  \r\n\r\n behov </I> </P>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Børn og unge med særlige behov skal indtil  \r\n\r\n undervisningspligtens ophør tilbydes en øget indsats, herunder en øget  \r\n\r\n rådgivning samt yderligere forebyggende undersøgelser ved sundhedsplejerske  \r\n\r\n eller kommunalt ansat læge. </P>  \r\n\r\n<P CLASS=STK> <I>Stk. 2. </I> Personer, for hvem undervisningspligten er  \r\n\r\n ophørt, kan, når særlige forhold gør sig gældende, tilbydes ydelser som  \r\n\r\n omtalt i stk. 1 efter kommunalbestyrelsens beslutning. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For at tilgodese børn og unge med særlige behov  \r\n\r\n opretter kommunalbestyrelsen en tværfaglig gruppe, der skal sikre, at den  \r\n\r\n enkeltes udvikling, sundhed og trivsel fremmes, og at der i tilstrækkeligt  \r\n\r\n omfang formidles kontakt til lægelig, social, pædagogisk, psykologisk og  \r\n\r\n anden sagkundskab. </P>  \r\n\r\n<P CLASS=STK> <I>Stk. 2. </I> En af gruppens medlemmer udpeges som ansvarlig  \r\n\r\n for at koordinere indsatsen over for det enkelte barn og den enkelte unge.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Bistand til institutioner </I> </P>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Den kommunale sundhedstjeneste, jf. § 12, bistår  \r\n\r\n skoler, daginstitutioner for børn og unge og den kommunalt formidlede  \r\n\r\n dagpleje med vejledning om almene sundhedsfremmende og sygdomsforebyggende  \r\n\r\n foranstaltninger. </P>  \r\n\r\n<P CLASS=STK> <I>Stk. 2. </I> Herudover rådgiver den kommunale  \r\n\r\n sundhedstjeneste institutionspersonalet vedrørende de børn, som personalet  \r\n\r\n finder har særlige behov. Kontakten til den kommunale sundhedstjeneste sker  \r\n\r\n efter forudgående drøftelse med barnets forældre. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Planlægning </I> </P>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Det skal fremgå af de kommunale redegørelser og  \r\n\r\n de amtskommunale sundhedsplaner, jf. sygesikringslovens kapitel 6 a,  \r\n\r\n hvorledes den enkelte kommunalbestyrelse og det enkelte amtsråd vil  \r\n\r\n tilrettelægge den sundhedsfremmende og sygdomsforebyggende indsats over for  \r\n\r\n børn og unge som led i de forebyggende sundhedsordninger. Det skal herunder  \r\n\r\n fremgå, hvorledes man gennem en øget indsats vil tilgodese børn og unge med  \r\n\r\n særlige behov. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Kommunerne kan inddrage  \r\n\r\n embedslægeinstitutionerne ved tilrettelæggelsen af indsatsen efter denne lov.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K6\"\"></A>\r\n\r\n<DIV CLASS=KAPITEL ID=\"K6\">  \r\n\r\n<H3 CLASS=KTITLE1 ALIGN=CENTER>Kapitel 6 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Administration og finansiering </I> </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bopælskommunen tilbyder børn og unge de  \r\n\r\n ydelser, der er nævnt i §§ 2, 4 og 6. </P>  \r\n\r\n<P CLASS=STK> <I>Stk. 2. </I> Børn og unge, der går i skole i en anden  \r\n\r\n kommune end bopælskommunen, skal dog tilbydes de i stk. 1 omhandlede ydelser  \r\n\r\n i den kommune, hvor skolen ligger. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Kommunalbestyrelsen ansætter læger,  \r\n\r\n sundhedsplejersker, sygeplejersker og andet personale til at varetage  \r\n\r\n kommunens opgaver efter denne lov. </P>  \r\n\r\n<P CLASS=STK> <I>Stk. 2. </I> De i stk. 1 omhandlede personer udgør den  \r\n\r\n kommunale sundhedstjeneste. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Den kommunale indsats kan tilrettelægges i  \r\n\r\n samarbejde mellem to eller flere kommuner. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Sundhedsministeren kan fastsætte nærmere regler  \r\n\r\n om de kommunale forpligtelser efter denne lov, herunder om ydelser til børn i  \r\n\r\n kriminalforsorgens institutioner. </P>  \r\n\r\n<P CLASS=STK> <I>Stk. 2. </I> Sundhedsstyrelsen kan fastsætte retningslinjer  \r\n\r\n for tilrettelæggelsen og indholdet af ydelser efter denne lov. </P>  \r\n\r\n<P CLASS=STK> <I>Stk. 3. </I> Sundhedsstyrelsen kan fastsætte regler om  \r\n\r\n uddannelsen af personalet i den kommunale sundhedstjeneste, og i særlige  \r\n\r\n tilfælde kan Sundhedsstyrelsen dispensere fra kravet om ansættelse af  \r\n\r\n sundhedsplejersker. </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Den alment praktiserende læge skal i  \r\n\r\n forbindelse med de forebyggende helbredsundersøgelser efter § 4 søge at  \r\n\r\n indhente samtykke til, at lægen videregiver oplysninger om barnets  \r\n\r\n helbredsforhold til den kommunale sundhedstjeneste. </P>  \r\n\r\n<P CLASS=STK> <I>Stk. 2. </I> Den kommunale sundhedstjeneste skal søge at  \r\n\r\n indhente samtykke til, at den kommunale sundhedstjeneste videregiver  \r\n\r\n oplysninger om barnets helbredsforhold til barnets alment praktiserende læge.  \r\n\r\n</P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Amtsrådet og kommunalbestyrelserne skal sikre  \r\n\r\n en koordination af indsatsen vedrørende børns og unges sundhedsforhold i  \r\n\r\n forbindelse med varetagelse af opgaverne i henhold til denne lov. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Kommuner, amtskommuner og alment praktiserende  \r\n\r\n læger er forpligtet til at afgive oplysninger om virksomheden i medfør af  \r\n\r\n denne lov til de centrale sundhedsmyndigheder efter regler fastsat af  \r\n\r\n sundhedsministeren. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Ydelser efter denne lov er vederlagsfri. </P>  \r\n\r\n<P CLASS=STK> <I>Stk. 2. </I> Udgifter efter §§ 2, 4, 6, 7 og 8 afholdes af  \r\n\r\n bopælskommunen. Ydelser, der tilbydes i henhold til § 11, stk. 2, afholdes af  \r\n\r\n den kommune, hvor skolen er beliggende. </P>  \r\n\r\n<P CLASS=STK> <I>Stk. 3. </I> Udgifter til ydelser efter § 3 afholdes af  \r\n\r\n bopælsamtskommunen. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K7\"\"></A>\r\n\r\n<DIV CLASS=KAPITEL ID=\"K7\">  \r\n\r\n<H3 CLASS=KTITLE1 ALIGN=CENTER>Kapitel 7 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Forsøg </I> </P>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Sundhedsministeren kan tillade, at kommunen  \r\n\r\n eller amtskommunen i en forsøgsperiode varetager sine opgaver efter regler,  \r\n\r\n der fraviger denne lovs bestemmelser. </P>  \r\n\r\n<P CLASS=STK> <I>Stk. 2. </I> Ved forsøgene skal lægges afgørende vægt på  \r\n\r\n hensynet til børnenes og de unges sundhed, retssikkerhed og velfærd. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K8\"\"></A>\r\n\r\n<DIV CLASS=KAPITEL ID=\"K8\">  \r\n\r\n<H3 CLASS=KTITLE1 ALIGN=CENTER>Kapitel 8 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ikrafttræden m.v. </I> </P>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Loven træder i kraft den 1. januar 1996. </P>  \r\n\r\n<P CLASS=STK> <I>Stk. 2. </I> Samtidig ophæves </P>  \r\n\r\n<UL CLASS=PLAIN-LIST>  \r\n\r\n<LI>1) lov nr. 409 af 13. juni 1973 om sundhedsplejerskeordninger, </LI>  \r\n\r\n<LI>2) lov om skolelægeordning, jf. lovbekendtgørelse nr. 430 af 16. august  \r\n\r\n 1974, og </LI>  \r\n\r\n<LI>3) lov nr. 236 af 30. april 1946 om lægeundersøgelser af børn. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Regler fastsat i medfør af de i stk. 2 nævnte  \r\n\r\n love forbliver dog i kraft, indtil de afløses af regler fastsat i medfør af  \r\n\r\n denne lov. </P>  \r\n\r\n</DIV>  \r\n\r\n<A NAME=\"\"P21\"\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Loven gælder ikke for Færøerne og Grønland, men  \r\n\r\n kan ved kongelig anordning sættes i kraft på Færøerne med de afvigelser, som  \r\n\r\n de særlige færøske forhold tilsiger. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 14.  \r\n\r\n juni 1995 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Yvonne Herløv Andersen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "popularTitle": "Børn- og ungeloven Børnesundhedsloven",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "15/06/1995"
        },
        {
            "displayName": "Accession",
            "displayValue": "A19950043830"
        },
        {
            "displayName": "Entydig dokumentidentifikation",
            "displayValue": "CM005717"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "07/05/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "438"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Dato for underskrift",
            "displayValue": "14/06/1995"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Sundhedsmin. 3. kt., j.nr. 94-100-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}