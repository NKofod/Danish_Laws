{
    "id": 208552,
    "title": "Cirkulæreskrivelse om ændring af prøven i idræt til elever med fysisk og/eller psykisk funktionsnedsættelse Til prøveafholdende grundskoler",
    "documentTypeId": "210",
    "isSagsforlobPeriodValid": true,
    "shortName": "CIS nr 9300 af 03/04/2019",
    "documentHtml": "<div class=\"bjelke\">Den fulde tekst</div><p class=\"Titel2\">Cirkulæreskrivelse om ændring af prøven i idræt til elever med fysisk og/eller psykisk funktionsnedsættelse</p>\r\n<p class=\"UnderTitel2\">Til prøveafholdende grundskoler</p>\r\n<p>For det kommende skoleår 2019/2020 indføres der skærpede adgangsforudsætninger til ungdomsuddannelserne. Som følge heraf skal elever, for at have retskrav på optagelse til ungdomsuddannelse, blandt andet bestå folkeskolens afgangseksamen, hvilket forudsætter aflæggelse af alle 7 obligatoriske prøver.</p>\r\n<p>\r\n</p>\r\n<p>De skærpede adgangsforudsætninger betyder, at elever med handicap kan blive stillet forskelligt i forhold til at bestå folkeskolens afgangseksamen, alt efter om idræt bliver udtrukket til elevens klasse.</p>\r\n<p>\r\n</p>\r\n<p>Som følge heraf har Styrelsen for Undervisning og Kvalitet besluttet i indeværende skoleår at fravige bekendtgørelse om folkeskolens prøver for den lille gruppe af elever med fysisk og/eller psykisk funktionsnedsættelse, som skal aflægge prøven i idræt i maj/juni 2019, og for hvem aflæggelse af prøve i idræt ikke er mulig, heller ikke på særlige vilkår, jf. bekendtgørelsens § 28. Det skal understreges, at udgangspunktet fortsat er, at alle elever, så vidt muligt skal aflægge prøven i idræt. En fravigelse fra bekendtgørelsen vil således kun være relevant i helt særlige tilfælde og må først bringes i anvendelse, når alle andre muligheder for prøveaflæggelse har været overvejet, herunder skal skolelederen forinden have taget stilling til, om eleven vil kunne aflægge prøve på særlige vilkår i henhold til gældende regler, jf. bekendtgørelsens § 28</p>\r\n<p>\r\n</p>\r\n<p>På skoler med elever med fysisk og/eller psykisk funktionsnedsættelse, for hvem skolens leder, efter samråd med eleven og dennes forældre, vurderer, at prøveaflæggelse i faget idræt i maj/juni 2019 ikke vil være muligt, heller ikke efter bekendtgørelse om folkeskolens prøvers bestemmelse om prøve på særlige vilkår, jf. § 28, kan skolelederen træffe afgørelse om, at de pågældende elever skal til prøve i et andet udtræksfag inden for den naturfaglige fagblok. Afgørelsen træffes efter samråd med eleven og forældrene.</p>\r\n<p>\r\n</p>\r\n<p>Har skolen flere hold/klasser, skal de ovenfor nævnte elever til prøve i et af skolens andre udtræksfag inden for den naturfaglige fagblok. Hvis skolen kun har en klasse/et hold, skal de pågældende elever op i et andet fag inden for den naturfaglige fagblok, som Styrelsen for Undervisning og Kvalitet udtrækker.</p>\r\n<p>\r\n</p>\r\n<p>Ovenstående gælder alene elever, der skal aflægge prøve i idræt maj/juni 2019. Styrelsen for Undervisning og Kvalitet vil på længere sigt arbejde frem mod en justering af bekendtgørelse om folkeskolens prøver med henblik på den fremadrettede håndtering.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Styrelsen for Undervisning og Kvalitet, den 3. april 2019</p><p class=\"Sign1\" align=\"center\">Birgitte Hansen<br /> Direktør</p><p class=\"Sign2\" align=\"right\">/ Birte Iversen</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/04/2019"
        },
        {
            "displayName": "Accession",
            "displayValue": "C20190930010"
        },
        {
            "displayName": "Entydig dokumentidentifikation",
            "displayValue": "CU000632"
        },
        {
            "displayName": "Dato for førstegangsindlæggelse",
            "displayValue": "04/04/2019"
        },
        {
            "displayName": "Dato for indlæggelse",
            "displayValue": "04/04/2019"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9300"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "03/04/2019"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Styrelsen for Undervisning og Kvalitet"
        },
        {
            "displayName": "Ressortministeriets journalnummer",
            "displayValue": "Undervisningsmin.,<br /> Styrelsen for Undervisning og Kvalitet, j.nr. 19/04341"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}