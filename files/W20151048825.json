{
    "id": 174328,
    "title": "Ligebehandlingsnævnets afgørelse om køn - forskellige priser - sundhed - ej medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10488 af 21/01/2015",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - sundhed - ej medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.</span> <span class=\"Bold\">nr. 2014-6811-43525</span></p>\r\n   <p class=\"TekstGenerel\">Det var ikke i strid med loven, at det var gratis for en kvinde at opholde sig på hospitalet efter hun havde født, mens faren skal betale for at overnatte. Den fødendes partner skal betale uanset køn.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Klager fik derfor ikke medhold.</p>\r\n   <p class=\"TekstGenerel\">\r\n   </p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at klager skulle betale for seng og mad, mens han opholdt sig på fødegangen sammen med sin kone.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var ikke i strid med ligestillingsloven, at indklagede krævede betaling for ydelser i form af seng og mad til partneren til en kvinde, der havde født.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Der er klaget over, at indklagede skulle betale for mad og seng ved ophold på fødegangen sammen med sin kone.</p>\r\n<p>\r\n</p>\r\n<p>Klager blev opkrævet 741 kr. for to dages overnatning.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> mener, at han bliver forskelsbehandlet på grund af sit køn, når han som mand skal betale for sit korte ophold på fødegangen.</p>\r\n<p>\r\n</p>\r\n<p>Det er et fælles projekt for begge forældre at få børn. Det er vigtigt for både moderen og barnet, at faderen er til stede under og efter fødslen.</p>\r\n<p>\r\n</p>\r\n<p>Efter fødslen skal både mor og far lære mange nye ting. De skal hjælpe hinanden med mange praktiske opgaver.</p>\r\n<p>\r\n</p>\r\n<p>Hvis moderen har født med kejsersnit, skal faderen desuden varetage en masse opgaver såsom at hente maden, rede sengen og skifte ble.</p>\r\n<p>Såfremt disse opgaver ikke varetages af faderen, er det sygehuset, der skal udføre opgaverne.</p>\r\n<p>\r\n</p>\r\n<p>At blive forældre er ikke en sygdom, men en fælles opgave med et fælles ansvar.</p>\r\n<p>\r\n</p>\r\n<p>Det er vigtigt, at barnet har kontakt til begge forældre, så det kan føle sig tryg ved dem begge.</p>\r\n<p>\r\n</p>\r\n<p>Klager mener ikke, at indklagedes argument om, at partneren til kvinden der har født, også kan være en kvinde, er holdbart, da det altid er muligt at befrugte en kvindes æg kunstigt.</p>\r\n<p>\r\n</p>\r\n<p>Klager mener ikke, at der i forbindelse med fødslen er tale om en behandling, der kan sammenlignes med en operation. Den ene forælder kan derfor ikke forlade hospitalet og komme igen dagen efter, da dette vil gå ud over barnets ve og vel. Dette vil desuden medføre, at der skal være mere personale til rådighed på afdelingen, da kvinder, der lige har født, ikke altid selv kan udføre alle de krævede opgaver.</p>\r\n<p>\r\n</p>\r\n<p>\r\n   <span class=\"Bold\">Indklagede</span> gør gældende, at processen om betaling for overnatning og mad til partnere ikke er baseret på køn, hvorfor der ikke er tale om forskelsbehandling.</p>\r\n<p>\r\n</p>\r\n<p>Der kræves den samme betaling, når partneren til kvinden, der har født, er en kvinde, hvilket taler for, at der ikke er sket forskelsbehandling på baggrund af køn.</p>\r\n<p>\r\n</p>\r\n<p>Det er desuden biologisk betinget, at den, der føder, altid er en kvinde, og at dennes partner ofte er en mand.</p>\r\n<p>\r\n</p>\r\n<p>Indklagede gør opmærksom på, at forskellig behandling af mænd og kvinder ved ydelse af sundhedspleje, som skyldes de fysiske forskelle på de to køn, ikke udgør forskelsbehandling i strid med ligestillingsloven.</p>\r\n<p>\r\n</p>\r\n<p>Indklagede er enig med klager i, at det er et fælles projekt at blive forældre, og de arbejder målrettet på at støtte op om familiedannelsen ved at inddrage både den fødende og dennes partner før, under og efter fødslen. Det er også på baggrund af dette, at indklagede mod betaling tilbyder overnatning og mad til partneren, således at denne også kan være tæt på barnet i den første periode af barnets liv.</p>\r\n<p>\r\n</p>\r\n<p>Partneren er ikke begrænset i sin tilstedeværelse på barselsgangen, uanset om denne vælger ikke at købe ekstraydelsen som består af hospitalsseng og mad. Partneren kan opholde sig på barselsgangen, så længe denne ønsker det, uden at dette er forbundet med udgifter.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.</p>\r\n<p>\r\n</p>\r\n<p>Den fødende kvinde indlægges på hospitalet og modtager vederlagsfrit de ydelser, som indlæggelsen nødvendiggør, herunder seng og mad. Partneren til kvinden - uanset dennes køn - kan mod betaling vælge at modtage mad og få stillet en seng til rådighed. Denne forskel er ikke begrundet i køn, hvorfor klager ikke får medhold i sin klage.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p class=\"BilagtekstListe\">Lov om Ligebehandlingsnævnet</p>\r\n<p class=\"Liste1\">\r\n   <span class=\"Liste1Nr\">–</span> § 1, stk. 1, og stk. 2, nr. 1, om nævnets kompetence</p>\r\n<p class=\"Liste1\">\r\n   <span class=\"Liste1Nr\">–</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">–</span> § 12, stk. 1, om klagebehandling</p>\r\n<p>\r\n</p>\r\n<p class=\"BilagtekstListe\">Ligestillingsloven</p>\r\n<p class=\"Liste1\">\r\n   <span class=\"Liste1Nr\">–</span> § 1 a om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">–</span> § 2 om forbud mod forskelsbehandling</p>\r\n<p class=\"Liste1\">\r\n   <span class=\"Liste1Nr\">–</span> § 3 a om undtagelser fra forbuddet mod forskelsbehandling</p>\r\n<p>\r\n</p>\r\n<p>\r\n   <span class=\"Italic\">&lt;2014-6811-43525&gt;</span>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/09/2015"
        },
        {
            "displayName": "Accession",
            "displayValue": "W20151048825"
        },
        {
            "displayName": "Entydig dokumentidentifikation",
            "displayValue": "CF001999"
        },
        {
            "displayName": "Dato for indlæggelse",
            "displayValue": "10/09/2015"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10488"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "21/01/2015"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2014-6811-43525"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}