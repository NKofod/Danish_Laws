{
    "id": 98566,
    "title": "Beretning over Forslag til folketingsbeslutning om ændring af forsikringsaftaleloven, så forsikringstagerne har ret til at opsige deres forsikring med 1 måneds varsel uafhængigt af hovedforfaldsdatoen",
    "documentTypeId": "510",
    "isSagsforlobPeriodValid": true,
    "shortName": "2004/2 BRB 10",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P class=\"PreTitel0\">  \r\n\r\n Beretning afgivet af Retsudvalget den 16. juni 2005  \r\n\r\n</P>  \r\n\r\n<P class=\"PreTitel1\">  \r\n\r\n Beretning  \r\n\r\n</P>  \r\n\r\n<P class=\"PreTitel2\">  \r\n\r\n over  \r\n\r\n</P>  \r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Forslag  \r\n\r\n til folketingsbeslutning om ændring af forsikringsaftaleloven, så  \r\n\r\n forsikringstagerne har ret til at opsige deres forsikring med 1 måneds  \r\n\r\n<BR>  \r\n\r\n varsel uafhængigt af hovedforfaldsdatoen  \r\n\r\n</P>  \r\n\r\n<P class=\"FremsaetterUndertitel\">  \r\n\r\n[af Frode&nbsp;Sørensen&nbsp;(S)&nbsp;m.fl.]  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n 1. Udvalgsarbejdet  \r\n\r\n</P>  \r\n\r\n<P class=\"Tekst\">  \r\n\r\n Beslutningsforslaget blev fremsat den 10. marts og var til 1.  \r\n\r\n behandling den 21. april 2005. Beslutningsforslaget blev efter 1. behandling  \r\n\r\n henvist til behandling i Retsudvalget.  \r\n\r\n</P>  \r\n\r\n<P class=\"TekstoverskriftVenstre\">  \r\n\r\n Møder  \r\n\r\n</P>  \r\n\r\n<P class=\"Tekst\">  \r\n\r\n Udvalget har behandlet beslutningsforslaget i 2 møder.  \r\n\r\n</P>  \r\n\r\n<P class=\"TekstoverskriftVenstreN\">  \r\n\r\n 2. Politiske bemærkninger  \r\n\r\n</P>  \r\n\r\n<P class=\"Tekst\">  \r\n\r\n Udvalget bemærker, at der med virkning fra den 1. juli 2004 er  \r\n\r\n indsat en bestemmelse i § 57 i lov om finansiel virksomhed, der pålægger  \r\n\r\n forsikringsselskaber, som udbyder forbrugerforsikringer, at tilbyde disse med  \r\n\r\n et  \r\n\r\n kort opsigelsesvarsel på 30 dage til udgangen af en kalendermåned. Reglen  \r\n\r\n gælder ikke for livs-, ejerskifte- og visse korttidsforsikringer. Meningen  \r\n\r\n med  \r\n\r\n reglen er, at forbrugere, der vil have et kort opsigelsesvarsel på deres  \r\n\r\n forsikring, skal kunne få det. Det vil medføre en øget mobilitet og skærpet  \r\n\r\n konkurrence på forsikringsmarkedet til gavn for forbrugerne. I forarbejderne  \r\n\r\n til loven er det forudsat, at prisen for et kort opsigelsesvarsel ikke vil  \r\n\r\n være  \r\n\r\n så høj, at forbrugerne af denne grund ikke vælger en sådan forsikring.  \r\n\r\n</P>  \r\n\r\n<P class=\"Tekst\">  \r\n\r\n I oktober 2004 sendte justitsministeren en redegørelse fra  \r\n\r\n Forsikring &amp; Pension til Retsudvalget om en foreløbig undersøgelse af den  \r\n\r\n praktiske udmøntning af reglen. Undersøgelsen viste, at  \r\n\r\n forsikringsselskaberne  \r\n\r\n nu udbyder forbrugerforsikringer med kort opsigelsesvarsel. Visse selskaber  \r\n\r\n har  \r\n\r\n generelt givet deres kunder mulighed for at benytte sig af et kort  \r\n\r\n opsigelsesvarsel uden særlig forhøjelse af præmien, idet nogle af disse  \r\n\r\n selskaber dog opkræver et gebyr ved opsigelsen på mellem 100 og 500 kr. Andre  \r\n\r\n opkræver et fast præmietillæg for det korte opsigelsesvarsel enten som en  \r\n\r\n procentdel  \r\n\r\n af den almindelige præmie (mellem 4 og 9 pct.) eller som et fast beløb på  \r\n\r\n omkring  \r\n\r\n 200 kr. årligt.  \r\n\r\n</P>  \r\n\r\n<P class=\"Tekst\">  \r\n\r\n Det fremgik også af redegørelsen, at der blev givet information  \r\n\r\n til kunderne om muligheden for at få et forkortet opsigelsesvarsel i  \r\n\r\n forbindelse med nytegning og eventuelle aftaleændringer, men at kun meget få  \r\n\r\n eller slet ingen kunder på daværende tidspunkt havde benyttet sig af den  \r\n\r\n forkortede  \r\n\r\n opsigelsesadgang.  \r\n\r\n</P>  \r\n\r\n<P class=\"Tekst\">  \r\n\r\n En væsentlig ulempe ved den udbredte ordning med et fast  \r\n\r\n præmietillæg er, at den indebærer en ekstra betaling hvert år, så længe  \r\n\r\n forsikringen løber, og uanset om forbrugeren benytter sig af den korte  \r\n\r\n opsigelsesfrist. Forbrugeren får altså ikke noget til gengæld for denne  \r\n\r\n ekstrabetaling, hvis forbrugeren ikke bruger den korte opsigelsesfrist. Dette  \r\n\r\n fører efter udvalgets opfattelse let til, at forbrugerne i strid med  \r\n\r\n forudsætningerne fravælger forsikringer med kort opsigelsesfrist alene under  \r\n\r\n hensyn  \r\n\r\n til prisen.  \r\n\r\n</P>  \r\n\r\n<P class=\"Tekst\">  \r\n\r\n Udvalget finder, at der fortsat er behov for at øge mobiliteten  \r\n\r\n og skærpe konkurrencen på forsikringsmarkedet til gavn for forbrugerne.  \r\n\r\n</P>  \r\n\r\n<P class=\"Tekst\">  \r\n\r\n En løsning på problemet med at sikre øget mobilitet på markedet  \r\n\r\n for forbrugerforsikringer kunne være at indføre en civilretlig regel, som der  \r\n\r\n lægges op til i beslutningsforslaget. En sådan regel har imidlertid den  \r\n\r\n ulempe,  \r\n\r\n at den afskærer forbrugerne fra at vælge forsikringer, der har vilkår om et  \r\n\r\n længere opsigelsesvarsel, men som til gengæld samlet set (inkl. gebyrer m.v.)  \r\n\r\n vil kunne være lidt billigere.  \r\n\r\n</P>  \r\n\r\n<P class=\"Tekst\">  \r\n\r\n Justitsministeren har oplyst, at der vil blive gennemført en ny  \r\n\r\n undersøgelse af forsikringsselskabernes praksis på dette område, når reglen i  \r\n\r\n §  \r\n\r\n 57 i lov om finansiel virksomhed har været i kraft i et år. Udvalget finder,  \r\n\r\n at  \r\n\r\n Folketinget bør afvente undersøgelsen, der bør foreligge inden udgangen af  \r\n\r\n august 2005, før der tages stilling til, om der er behov for yderligere  \r\n\r\n lovregulering.  \r\n\r\n</P>  \r\n\r\n<P class=\"Tekst\">  \r\n\r\n Efter udvalgets opfattelse viste den første undersøgelse, at der  \r\n\r\n kan være behov for at præcisere de politiske forudsætninger, der ligger bag  \r\n\r\n den  \r\n\r\n nuværende offentligretlige regel i lov om finansiel virksomhed.  \r\n\r\n</P>  \r\n\r\n<P class=\"Tekst\">  \r\n\r\n For at prisen skal kunne anses for rimelig, må  \r\n\r\n forsikringsselskabernes gebyrer for et kort opsigelsesvarsel afspejle de  \r\n\r\n reelle  \r\n\r\n omkostninger for selskaberne. Disse omkostninger bør selskaberne til gengæld  \r\n\r\n have mulighed for at få dækket.  \r\n\r\n</P>  \r\n\r\n<P class=\"Tekst\">  \r\n\r\n Det gælder for det første de direkte omkostninger til opgørelse  \r\n\r\n af forsikringen i »utide« og udbetaling af overskydende præmie. Disse  \r\n\r\n udgifter  \r\n\r\n har selskabet kun, hvis forbrugeren opsiger forsikringen med kort varsel, og  \r\n\r\n et  \r\n\r\n gebyr, der dækker disse omkostninger, må derfor kun opkræves, hvis  \r\n\r\n forbrugeren  \r\n\r\n benytter sig af opsigelsesadgangen. Endvidere må gebyret ikke overstige 200  \r\n\r\n kr.  \r\n\r\n for hver gang forbrugeren opsiger forsikringer hos det pågældende  \r\n\r\n forsikringsselskab, uanset om det er én eller flere forsikringer, der  \r\n\r\n opsiges.  \r\n\r\n</P>  \r\n\r\n<P class=\"Tekst\">  \r\n\r\n Derudover er der for forsikringsselskaberne visse omkostninger  \r\n\r\n ved oprettelse af en forsikring, navnlig til kontrol af de afgivne  \r\n\r\n oplysninger,  \r\n\r\n risikovurdering og udstedelse af police. Efter selskabernes nuværende praksis  \r\n\r\n er disse omkostninger indregnet i præmien. Hvis kunden opsiger forsikringen  \r\n\r\n efter kort tid, vil der være en risiko for, at selskabet ikke har fået dækket  \r\n\r\n disse udgifter fuldt ud. Visse selskaber tilbyder dog forsikringer med kort  \r\n\r\n opsigelsesvarsel uden at opkræve en højere præmie til dækning af  \r\n\r\n omkostningerne  \r\n\r\n ved oprettelsen, men udvalget finder, at de selskaber, der ønsker det, bør  \r\n\r\n have  \r\n\r\n mulighed for at opkræve et rimeligt beløb hos kunden for disse omkostninger.  \r\n\r\n Det kan ske gennem et gebyr ved opsigelsen eller tegningen af forsikringen  \r\n\r\n eller i form af et præmietillæg, der aftrappes, jf. nedenfor.  \r\n\r\n</P>  \r\n\r\n<P class=\"Tekst\">  \r\n\r\n Anvendes modellen med et gebyr ved opsigelsen, skal størrelsen  \r\n\r\n af gebyret fastsættes således, at det ikke rent faktisk kommer til at udgøre  \r\n\r\n en  \r\n\r\n stavnsbinding af kunderne. Når forsikringen har været i kraft i et år, må  \r\n\r\n forsikringsselskabet være forberedt på, at forsikringstageren &#150; som i  \r\n\r\n dag &#150; kan  \r\n\r\n vælge at opsige forsikringen, og der må derfor i det andet og følgende år  \r\n\r\n ikke  \r\n\r\n kunne opkræves gebyr for tegningsomkostninger. Dette indebærer også, at  \r\n\r\n eksisterende kunder, som har haft en forsikring med et langt opsigelsesvarsel  \r\n\r\n i  \r\n\r\n et år eller mere, vil kunne konvertere til en forsikring med kort  \r\n\r\n opsigelsesvarsel uden betaling af det pågældende gebyr.  \r\n\r\n</P>  \r\n\r\n<P class=\"Tekst\">  \r\n\r\n Et tegningsgebyr ved oprettelsen af en forsikring med kort  \r\n\r\n opsigelsesvarsel vil give selskaberne mulighed for en gang for alle at få  \r\n\r\n dækket omkostningerne ved tegning af forsikringen. Forsikringspræmien, der  \r\n\r\n betales herefter, vil ikke være højere end på produkter med langt  \r\n\r\n opsigelsesvarsel,  \r\n\r\n og ved opsigelse betales kun et gebyr for de faktiske udgifter, selskabet har  \r\n\r\n herved. Et sådant tegningsgebyr må i sagens natur ikke opkræves hos kunder,  \r\n\r\n der  \r\n\r\n efter et år eller senere konverterer en forsikring med langt opsigelsesvarsel  \r\n\r\n til en forsikring med kort opsigelsesvarsel.  \r\n\r\n</P>  \r\n\r\n<P class=\"Tekst\">  \r\n\r\n For at fordele udgiften og dermed gøre prisen for en ny  \r\n\r\n forsikring mere attraktiv kan der i stedet for tegningsgebyret som nævnt  \r\n\r\n anvendes en model med et præmietillæg, der i givet fald må ophøre senest  \r\n\r\n efter  \r\n\r\n 3 år. Præmietillægget må ikke fastsættes som en procentvis forhøjelse af  \r\n\r\n præmien, som det kendes i dag, da tegningsomkostningerne i almindelighed ikke  \r\n\r\n har nogen sammenhæng med størrelsen af præmien. Konverteres en eksisterende  \r\n\r\n forsikring med langt opsigelsesvarsel, skal der tages højde for de år,  \r\n\r\n forsikringen allerede har været i kraft på gamle vilkår, således at kunder,  \r\n\r\n der  \r\n\r\n har været i selskabet i længere tid end den nævnte periode, kan konvertere  \r\n\r\n til  \r\n\r\n en forsikring med kort opsigelsesvarsel uden betaling af gebyrer eller  \r\n\r\n præmietillæg.  \r\n\r\n</P>  \r\n\r\n<P class=\"Tekst\">  \r\n\r\n Samtidig finder udvalget, at det er af væsentlig betydning, at  \r\n\r\n forsikringsselskaberne forbedrer informationsindsatsen over for både  \r\n\r\n eksisterende  \r\n\r\n og nye kunder. Bestemmelsen i § 57 i lov om finansiel virksomhed indebærer,  \r\n\r\n at  \r\n\r\n forsikringsselskaberne aktivt skal tilbyde kunderne forsikringsprodukter med  \r\n\r\n kort opsigelsesvarsel. Det gælder, både når der tegnes nye forsikringer, og  \r\n\r\n når  \r\n\r\n igangværende forsikringer forlænges eller ændres. Også mere generelt &#150;  \r\n\r\n eksempelvis på forsikringsselskabernes hjemmesider &#150; bør forbrugerne  \r\n\r\n orienteres om muligheden for at vælge forsikringer med kort opsigelsesvarsel.  \r\n\r\n</P>  \r\n\r\n<P class=\"Tekst\">  \r\n\r\n Udvalget forventer på baggrund af justitsministerens udtalelser  \r\n\r\n under 1. behandling af beslutningsforslaget, at ministeren &#150; uanset de  \r\n\r\n ovenfor  \r\n\r\n nævnte ulemper herved &#150; i begyndelsen af næste folketingssamling vil  \r\n\r\n fremsætte  \r\n\r\n lovforslag om indførelse af en civilretlig regel om forsikringstagerens ret  \r\n\r\n til  \r\n\r\n at opsige forsikringen med et varsel på 30 dage, hvis forsikringsselskaberne  \r\n\r\n ikke opfylder de politiske ønsker, der er tilkendegivet ovenfor med henblik  \r\n\r\n på  \r\n\r\n at sikre øget mobilitet og mere effektiv konkurrence på forsikringsmarkedet  \r\n\r\n til  \r\n\r\n gavn for forbrugerne.  \r\n\r\n</P>  \r\n\r\n<P class=\"Tekst\">  \r\n\r\n Tjóðveldisflokkurin, Inuit Ataqatigiit, Siumut og Fólkaflokkurin  \r\n\r\n var på tidspunktet for beretningens afgivelse ikke repræsenteret med  \r\n\r\n medlemmer  \r\n\r\n i udvalget og havde dermed ikke adgang til at komme med politiske udtalelser  \r\n\r\n i  \r\n\r\n beretningen.  \r\n\r\n</P>  \r\n\r\n<P class=\"SIGN0\">  \r\n\r\n P. u. v.  \r\n\r\n<BR>  \r\n\r\n Peter Skaarup  \r\n\r\n<BR>  \r\n\r\n formand  \r\n\r\n</P>  \r\n\r\n<P class=\"MsoEndnoteText\" style='mso-prop-change:\"john platou-lange\"  \r\n\r\n 20050622T1805'>  \r\n\r\n &nbsp;  \r\n\r\n</P>  \r\n\r\n<A NAME=\"\"B1\"\"></A>\r\n\r\n<DIV CLASS=BILAG ID=\"B1\">  \r\n\r\n<BR>  \r\n\r\n<HR width=70% align=center>  \r\n\r\n<P class=\"Bilagstitel\">Bilag 1 </P>  \r\n\r\n<P class=\"BilagsOverskrift\"> Oversigt over bilag vedrørende B 10 </P>  \r\n\r\n<TABLE class=\"MsoNormalTable\" border=\"0\" cellspacing=\"3\" cellpadding=\"0\"  \r\n\r\n style='mso-cellspacing:1.5pt;mso-padding-left-alt:0cm;mso-padding-right-alt  \r\n\r\n :0cm'>  \r\n\r\n<THEAD>  \r\n\r\n<TR style='mso-yfti-irow:0'>  \r\n\r\n<TD width=\"73\" style='width:54.45pt;padding:.75pt 0cm .75pt 0cm'>  \r\n\r\n<P class=\"TabelOverskrift\">  \r\n\r\n Bilagsnr.  \r\n\r\n</P>  \r\n\r\n</TD>  \r\n\r\n<TD width=\"451\" style='width:337.9pt;padding:.75pt 0cm .75pt 0cm'>  \r\n\r\n<P class=\"TabelOverskrift\">  \r\n\r\n Titel  \r\n\r\n</P>  \r\n\r\n</TD>  \r\n\r\n</TR>  \r\n\r\n</THEAD>  \r\n\r\n<TR style='mso-yfti-irow:1;mso-yfti-lastrow:yes'>  \r\n\r\n<TD width=\"73\" valign=\"top\" style='width:54.45pt;padding:.75pt 0cm .75pt  \r\n\r\n 0cm'>  \r\n\r\n<P class=\"TabelTekst\">  \r\n\r\n 1  \r\n\r\n</P>  \r\n\r\n</TD>  \r\n\r\n<TD width=\"451\" style='width:337.9pt;padding:.75pt 0cm .75pt 0cm'>  \r\n\r\n<P class=\"TabelTekst\">  \r\n\r\n 1. udkast til beretning  \r\n\r\n</P>  \r\n\r\n</TD>  \r\n\r\n</TR>  \r\n\r\n</TABLE>  \r\n\r\n<P class=\"Bilagstekst\">  \r\n\r\n &nbsp;  \r\n\r\n</P>  \r\n\r\n<P class=\"MsoEndnoteText\" style='mso-prop-change:\"john platou-lange\"  \r\n\r\n 20050622T1805'>  \r\n\r\n &nbsp;  \r\n\r\n</P>  \r\n\r\n</DIV><!-- End of \"Bilag 1 \" -->  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2004/2 BF 10",
            "stateLabel": "Bortfaldet",
            "references": [
                {
                    "shortName": "2004/2 BSF 10",
                    "title": "Forslag til folketingsbeslutning om ændring af forsikringsaftaleloven, så forsikringstagerne har ret til at opsige deres forsikring med 1 måneds varsel uafhængigt af hovedforfaldsdatoen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 97952,
                    "eliUri": "/eli/ft/20042BB00010",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20042/beslutningsforslag/b10/index.htm"
                },
                {
                    "shortName": "2004/2 BRB 10",
                    "title": "Beretning over Forslag til folketingsbeslutning om ændring af forsikringsaftaleloven, så forsikringstagerne har ret til at opsige deres forsikring med 1 måneds varsel uafhængigt af hovedforfaldsdatoen",
                    "presentationName": "Beretning over beslutningsforslag",
                    "documentTypeId": 510,
                    "documentId": 98566,
                    "eliUri": "/eli/ft/20042EB00371",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "23/06/2005"
        },
        {
            "displayName": "Accession",
            "displayValue": "20042EB00371"
        },
        {
            "displayName": "Entydig dokumentidentifikation",
            "displayValue": "AX007803"
        },
        {
            "displayName": "Dato for førstegangsindlæggelse",
            "displayValue": "23/06/2005"
        },
        {
            "displayName": "Dato for indlæggelse",
            "displayValue": "23/06/2005"
        },
        {
            "displayName": "Dokumenttype",
            "displayValue": "Beretning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "10"
        },
        {
            "displayName": "År for udstedelse",
            "displayValue": "2004"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}