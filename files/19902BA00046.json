{
    "id": 107104,
    "title": "1990 BSF 46   FOLKETINGSBESLUTNING OM EN TVÆRFAGLIG VIDEREUDDANNELSE I SUNDHEDSFREMME   (MASTER OF PUBLIC HEALTH) ",
    "documentTypeId": "480",
    "isSagsforlobPeriodValid": false,
    "shortName": "1990/2 BSF 46",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 46 </P>  \r\n\r\n<P></P>  \r\n\r\n<P>Folketingsbeslutning om en tværfaglig videreuddannelse i sundhedsfremme  \r\n\r\n (Master of Public Health) </P>  \r\n\r\n<P></P>  \r\n\r\n<P>Fremsat af Rahbæk Møller (SF) Birgitte Husmark (SF) Ebba Strange (SF) </P>  \r\n\r\n<P></P>  \r\n\r\n<P>den 8. februar 1991 </P>  \r\n\r\n<P></P>  \r\n\r\n<P>Vedtaget ved anden (sidste) behandling den 23. maj 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at undersøge behovet for en </P>  \r\n\r\n<P>tværfaglig videreuddannelse i sundhedsfremme (School of Public </P>  \r\n\r\n<P>Health) og pålægger sundhedsministeren at nedsætte et tværfagligt </P>  \r\n\r\n<P>udvalg til at vurdere indhold, placering og omkostninger ved </P>  \r\n\r\n<P>etablering af en sådan uddannelse. I forbindelse med udvalgets </P>  \r\n\r\n<P>nedsættelse bør sundhedsministeren indhente råd om dets </P>  \r\n\r\n<P>sammensætning fra WHO's europæiske kontor i København. </P>  \r\n\r\n<P>Oprindeligt fremsat forslag </P>  \r\n\r\n<P>Folketinget opfordrer regeringen til at etablere en tværfaglig </P>  \r\n\r\n<P>videreuddannelse i sundhedsfremme (School of Public Health) og </P>  \r\n\r\n<P>pålægger sundhedsministeren at nedsætte et tværfagligt udvalg til at </P>  \r\n\r\n<P>vurdere indhold, placering og omkostninger ved etablering af en </P>  \r\n\r\n<P>sådan uddannelse. I forbindelse med udvalgets nedsættelse bør </P>  \r\n\r\n<P>sundhedsministeren indhente råd om dets sammensætning fra WHO's </P>  \r\n\r\n<P>europæiske kontor i København. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>I stort set alle europæiske lande er der nu efter nordamerikansk model  \r\n\r\n etableret tværfaglige uddannelser i sundhedsfremme under betegnelsen Schools  \r\n\r\n of Public Health. Disse uddannelser er som regel toårige og henvender sig til  \r\n\r\n folk, der allerede har en videregående uddannelse inden for sundheds- eller  \r\n\r\n socialområdet. I modsætning til lægestudierne, der koncentrerer sig om  \r\n\r\n helbredelse og i nogen grad forebyggelse, beskæftiger en School of Public  \r\n\r\n Health sig med alle de faktorer, der fremmer sundheden og forebygger  \r\n\r\n sygdomme, og sundhedstjenesterne er kun en af disse faktorer. Andre faktorer  \r\n\r\n er det ydre miljø og arbejdsmiljøet, sociale forhold m.v. </P>  \r\n\r\n<P>Indholdet i en School of Public Health svarer således til filosofien bag  \r\n\r\n WHO's målsætning om &#187;Sundhed for alle i år 2000&#171;. Fremkomsten af  \r\n\r\n dette program har da også resulteret både i oprettelse af flere uddannelser i  \r\n\r\n medlemslandene og i en indholdsmæssig diskussion, hvor tendensen er en  \r\n\r\n yderligere understregning af begrebet sundhedsfremme. </P>  \r\n\r\n<P>I Norden har Nordiska Hælsovårdshøgskolan i Gøteborg fungeret som en  \r\n\r\n fællesnordisk School of Public Health, men den kan ikke længere dække  \r\n\r\n behovet. De øvrige nordiske lande har derfor etableret deres egne  \r\n\r\n uddannelser. Efter forslagsstillernes opfattelse er det nu på tide, at  \r\n\r\n Danmark får en uddannelse i sundhedsfremme. Oprettelse af uddannelser i de  \r\n\r\n enkelte nordiske lande skal dog ikke forhindre, at skolen i Gøteborg bevares  \r\n\r\n som et fællesnordisk mødested. </P>  \r\n\r\n<P>Der er allerede gjort et betydeligt forarbejde. I december 1988 fremsatte  \r\n\r\n Dansk Selskab for Social og Administrativ Medicin et forslag til en dansk  \r\n\r\n uddannelse. Forslaget blev i februar 1990 fulgt op af et konkret forslag fra  \r\n\r\n Københavns Universitet om at placere en School of Public Health under det  \r\n\r\n kommende sundhedsvidenskabelige fakultet. </P>  \r\n\r\n<P>Det her foreslåede udvalgsarbejde bør selvsagt bygge på det arbejde, der  \r\n\r\n allerede er udført, men forslagsstillerne føler ikke, at det er muligt at  \r\n\r\n skride til handling uden yderligere udvalgsarbejde. De to hidtidige forslag  \r\n\r\n er præget af stærk lægelig dominans i de udvalg, der har udarbejdet  \r\n\r\n forslagene. Da sundhedsfremme netop er karakteriseret ved sin tværfaglighed  \r\n\r\n byggende på en bred vifte af sundhedsfag og sociale fag, bør der nedsættes et  \r\n\r\n nyt udvalg med bred repræsentation fra de berørte faggrupper. Samtidig må den  \r\n\r\n internationale diskussion om emnet inddrages i arbejdet, så vi sikrer, at en  \r\n\r\n kommende dansk uddannelse starter på et tidssvarende grundlag. Hertil kommer  \r\n\r\n behovet for en uafhængig vurdering af de nødvendige økonomiske rammer, den  \r\n\r\n mest hensigtsmæssige placering m.v. </P>  \r\n\r\n<P>WHO's europæiske kontor har som nævnt været meget aktivt for at stimulere  \r\n\r\n udviklingen af uddannelser i sundhedsfremme i Europa og for at sikre den  \r\n\r\n rette tværvidenskabelige karakter af de pågældende uddannelser. Det foreslås  \r\n\r\n derfor, at det foreslåede udvalg nedsættes efter råd fra WHO. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "23/05/1991"
        },
        {
            "displayName": "Accession",
            "displayValue": "19902BA00046"
        },
        {
            "displayName": "Entydig dokumentidentifikation",
            "displayValue": "CL006495"
        },
        {
            "displayName": "Dato for førstegangsindlæggelse",
            "displayValue": "23/05/1991"
        },
        {
            "displayName": "Dato for indlæggelse",
            "displayValue": "23/05/1991"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "46"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}