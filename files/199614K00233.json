{
    "id": 108466,
    "title": "1996 BTL 233   BETÆNKNING OVER FORSLAG TIL LOV OM ÆNDRING AF LOV OM STØTTE TIL   JORDBRUGETS STRUKTURUDVIKLING OG TIL ØKOLOGISK JORDBRUG M.V. (STØTTE TIL   FREMME AF ØKOLOGISK OMSTILLING INDEN FOR JORDBRUG OG FISKERI M.V.)    NR L 233 1996-97, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1996/1 BTL 233",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 233 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om støtte til  \r\n\r\n jordbrugets strukturudvikling og til økologisk jordbrug m.v. (Støtte til  \r\n\r\n fremme af økologisk omstilling inden for jordbrug og fiskeri m.v.) <BR>  \r\n\r\n Nr L 233 1996-97, 1. samling </P>  \r\n\r\n<P></P>  \r\n\r\n<P>Afgivet af Landbrugs- og Fiskeriudvalget </P>  \r\n\r\n<P></P>  \r\n\r\n<P>Afgivet: 19970522 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til fødevareministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra Friluftsrådet og Skolen for Økologisk Afsætning. </P>  \r\n\r\n<P>Der er af fødevareministeren stillet ændringsforslag, hvorom henvises til  \r\n\r\n de ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget)  \r\n\r\n lovforslaget til <I>vedtagelse</I> med de stillede ændringsforslag. </P>  \r\n\r\n<P>Et <I>mindretal</I> (Venstres og Det Konservative Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling og  \r\n\r\n vil stemme hverken for eller imod de stillede ændringsforslag. </P>  \r\n\r\n<P>Regeringen, Socialistisk Folkeparti og Enhedslisten har i en stemmeaftale  \r\n\r\n vedrørende finansloven for 1997 afsat 100 mio. kr. over en 4-årig periode til  \r\n\r\n anvendelse af grønne initiativer på følgende 4 områder: fremme af økologiske  \r\n\r\n non-food produkter, fremme af økologisk fiskeri, græsrodsforskning og  \r\n\r\n kompensation for grønne indkøbsaftaler. </P>  \r\n\r\n<P>Nye økologiske produktioner og koncepter er der bestemt ikke noget i vejen  \r\n\r\n med, så længe de kan eksistere under gældende markedsvilkår og matcher  \r\n\r\n udfordringerne i den frie verdenshandel. Hvorvidt økologiske produkter er  \r\n\r\n sundere end traditionelle produkter, står mindretallet uklart. Men såfremt  \r\n\r\n forbrugerne ønsker disse produkter, skal Danmark også være i stand til at  \r\n\r\n levere dem - vel at mærke på markedsvilkår. </P>  \r\n\r\n<P>Ved at give statstilskud til ovennævnte 4 områder gøres mere skade end  \r\n\r\n gavn. Mindretallet vil anbefale, at de, som gerne vil beskæftiges inden for  \r\n\r\n de økologiske områder, som lovforslaget retter sig mod, planlægger deres  \r\n\r\n beskæftigelse med en meget kort tidshorisont, idet mindretallet ikke særskilt  \r\n\r\n vil støtte en yderligere statslig subsidiering af økologiske produktioner.  \r\n\r\n</P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>forkastelse</I> ved 3. behandling og vil  \r\n\r\n stemme imod de stillede ændringsforslag. </P>  \r\n\r\n<P>Mindretallet har intet mod økologisk produktion, men økologisk produktion  \r\n\r\n må foregå på samme vilkår som traditionel landbrugsproduktion. Mindretallet  \r\n\r\n finder det forkert, at økologisk produktion med dette lovforslag støttes med  \r\n\r\n 100 mio. kr. over en periode på fire år, og at pengene anvendes til fremme af  \r\n\r\n økologiske non-food produkter, fremme af økologisk fiskeri, græsrodsforskning  \r\n\r\n og som kompensation for grønne indkøbsaftaler. Hele lovforslaget skal ses i  \r\n\r\n lyset af den røde finanslovsaftale mellem regeringen og Socialistisk  \r\n\r\n Folkeparti og Enhedslisten. </P>  \r\n\r\n<P>Landbruget og det økologiske jordbrug må principielt kunne klare sig selv  \r\n\r\n og uden tilskud, ikke fordi støtte- og tilskudsordninger ikke i ganske  \r\n\r\n særlige tilfælde og i en tidsbegrænset periode kan retfærdiggøres, men fordi  \r\n\r\n midlerne til udbetaling af støtte og tilskud fundamentalt set kommer fra  \r\n\r\n andre overskudsgivende virksomheder og kanaliseres gennem det offentlige  \r\n\r\n bureaukrati til modtagerne. Sagt med andre ord: De personer og virksomheder,  \r\n\r\n der er i stand til at skabe en værditilvækst, som alle i samfundet har gavn  \r\n\r\n af, tvinges gennem beskatning til at aflevere en del til de virksomheder, der  \r\n\r\n ikke kan eller er mindre gode til at drive virksomhed. Samfundsøkonomisk var  \r\n\r\n det bedst at lade værditilvæksten blive hos de personer og virksomheder, der  \r\n\r\n er økonomisk sunde, og lade de virksomheder falde, som alene fungerer i kraft  \r\n\r\n af vedvarende støtte og tilskud. </P>  \r\n\r\n<P>Mindretallet havde hellere set, at man havde fortsat erhvervsministerens  \r\n\r\n initiativ fra 1996 vedrørende forenklinger og lettelser af administrative  \r\n\r\n byrder for selvstændige erhvervsdrivende, herunder i landbruget og i det  \r\n\r\n økologiske jordbrug. Ved intitiativet fra 1996 blev der til formålet afsat  \r\n\r\n 100 mio. kr., der blandt andet kom 1.200 økologiske jordbrug til gode i form  \r\n\r\n af, at de slap for at skulle betale skønnet 1,5 mio. kr. i afgift til staten  \r\n\r\n for den særlige økologikontrol. Det er den korrekte og bedste måde at støtte  \r\n\r\n et erhverv på, nemlig at lade erhvervene slippe for skatteåget og  \r\n\r\n administrative byrder. </P>  \r\n\r\n<P>Ændringsforslag </P>  \r\n\r\n<P>Til § 1Af <I>fødevareministeren,</I> tiltrådt af et <I>flertal</I> (S, SF,  \r\n\r\n RV og EL): </P>  \r\n\r\n<P> <B>1)</B> I den under <I>nr. 6</I> foreslåede affattelse af <I>§ 6, stk.  \r\n\r\n 4, 2. pkt.,</I> ændres ordene: &#187;2 år&#171; til: &#187;5 år&#171;. </P>  \r\n\r\n<P> <B>2)</B> I den under <I>nr. 6</I> foreslåede affattelse af <I>§ 6, stk.  \r\n\r\n 4,</I> indsættes efter 2. pkt. som nyt punktum: </P>  \r\n\r\n<P>&#187;Afgørelsen skal indeholde oplysning om adgangen til efter § 6, stk.  \r\n\r\n 6, at begære domstolsprøvelse og om fristen herfor.&#171; </P>  \r\n\r\n<P> <B>3)</B> I den under <I>nr. 6</I> foreslåede affattelse af <I>§ 6, stk.  \r\n\r\n 5,</I> ændres: &#187;2 år&#171; til: &#187;5 år&#171;. </P>  \r\n\r\n<P>Bemærkninger </P>  \r\n\r\n<P>Til nr. 1 og 3 Tidsrammen for den periode, hvor producenten ikke kan  \r\n\r\n generhverve autorisation, foreslås hævet til 5 år. Tidsrammen foreslås hævet  \r\n\r\n på tilsvarende vis for personer, der omsætter økologiske produkter. Ændringen  \r\n\r\n bestyrker kvaliteten af den økologiske produktion og vil medføre øget tillid  \r\n\r\n til ordningen hos forbrugerne. </P>  \r\n\r\n<P>Til nr. 2 Bestemmelsen supplerer forvaltningslovens § 26. Tilsvarende  \r\n\r\n bestemmelser findes i en lang række love, der vedrører fratagelse af  \r\n\r\n autorisation, og foreslås medtaget af hensyn til retssikkerheden. </P>  \r\n\r\n<P>Erling Christensen (S) Peter Christensen (S) Eva Fatum (S) Erik Mortensen  \r\n\r\n (S) Frederik Nørgaard (S) Kristen Touborg (SF) nfmd. <I>Vibeke Peschardt (RV)  \r\n\r\n Bent Hindrup Andersen (EL) Ole Vagn Christensen (S) Christian Mejdahl (V)  \r\n\r\n Bodil Thrane (V) Mariann Fischer Boel (V)</I> fmd. <I>Kim Mouritsen (V) Lene  \r\n\r\n Espersen (KF) Henning Grove (KF) Peder Sønderby (V) Niels Højland (FP)  \r\n\r\n Centrum-Demokraterne og Dansk Folkeparti havde ikke medlemmer i udvalget.  \r\n\r\n</I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "16/06/1997"
        },
        {
            "displayName": "Accession",
            "displayValue": "199614K00233"
        },
        {
            "displayName": "Entydig dokumentidentifikation",
            "displayValue": "CL007851"
        },
        {
            "displayName": "Dato for førstegangsindlæggelse",
            "displayValue": "16/06/1997"
        },
        {
            "displayName": "Dato for indlæggelse",
            "displayValue": "16/06/1997"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "233"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}