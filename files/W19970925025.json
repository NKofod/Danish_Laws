{
    "id": 154118,
    "title": "Ankestyrelsens principafgørelse B-10-97 om fast bopæl her i landet - adoptionstilskud - hjemsted - adoptionsgodkendelse - ansøgningstidspunkt - hjemtagelse",
    "documentTypeId": "240",
    "isSagsforlobPeriodValid": true,
    "shortName": "KEN nr 9250 af 15/08/1997",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-10-97 om fast bopæl her i landet - adoptionstilskud - hjemsted - adoptionsgodkendelse - ansøgningstidspunkt - hjemtagelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ret til udbetaling af adoptionstilskud, da adoptanten måtte anses for at have fast bopæl her i landet, og da barnet måtte anses for at have hjemsted her i landet.</p>\r\n   <p class=\"TekstGenerel\">Ankestyrelsen lagde til grund, at ud fra ordlyden og formålet med § 10 b, stk. 2, kunne et adoptionstilskud tidligst udbetales efter ansøgning og barnets hjemtagelse, og at det var på det tidspunkt, kravet om fast bopæl i Danmark skulle være opfyldt.</p>\r\n   <p class=\"TekstGenerel\">At moderen sammen med barnet først var vendt tilbage fra udlandet 14 dage før, hun ansøgte om adoptionstilskud, var uden betydning for sagen.</p>\r\n   <p class=\"TekstGenerel\">Ankestyrelsen fandt, at der ikke var hjemmel til at stille betingelse om, at tilmeldingen til en bestemt adresse skulle have en vis tidsmæssig udstrækning.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lovbekendtgørelse nr. 707 af 25. august 1995 - § 5, stk. 1, nr. 2, § 5, stk. 1, nr. 5, § 10b, stk. 1 og § 10b, stk. 2</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 42 af 30. januar 1996 om børnetilskud og forskudsvis udbetaling af børnebidrag - pkt. 19, pkt. 6</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et ægtepar rejste den 7. juni 1995 til Kina, hvor manden skulle arbejde for sit firma. Familien bevarede i Danmark sit hus, der blev udlejet under opholdet i Kina.</p>\r\n<p>Den 30. august 1995 blev familien godkendt til at adoptere et udenlandsk barn, og adoptionen skulle formidles gennem Adoption Center. På det tidspunkt boede familien fortsat i Kina.</p>\r\n<p>Familien adopterede en kinesisk pige, der sammen med moderen indrejste til Danmark den 14. juli 1996, hvor de blev tilmeldt folkeregistret på en midlertidig adresse, da familiens hus fortsat var udlejet.</p>\r\n<p>Den 31. juli 1996 blev der ansøgt om adoptionstilskud.</p>\r\n<p>Den 1. oktober 1996 vendte også ægtefællen tilbage til Danmark, og hele familien flyttede ind i familiens hus og blev tilmeldt folkeregistret på denne adresse. Kommunen gav afslag på ansøgningen om adoptionstilskud under henvisning til, at på tidspunktet for adoptionsgodkendelsen havde familien ikke fast bopæl i Danmark.</p>\r\n<p>Ankenævnet stadfæstede kommunens afslag med den begrundelse, at familien på ansøgningstidspunktet ikke havde fast bopæl i Danmark, idet tilmeldingen til folkeregistret i perioden 1. juli - 1. oktober 1996 havde været af midlertidig karakter.</p>\r\n<p>Sagen blev behandlet i principielt møde med henblik på afklaring af, hvorvidt kravet om fast bopæl i Danmark skal være opfyldt på tidspunktet for adoptionsgodkendelsen eller på tidspunktet for ansøgningen om adoptionstilskud, og om familien på tidspunktet for ansøgningen om adoptionstilskud kan anses for at have fast bopæl i Danmark.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at adoptanten var berettiget til adoptionstilskud, da hun på tidspunktet for ansøgningen om adoptionstilskud havde fast bopæl i Danmark.</p>\r\n<p>Ankestyrelsen lagde særlig vægt på, at ifølge lovens § 10 b, stk. 2, udbetales adoptionstilskud efter ansøgning, når det af den adoptionsundersøgende myndighed kan attesteres, at barnet er ankommet her til landet.</p>\r\n<p>Ankestyrelsen fandt, at ud fra ordlyden og formålet med denne bestemmelse kan et adoptionstilskud således tidligst udbetales efter ansøgning og barnets hjemtagelse, og at det er på det tidspunkt, kravet om fast bopæl i Danmark skal være opfyldt.</p>\r\n<p>Ankestyrelsen fandt endvidere, at adoptanten på tidspunktet for ansøgning om adoptionstilskud måtte anses for at have fast bopæl i Danmark.</p>\r\n<p>Ankestyrelsen lagde vægt på, at adoptanten den 15. juli 1996 var indrejst til Danmark og tilmeldt folkeregistret.</p>\r\n<p>Ankestyrelsen fandt ikke, at det forhold, at adoptanten ændrede folkeregisteradresse pr. 1. oktober 1996 kunne tillægges betydning, idet loven ikke indeholder hjemmel til at stille betingelse om, at tilmeldingen til en bestemt adresse skal have en vis tidsmæssig udstrækning.</p>\r\n<p>Ankestyrelsen ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W19970925025"
        },
        {
            "displayName": "Entydig dokumentidentifikation",
            "displayValue": "BS006917"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9250"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "15/08/1997"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 200130-97"
        },
        {
            "displayName": "Stikord",
            "displayValue": "B-10-97"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}