{
    "id": 154073,
    "title": "Ankestyrelsens principafgørelse A-14-08 om kontanthjælp - familiemedlem - kortvarigt ophold - sygdom - særlige forhold - udland",
    "documentTypeId": "240",
    "isSagsforlobPeriodValid": true,
    "shortName": "KEN nr 10885 af 02/09/2008",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse A-14-08 om kontanthjælp - familiemedlem - kortvarigt ophold - sygdom - særlige forhold - udland</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Kontanthjælpsmodtagere kan undtagelsesvis bevare retten til hjælp under kortvarige ophold i udlandet, hvis der foreligger ganske særlige forhold, f.eks. besøg hos en nær pårørende, der er alvorligt syg.</p>\r\n   <p class=\"TekstGenerel\">I den konkrete sag var der ikke lægelig dokumentation for, at en nær pårørende aktuelt skulle have været alvorligt syg.</p>\r\n   <p class=\"TekstGenerel\">Der var ikke oplyst om et sådant særligt tilfælde, at retten til hjælp kunne bevares under kortvarigt ophold i udlandet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 5</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>En kontanthjælpsmodtager, der var placeret i matchgruppe 5 på grund af psykiatrisk lidelse, ansøgte om tilladelse til at besøge familien i udlandet, herunder sin syge far. Kontanthjælpsmodtageren havde ansøgt om førtidspension. Han havde i de 9 år, han havde boet i Danmark, aldrig været aktiveret.</p>\r\n<p>Kommunen gav afslag. Kommunen henviste til, at han havde fået tilladelse til udlandsophold med bevarelse af kontanthjælpen i 2006. Der var andre omstændigheder i 2006. Faderen var dengang hospitaliseret på grund af bombninger. Faderen blev dengang beskrevet som alvorlig syg og skulle transporteres til et andet land ved sin families hjælp.</p>\r\n<p>Beskæftigelsesankenævnet ændrede kommunens afgørelse og vurderede, at han havde ret til at bevare kontanthjælpen under 4 ugers ophold i udlandet. Begrundelsen herfor var, at han skulle besøge en pårørende, der var syg.</p>\r\n<p>Nævnet lagde vægt på, at han og hustruen modtog kontanthjælp på grund af sygdom og barsel.</p>\r\n<p>Han ansøgte om fortsat kontanthjælp forud for afrejsen, og kunne på grund af hustruens graviditetsproblemer ikke komme af sted i 2006, hvor kommunen havde godkendt et sådant ophold med bevarelse af kontanthjælp.</p>\r\n<p>Selvom han på grund af sine forhold ikke havde opnået ret til at være aktiveringsfri efter 11 måneder, fandt nævnet i den foreliggende situation, at kommunen ikke havde fornødent grundlag for at nægte hans fortsatte hjælp under kortvarigt ophold i udlandet.</p>\r\n<p>Kommunen klagede over nævnets afgørelse. Kommunen fandt, at der var tale om et principielt spørgsmål i forhold til klarlæggelse/definition af begrebet alvorlig syg pårørende.</p>\r\n<p>Sagen blev behandlet i principielt møde med henblik på afklaring af praksis om, hvornår der forelå ganske særlige forhold, der kunne begrunde, at en person kunne få udbetalt kontanthjælp under kortvarigt ophold i udland.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Kontanthjælpsmodtageren var på det foreliggende dokumentationsgrundlag ikke berettiget til at modtage kontanthjælp under sit ophold i udlandet.</p>\r\n<p>Der var ikke oplyst om et sådant særligt tilfælde, at retten til hjælp kunne bevares under kortvarigt ophold i udlandet.</p>\r\n<p>Ved denne vurdering lagde Ankestyrelsens Beskæftigelsesudvalg vægt på, at kontanthjælpsmodtagere undtagelsesvis kunne bevare retten til hjælp under kortvarige ophold i udlandet, hvis der blandt andet forelå ganske særlige forhold, f.eks. besøg hos en nær pårørende, der var alvorligt syg.</p>\r\n<p>Det fremgik af sagen, at manden ville besøge familien i udlandet, herunder sin syge far. Der forelå imidlertid ikke lægelig dokumentation for, at faderen aktuelt skulle være alvorligt syg.</p>\r\n<p>Beskæftigelsesudvalget var opmærksomt på, at kommunen i 2006 havde godkendt rejsen. Udvalget vurderede dog, at der var tale om en akut situation. På dette tidspunkt var der oplyst om bombninger af byen og faderens hospitalisering.</p>\r\n<p>Beskæftigelsesudvalget var også opmærksomt på, at rehabiliteringscenteret vurderede, at rejsen ville have væsentlig terapeutisk betydning for familiens rehabilitering og dermed integration.</p>\r\n<p>Rehabiliteringscenterets vurdering kunne dog ikke medføre, at rejsen kunne sidestilles med en lægelig behandling, som manden ikke kunne få i Danmark.</p>\r\n<p>Beskæftigelsesudvalget ændrede således afgørelsen fra Beskæftigelsesankenævnet.</p>\r\n<p>Manden skulle ikke tilbagebetale den hjælp, han havde modtaget i henhold til nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20081088525"
        },
        {
            "displayName": "Entydig dokumentidentifikation",
            "displayValue": "BS006872"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10885"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "02/09/2008"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 2000037-08"
        },
        {
            "displayName": "Stikord",
            "displayValue": "A-14-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}