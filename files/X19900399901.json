{
    "id": 39777,
    "title": "Arbejdsophør. Fysisk vold ikke dokumenteret, karantæne ",
    "documentTypeId": "230",
    "isSagsforlobPeriodValid": false,
    "shortName": "AFG nr 3999 af 22/06/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Vold fra samlever angivet som årsag til arbejdsophør. Da der ikke  \r\n\r\n forelå dokumentation i form af kontakt til læge eller politi, blev der pålagt  \r\n\r\n karantæne. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsophør. Fysisk vold ikke dokumenteret,  \r\n\r\n karantæne </H1>  \r\n\r\n<P></P>  \r\n\r\n<BR>  \r\n\r\n<P>X </P>  \r\n\r\n<P>Med skrivelse af 12. juni 1990  \r\n\r\n fra Handels- og Kontorfunktionærernes Arbejdsløshedskasse har direktoratet  \r\n\r\n modtaget Deres klage over en af kassen truffen afgørelse, ifølge hvilken  \r\n\r\n Deres arbejdsophør pr. 31. marts 1990 ikke er fundet fyldestgørende begrundet  \r\n\r\n i arbejdsløshedsforsikringslovens forstand, hvorfor De er udelukket fra  \r\n\r\n dagpenge i fem uger fra datoen for arbejdsophøret at regne. </P>  \r\n\r\n<P>Det fremgår af sagen, at De den 26. februar 1990 opsagde Deres stilling  \r\n\r\n som kontorassistent ved Y til fratræden den 31. marts 1990, grundet flytning  \r\n\r\n til Sjælland. </P>  \r\n\r\n<P>De har uddybende om årsagen til arbejdsophøret oplyst, at Deres tidligere  \r\n\r\n samlever et par gange havde forsøgt at &#187;tage livet&#171; af Dem, hvorfor  \r\n\r\n De valgte at flytte tilbage til Deres forældre i A. De kunne således ikke  \r\n\r\n inden for en kortere periode få en lejlighed i B. </P>  \r\n\r\n<P>Det fremgår videre af sagen, at De over for afdelingen har tilkendegivet,  \r\n\r\n at De ikke har kontaktet Deres læge eller politiet i forbindelse med  \r\n\r\n truslerne om vold fra Deres tidligere samlever. </P>  \r\n\r\n<P> <B>AFGØRELSE</B>  </P>  \r\n\r\n<P>Ifølge arbejdsløshedsforsikringslovens § 63, stk. 1, nr. 2, må dagpenge  \r\n\r\n ikke udbetales til et medlem, der uden fyldestgørende grund ophører med sit  \r\n\r\n arbejde. </P>  \r\n\r\n<P>En nærmere præcisering af fyldestgørende grunde til arbejdsophør fremgår  \r\n\r\n af direktoratets bekendtgørelse nr. 315 af 17. maj 1989, § 28, jf. specielt §  \r\n\r\n 28, stk. 1, nr. 13, ifølge hvilken bestemmelse fyldestgørende grund til  \r\n\r\n arbejdsophør foreligger, når medlemmet opsiger sit arbejde på grund af  \r\n\r\n flytning udenfor det hidtidige hjemsted som følge af samboende ægtefælles  \r\n\r\n eller samlevers udøvelse af fysisk vold mod medlemmet. Det forudsættes, at  \r\n\r\n arbejdsophøret og flytningen sker i tilknytning til den fysiske volds  \r\n\r\n udøvelse. Medlemmet skal ved lægeerklæring eller politianmeldelse kunne  \r\n\r\n dokumentere at have været udsat for fysisk vold. </P>  \r\n\r\n<P>Direktoratet skal i denne anledning meddele, at man ikke finder Deres  \r\n\r\n arbejdsophør den 31. marts 1990 fyldestgørende begrundet i  \r\n\r\n arbejdsløshedsforsikringslovens forstand. </P>  \r\n\r\n<P>De udelukkes derfor fra dagpenge i fem uger fra datoen for arbejdsophøret  \r\n\r\n at regne, jf. ovennævnte bekendtgørelses § 26, stk. 1. </P>  \r\n\r\n<P>Direktoratet har ved afgørelsen lagt vægt på, at der hverken foreligger en  \r\n\r\n lægelig udtalelse eller en politianmeldelse til dokumentation for, at De har  \r\n\r\n været udsat for fysisk vold, og af denne årsag har været nødt til at sige  \r\n\r\n Deres arbejde op i forbindelse med flytning. </P>  \r\n\r\n<P>Direktoratet tiltræder således kassens afgørelse. </P>  \r\n\r\n<P>Direktoratets afgørelse kan inden fire uger efter afgørelsens modtagelse  \r\n\r\n indbringes for Arbejdsmarkedets Ankenævn, jf. § 99, stk. 1, i lov om  \r\n\r\n arbejdsformidling og arbejdsløshedsforsikring mv. </P>  \r\n\r\n<P>Klagen skal sendes til Direktoratet for Arbejdsløshedsforsikringen,  \r\n\r\n Finsensvej 78, 2000 Frederiksberg, der snarest videresender klagen til  \r\n\r\n ankenævnet sammen med sagens akter og direktoratets eventuelle bemærkninger.  \r\n\r\n</P>  \r\n\r\n<P>P.D.V. </P>  \r\n\r\n<P>E.B. </P>  \r\n\r\n<P> Kristian Budtz </P>  \r\n\r\n<P> fuldmægtig </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "X19900399901"
        },
        {
            "displayName": "Entydig dokumentidentifikation",
            "displayValue": "CA007712"
        },
        {
            "displayName": "Dato for indlæggelse",
            "displayValue": "20/08/2007"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "3999"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "22/06/1990"
        },
        {
            "displayName": "Administrerende myndighed",
            "displayValue": "Direktoratet for Arbejdsløshedsforsikringen"
        },
        {
            "displayName": "Ressortministeriets journalnummer",
            "displayValue": "3. kt. 90-1231-9351"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}