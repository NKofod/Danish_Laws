{
    "id": 111734,
    "title": "1994 LSF 171   FORSLAG TIL LOV OM UDBETALING AF EN EKSTRAORDINÆR HÆDERSGAVE I ANLEDNING   AF 50-ÅRET FOR DANMARKS BEFRIELSE ",
    "documentTypeId": "400",
    "isSagsforlobPeriodValid": false,
    "shortName": "1994/1 LSF 171",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 171 </P>  \r\n\r\n<P></P>  \r\n\r\n<P>Forslag til Lov om udbetaling af en ekstraordinær hædersgave i anledning  \r\n\r\n af 50-året for Danmarks befrielse </P>  \r\n\r\n<P></P>  \r\n\r\n<P>Fremsat af socialministeren (Karen Jespersen) </P>  \r\n\r\n<P></P>  \r\n\r\n<P>den 8. februar 1995 </P>  \r\n\r\n<P></P>  \r\n\r\n<P>Vedtaget ved tredjebehandling den 4. maj 1995 </P>  \r\n\r\n<P></P>  \r\n\r\n<P><a href=\"document.aspx?accn=A19950031430\"> Lov nr. 314 af 17/05/1995</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1.</B> Til personer, der modtager hædersgave, jf. § 1, stk. 1, i lov  \r\n\r\n nr. 277 af 6. maj 1993 om forhøjelse af hædersgaver, ydes et ekstraordinært  \r\n\r\n hædersgavebeløb på 5.800 kr. svarende til det nuværende hædersgavebeløb.  \r\n\r\n Tilsvarende udbetales et ekstraordinært hædersgavebeløb på 5.800 kr. til  \r\n\r\n sårede og til efterladte efter faldne den 29. august 1943, jf. § 1, stk. 2, i  \r\n\r\n lov nr. 277 af 6. maj 1993 om forhøjelse af hædersgaver. </P>  \r\n\r\n<P> <B>§ 2.</B> Det i § 1 nævnte beløb er skattefrit. Hædersgavebeløbet kan  \r\n\r\n ikke medføre nedsættelse af ydelser, der i øvrigt måtte tilkomme den  \r\n\r\n pågældende hædersgavemodtager efter den sociale lovgivning m.v., hvor  \r\n\r\n tildelingen er indkomst- og formueafhængig. </P>  \r\n\r\n<P> <B>§ 3.</B> Loven træder i kraft den 1. juni 1995 og finder anvendelse på  \r\n\r\n personer, der denne dato er berettiget til hædersgave. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1.</B> Til personer, der modtager hædersgave, jf. § 1, stk. 1 i lov  \r\n\r\n nr. 277 af 6. maj 1993 om forhøjelse af hædersgaver, ydes et ekstraordinært  \r\n\r\n hædersgavebeløb på 5.800 kr. svarende til det nuværende hædersgavebeløb.  \r\n\r\n Tilsvarende udbetales et ekstraordinært hædersgavebeløb på 5.800 kr. til  \r\n\r\n sårede og til efterladte efter faldne den 29. august 1943, jf. § 1, stk. 2 i  \r\n\r\n lov nr. 277 af 6. maj 1993 om forhøjelse af hædersgaver. </P>  \r\n\r\n<P> <B>§ 2.</B> Det i § 1 nævnte beløb er skattefrit. Hædersgavebeløbet kan  \r\n\r\n ikke medføre nedsættelse af ydelser, der i øvrigt måtte tilkomme den  \r\n\r\n pågældende hædersgavemodtager efter den sociale lovgivning m.v., hvor  \r\n\r\n tildelingen er indkomst- og formueafhængig. </P>  \r\n\r\n<P> <B>§ 3.</B> Loven træder i kraft den 1. juni 1995 og finder anvendelse  \r\n\r\n for personer, der denne dato er berettiget til hædersgave. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>I anledning af 50-året for Danmarks befrielse den 5. maj 1995 stilles der  \r\n\r\n forslag om, at der som et ekstraordinært hædersgavebeløb ydes et beløb på  \r\n\r\n 5.800 kr. svarende til det nuværende årlige hædersgavebeløb, jf. lov nr. 277  \r\n\r\n af 6. maj 1993 om forhøjelse af hædersgaver. </P>  \r\n\r\n<P>Det ekstraordinære hædersgavebeløb ydes til personer, der den 1. juni 1995  \r\n\r\n er berettiget til hædersgave, jf. § 1, stk. 1 og stk. 2, 1. led, i lov om  \r\n\r\n forhøjelse af hædersgaver. </P>  \r\n\r\n<P>Det drejer sig om følgende love: </P>  \r\n\r\n<P>1) Lov nr. 93 af 26 marts 1940 om udbetaling af hædersgaver til danske  \r\n\r\n sømænd og fiskere og deres efterladte, som ændret ved lov nr. 384 af 9.  \r\n\r\n august 1945 og lov nr. 67 af 3. marts 1948. </P>  \r\n\r\n<P>2) Lov nr. 378 af 10. juli 1940 om udbetaling af hædersgaver til  \r\n\r\n efterladte efter faldne og til sårede den 9. april 1940. </P>  \r\n\r\n<P>3) Lov nr. 383 af 9. august 1945 om visse hædersgaver til danske søfarende  \r\n\r\n og fiskere og deres efterladte. </P>  \r\n\r\n<P>4) Lov nr. 475 af 1. oktober 1945 om erstatning til besættelsestidens  \r\n\r\n ofre, jf. lovbekendtgørelse nr. 244 af 1. april 1992 med senere ændringer.  \r\n\r\n</P>  \r\n\r\n<P>Der vil efter bestemmelsen ligeledes blive udbetalt et ekstraordinært  \r\n\r\n hædersgavebeløb til sårede og til efterladte efter faldne den 29. august  \r\n\r\n 1943, jf. lov om forhøjelse af hædersgaver § 1, stk. 2, 1. led. </P>  \r\n\r\n<P>Hovedloven på området er lov om erstatning til besættelsestidens ofre, jf.  \r\n\r\n lovbekendtgørelse nr. 244 af 1. april 1992 med senere ændringer. </P>  \r\n\r\n<P>De hædersgaver, der er nævnt i ovennævnte love, er med få undtagelser  \r\n\r\n oprindeligt fastsat til 800 kr. årligt. Hædersgaven er siden reguleret i  \r\n\r\n anledning af diverse mærkedage med i alt 625 %, således at hædersgavebeløbet  \r\n\r\n nu udgør 5.800 kr. årligt. </P>  \r\n\r\n<P>Hædersgavebeløbet efter de gældende regler er ikke skattepligtigt, jf.  \r\n\r\n ligningsloven § 7, og det foreslås, at det ekstraordinære hædersgavebeløb  \r\n\r\n heller ikke bliver skattepligtigt. Det sikres, at de, der modtager den  \r\n\r\n ekstraordinære hædersgave, ikke som følge heraf skal udsættes for reduktion  \r\n\r\n af sociale ydelser m.v., de i øvrigt måtte være berettiget til. Ydelser efter  \r\n\r\n den sociale lovgivning m.v. omfatter f.eks. lov om social pension, lov om  \r\n\r\n social bistand og lov om individuel boligstøtte. Bestemmelsen omfatter alle  \r\n\r\n sociale ydelser m.v., der er indkomst- og formueafhængige. </P>  \r\n\r\n<P>For så vidt angår tjenestemandspensioner bemærkes, at disse udbetales  \r\n\r\n uafhængigt af pensionistens øvrige faktiske indtægter. </P>  \r\n\r\n<P>Generelt ydes de ovennævnte hædersgaver som udtryk for Fædrelandets  \r\n\r\n anerkendelse og påskønnelse overfor dem, der i den aktive kamp gav deres liv  \r\n\r\n eller helbred. </P>  \r\n\r\n<P>Ved lov nr. 278 af 6. maj 1993 om ændring af lov om erstatning til  \r\n\r\n besættelsestidens ofre og tillægslov hertil (Ophævelse af kravet om et  \r\n\r\n erhvervsevnetab på halvdelen eller derover for at modtage hædersgave) blev  \r\n\r\n betingelsen om 50 % erhvervsevnetab for at være berettiget til at modtage  \r\n\r\n hædersgave ophævet, således at der til personer omfattet af lov om erstatning  \r\n\r\n til besættelsestidens ofre, § 1a, stk. 1, nr. 1-4 og § 1c, ydes hædersgave,  \r\n\r\n uanset at den pågældendes erhvervsevne ikke er nedsat. </P>  \r\n\r\n<P>Desuden blev kompetencen til at træffe afgørelse om hædersgave flyttet fra  \r\n\r\n Erstatningsrådet til Arbejdsskadestyrelsen, efter Erstatningsrådets ønske.  \r\n\r\n</P>  \r\n\r\n<P>Det foreslås, at loven træder i kraft den 1. juni 1995 og får virkning for  \r\n\r\n personer, der denne dato er berettiget til hædersgaver, jf. § 1, stk. 1 og  \r\n\r\n stk. 2, 1. led i lov nr. 277 af 6. maj 1993 om forhøjelse af hædersgaver.  \r\n\r\n</P>  \r\n\r\n<P>Det ekstraordinære hædersgavebeløb kan således udbetales samme dato til  \r\n\r\n personer, der denne dag er berettiget til hædersgaver. Det ekstraordinære  \r\n\r\n hædersgavebeløb vil endvidere kunne udbetales til personer, der efterfølgende  \r\n\r\n får tilkendt hædersgave med virkning fra den 1. juni 1995 eller en dato, der  \r\n\r\n ligger forud for den 1. juni 1995. Det bemærkes, at hædersgaven normalt  \r\n\r\n tildeles fra ansøgningsdatoen - for enkers vedkommende fra datoen for  \r\n\r\n ægtefællens død. </P>  \r\n\r\n<P> <I>Administrative og økonomiske konsekvenser af lovforslaget</I>  </P>  \r\n\r\n<P>Forslaget om udbetaling af en ekstraordinær hædersgave på 5.800 kr. til  \r\n\r\n alle, der pr. 1. juni 1995 er berettigede til hædersgave skønnes at medføre  \r\n\r\n en ekstraudgift på 38,0 mio. kr. i 1995 (PL1995). Heraf skønnes  \r\n\r\n ekstraudgiften til 37,0 mio. kr. for den gruppe, hvor administrationen hører  \r\n\r\n under Arbejdsskadestyrelsen (Socialministeriet). De sidste 1,0 mio. kr.  \r\n\r\n skønnes for den gruppe, hvor administrationen hører under Søfartsstyrelsen  \r\n\r\n (Erhvervsministeriet). </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/05/1995"
        },
        {
            "displayName": "Accession",
            "displayValue": "199412K00171"
        },
        {
            "displayName": "Entydig dokumentidentifikation",
            "displayValue": "CL001001"
        },
        {
            "displayName": "Dato for førstegangsindlæggelse",
            "displayValue": "19/05/1995"
        },
        {
            "displayName": "Dato for indlæggelse",
            "displayValue": "19/05/1995"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "171"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}