{
    "id": 39687,
    "title": "Ejendom nr. 2 - fortrinsstilling - supplerings jord - afstandsgrænse ",
    "documentTypeId": "240",
    "isSagsforlobPeriodValid": false,
    "shortName": "KEN nr 13951 af 22/12/1989",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Meddelse af fortrinsstilling til suppleringsjord på trods af mindre  \r\n\r\n overskridelse af afstandsgrænsen på 1 km ved sammenlægning. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Ejendom nr. 2 - fortrinsstilling - supplerings  \r\n\r\n jord - afstandsgrænse </H1>  \r\n\r\n<P></P>  \r\n\r\n<BR>  \r\n\r\n<P>I skrivelse af 5. juli 1989 har De på Ebbe Korsgaards vegne påklaget det  \r\n\r\n af Jordlovsudvalget ved skrivelse af 9. juni 1989 meddelte afslag på Deres  \r\n\r\n klients ansøgning om tilladelse til at erhverve ejendommen matr. nr.  6a  \r\n\r\n m.fl., Vester Hvidbjerg, såfremt det ikke inden 6 mdr. fra nævnte dato er  \r\n\r\n dokumenteret, at der er truffet aftale om tildeling af suppleringsjord til  \r\n\r\n gdr. Kaj Ladefoged og gdr. Anders Markussen. </P>  \r\n\r\n<P>Den erhvervede ejendom, matr. nr.  6a m.fl., Vester Hvidbjerg  \r\n\r\n By, Hvidbjerg, udgør ca. 36,1 ha. </P>  \r\n\r\n<P>Det fremgår af sagen, at De oprindelig ved skrivelse af 16. marts 1989 har  \r\n\r\n anmodet om tilladelse til, at Ebbe Korsgaard erhverver ejendommen som  \r\n\r\n landbrugsejendom nr. 2, idet han i forvejen er ejer af ejendommen matr. nr.   \r\n\r\n 5a m.fl., Vester Hvidbjerg By, Hvidbjerg af areal ca. 62,0 ha. </P>  \r\n\r\n<P>Ansøgningen blev afslået af Jordlovsudvalget med henvisning til, at det af  \r\n\r\n de foreliggende naboerklæringer fremgår, at gdr. Kaj Ladefoged og  \r\n\r\n gdr. Anders Markussen begge ønsker at gøre brug af deres fortrinsstilling til  \r\n\r\n suppleringsjord, hvorefter der i medfør af lovens § 18, stk. 6, ikke kan  \r\n\r\n meddeles Ebbe Korsgaard tilladelse til erhvervelsen. </P>  \r\n\r\n<P>De anfører i klagen, at de meddelte oplysninger om antallet af dyreenheder  \r\n\r\n hos Anders Markussen og Kaj Ladefoged ikke udgør tilstrækkelig dokumentation  \r\n\r\n for besætningsforholdene, og at strandengsarealer ikke bør fradrages før  \r\n\r\n opgørelse af behovet for suppleringsjord. </P>  \r\n\r\n<P>Yderligere finder De, at der bør lægges vægt på, at bygningerne  \r\n\r\n på Kaj Ladefogeds ejendom ifølge landinspektør Svend Baks opmåling ikke  \r\n\r\n ligger inden for en afstand af 1 km fra den af Aage Korsgaard erhvervede  \r\n\r\n ejendom. Det anføres samtidig, at jorden på den af Ebbe Korsgaard erhvervede  \r\n\r\n ejendom er uhensigtsmæssigt beliggende i forhold til Kaj Ladefogeds ejendom.  \r\n\r\n</P>  \r\n\r\n<P>Landbrugsministeriet har i anledning af klagen modtaget en udtalelse fra  \r\n\r\n Jordlovsudvalget, der ikke finder, at den indsendte klage har frembragt  \r\n\r\n yderligere oplysninger, der begrunder en ændring af den trufne afgørelse.  \r\n\r\n</P>  \r\n\r\n<P>Landbrugsministeriet er enig med Jordlovsudvalget, når udvalget ved  \r\n\r\n vurdering af behovet for suppleringsjord har godkendt, at strandengsarealer,  \r\n\r\n der er uegnede til udbringning af husdyrgødning, fradrages ved  \r\n\r\n arealopgørelsen. Landbrugslovens bestemmelser om fortrinsstilling til  \r\n\r\n suppleringsjord skal tilgodese ejendomme med en væsentlig animalsk  \r\n\r\n produktion, der i henhold til miljølovgivningen har behov for at forbedre  \r\n\r\n forholdet mellem produktion og jordtilliggende, jf. Landbrugsministeriets  \r\n\r\n cirkulære nr. 54 af 19. marts 1987, pkt. 14.2.3. </P>  \r\n\r\n<P>Man finder endvidere ikke grundlag for at betvivle den foreliggende  \r\n\r\n dokumentation for besætningsforholdene. </P>  \r\n\r\n<P>På baggrund af foreliggende naboerklæring og konsulentopgørelse finder  \r\n\r\n Landbrugsministeriet, at Kaj Ladefoged er berettiget til ca. 5 ha  \r\n\r\n suppleringsjord. </P>  \r\n\r\n<P>Med hensyn til spørgsmålet om afstanden mellem Kaj Ladefogeds beboelse og  \r\n\r\n matr. nr.  6a m.fl., Hvidbjerg By, Hvidbjerg finder Landbrugsministeriet ikke  \r\n\r\n at kunne lægge afgørende vægt på, at denne er opmålt til lidt over 1 km, idet  \r\n\r\n spørgsmålet, hvorvidt et areal er hensigtsmæssigt beliggende for  \r\n\r\n sammenlægning, bør afgøres ud fra en samlet vurdering af forholdene. Der  \r\n\r\n henvises til Landbrugsministeriets cirkulære nr. 54 af 19. marts 1987, pkt.  \r\n\r\n 14.3. </P>  \r\n\r\n<P>Landbrugsministeriet finder således ikke grundlag for at kritisere det af  \r\n\r\n jordbrugskommissionen og Jordlovsudvalget udøvede skøn,  \r\n\r\n hvorefter Kaj Ladefoged har fortrinsstilling til suppleringsjord. </P>  \r\n\r\n<P>De anfører i Deres klage, at Kaj Ladefoged ikke har fremsat et konkret  \r\n\r\n pristilbud i forbindelse med sit ønske om at erhverve suppleringsjord. Ifølge  \r\n\r\n viceformanden for den stedlige jordbrugskommission har Kaj Ladefoged oplyst,  \r\n\r\n at han ikke fandt det nemt at afgive bud, da han ikke var klar over, hvilke  \r\n\r\n arealer han blev tilbudt at købe. </P>  \r\n\r\n<P>Landbrugsministeriet har ved skrivelse af 15. november 1989  \r\n\r\n anmodet Kaj Ladefoged om at fremsende oplysning om, hvilken pris han ønsker  \r\n\r\n at tilbyde pr. ha. for suppleringsjord af den nærmestliggende parcel af matr.  \r\n\r\n nr.  6a m.fl. Hvidbjerg. Det er samtidig påpeget, at tilbuddet forudsættes  \r\n\r\n afgivet under de i naboerklæringen trykte handelsbetingelser og med  \r\n\r\n udgangspunkt i prisforholdene pr. 1. marts 1989. </P>  \r\n\r\n<P> Kaj Ladefoged har ved skrivelse af 21. november 1989 meddelt, at han  \r\n\r\n tilbyder kr. 40.000 pr. ha agerjord fra den del af matr. nr.  6a m.fl., der  \r\n\r\n er beliggende nord for Agerøvej. Det fremgår af tidligere tilkendegivelser i  \r\n\r\n sagen fra den stedlige jordbrugskommission, at et bud af denne størrelse kan  \r\n\r\n anses som værende i overensstemmelse med sædvanlig handelspris i området.  \r\n\r\n Landbrugsministeriet kan således godkende den tilbudte pris på kr. 40.000 pr.  \r\n\r\n ha. </P>  \r\n\r\n<P>Landbrugsministeriet finder derimod ikke, at Anders Markussen har  \r\n\r\n fortrinsstilling til suppleringsjord, idet det angivne antal dyreenheder og  \r\n\r\n det heraf følgende arealbehov i h.t. miljølovgivningen er i rimelig  \r\n\r\n overensstemmelse med hans nuværende arealtilliggende, uanset at der ved  \r\n\r\n opgørelsen heraf kan foretages reduktion for ca. 9 ha strandengsarealer.  \r\n\r\n Betingelserne for tildeling af suppleringsjord er således ikke opfyldt, jf.  \r\n\r\n Landbrugsministeriets cirkulære nr. 54 af 19. marts 1987, pkt. 14.2.3. </P>  \r\n\r\n<P>Landbrugsministeriet stadfæster Jordbrugsdirektoratets afgørelse,  \r\n\r\n hvorefter Deres klient i medfør af landbrugslovens § 18, stk. 6, skal  \r\n\r\n genafhænde den erhvervede ejendom, såfremt der ikke til Jordbrugsdirektoratet  \r\n\r\n fremsendes dokumentation for, at 5 ha suppleringsjord frastykkes til  \r\n\r\n sammenlægning med Kaj Ladefogeds ejendom. </P>  \r\n\r\n<P>Fristen for indsendelse af dokumentation forlænges til 2 mdr. fra  \r\n\r\n nærværende skrivelses dato. Det er en forudsætning, at Kaj Ladefoged er  \r\n\r\n indstillet på at betale den tilbudte pris på kr. 40.000 pr. ha. Fristen for  \r\n\r\n genafhændelse af ejendommen forlænges tilsvarende til 6 måneder fra  \r\n\r\n nærværende skrivelses dato. </P>  \r\n\r\n<P>Jordbrugsdirektoratet, Anders Markussen og Kaj Ladefoged er underrettet  \r\n\r\n ved kopi af nærværende skrivelse. </P>  \r\n\r\n<P>P.M.V. </P>  \r\n\r\n<P>e.b. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19891395125"
        },
        {
            "displayName": "Entydig dokumentidentifikation",
            "displayValue": "CA007622"
        },
        {
            "displayName": "Dato for indlæggelse",
            "displayValue": "08/06/2006"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "13951"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "22/12/1989"
        },
        {
            "displayName": "Administrerende myndighed",
            "displayValue": "Landbrugsministeriets departement"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}