{
    "id": 109030,
    "title": "1994 BTL 263   BETÆNKNING OVER FORSLAG TIL LOV OM FORLÆNGELSE OG FORNYELSE AF   OVERENSKOMSTER OG AFTALER FOR SYGEPLEJERSKER, RADIOGRAFER,   SUNDHEDSPLEJERSKER, HJEMMESYGEPLEJERSKER, HOSPITALSLABORANTER M.FL.    NR L 263 1994-95, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1994/1 BTL 263",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 263 </P>  \r\n\r\n<P></P>  \r\n\r\n<P>Betænkning over Forslag til lov om forlængelse og fornyelse af  \r\n\r\n overenskomster og aftaler for sygeplejersker, radiografer,  \r\n\r\n sundhedsplejersker, hjemmesygeplejersker, hospitalslaboranter m.fl. <BR>  \r\n\r\n Nr L 263 1994-95, 1. samling </P>  \r\n\r\n<P></P>  \r\n\r\n<P>Afgivet af Arbejdsmarkedsudvalget </P>  \r\n\r\n<P></P>  \r\n\r\n<P>Afgivet: 19950524 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til arbejdsministeren og sundhedsministeren, som </P>  \r\n\r\n<P>disse har besvaret skriftligt og i samråd. Nogle af udvalgets </P>  \r\n\r\n<P>spørgsmål og arbejdsministerens svar herpå samt sundhedsministerens </P>  \r\n\r\n<P>opfølgende besvarelse af et samrådsspørgsmål er optrykt som bilag </P>  \r\n\r\n<P>til betænkningen. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Dansk Sygeplejeråd, </P>  \r\n\r\n<P>Faglig Sammenslutning af Sundhedsplejersker, </P>  \r\n\r\n<P>HK-Kommunal, </P>  \r\n\r\n<P>Hovedstadens Amtskreds, Dansk Sygeplejeråd, </P>  \r\n\r\n<P>Landssammenslutningen af Hospitalslaboranter, </P>  \r\n\r\n<P>Sundhedsplejersker i Ballerup Kommune, </P>  \r\n\r\n<P>Sundhedsplejersker i Københavns Kommune og </P>  \r\n\r\n<P>Sygeplejersker i Gentofte Kommune, Omsorgsafdelingen. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer af udvalget) lovforslaget  \r\n\r\n til <I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse</I> ved 3.  \r\n\r\n behandling, idet det er et indgreb i den fri forhandlingsret og ikke engang  \r\n\r\n løser problemerne på pleje-, omsorgs- og sundhedsområdet. </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Pia  \r\n\r\n Christmas-Møller (KF) Frank Dahlgaard (KF) Brian Mikkelsen (KF) Annette Just  \r\n\r\n (FP)</I>  </P>  \r\n\r\n<P> <B>Bilag </B></P>  \r\n\r\n<P>Nogle af udvalgets spørgsmål til arbejdsministeren og dennes besvarelse  \r\n\r\n heraf samt </P>  \r\n\r\n<P>sundhedsministerens opfølgende besvarelse af et samrådsspørgsmål </P>  \r\n\r\n<P> <I>Spørgsmål nr. 4:</I>  </P>  \r\n\r\n<P>&#187;Hvordan er de personer aflønnet i dag, som lovforslaget omhandler,  \r\n\r\n sammenlignet med andre personer, der er beskæftiget inden for omsorgs-,  \r\n\r\n pleje- og sundhedsområdet, på undervisningsområdet samt inden for  \r\n\r\n politiet?&#187; </P>  \r\n\r\n<P> <I>Svar:</I>  </P>  \r\n\r\n<P>De pågældende grupper er aflønnet således: </P>  \r\n\r\n<PRE>  \r\n\r\n ---------------------------------------------------------------------  \r\n\r\n                           Årlig nettoløn     Årlig gennemsnitslønom-  \r\n\r\n                           pr. 31/5-95,       kostning inkl. overar-  \r\n\r\n                           Stedtillæg III     bejde, arbejdstidsbe-  \r\n\r\n                          ----------------    stemte tillæg, pensions-  \r\n\r\n                         Begyndel- Slutløn    bidrag, 1/2 pct. ferie-  \r\n\r\n                         sesløn               godtgørelse m.v.  \r\n\r\n ---------------------------------------------------------------------  \r\n\r\n Gruppe                  Hele kr.  Hele kr.            Hele kr.  \r\n\r\n ---------------------------------------------------------------------  \r\n\r\n Hjemmehjælpere .......  154.814   180.465             187.434  \r\n\r\n Sygehjælpere .........  157.441   185.521             216.099  \r\n\r\n Social- og  \r\n\r\n sundhedshjælpere .....  157.441   180.465             172.233  \r\n\r\n Social- og  \r\n\r\n sundhedsassistenter ..  165.153   185.521             185.707  \r\n\r\n Plejehjemsassistenter   165.153   185.521             209.487  \r\n\r\n Plejere ..............  159.531   185.521             219.322  \r\n\r\n Terapeuter (ergo/fysio) 180.465   203.388             231.194  \r\n\r\n Sygeplejersker (hosp.)  180.465   203.388             239.637  \r\n\r\n Sygeplejersker KL,  \r\n\r\n integ.ordn. ..........  191.427   203.388             237.776  \r\n\r\n Afdelingssygeplejersker 200.296   219.807             231.294  \r\n\r\n Oversygeplejersker  \r\n\r\n (hosp.) ..............  223.292   245.898             262.434  \r\n\r\n Hospitalslaboranter ..  173.419   203.388             225.015  \r\n\r\n Lærere ...............  188.635   245.898             250.619  \r\n\r\n ---------------------------------------------------------------------  \r\n\r\n</PRE>  \r\n\r\n<P>Efter de aftaler, der blev indgået ved aftalefornyelserne i 1995, udgør  \r\n\r\n begyndelseslønnen for varigt ansatte politibetjente 190.436 kr. årlig (niveau  \r\n\r\n april 1995), mens slutlønnen er 243.997 kr. Oprykning sker ikke automatisk,  \r\n\r\n idet der er indbygget nogle &#187;stopklodser&#171; undervejs i lønforløbet.  \r\n\r\n Til de nævnte beløb kommer polititillæg på i alt 15.438 kr. </P>  \r\n\r\n<P> <I>Spørgsmål nr. 5:</I>  </P>  \r\n\r\n<P>&#187;Indebærer lovforslagets § 3, stk. 2, at det her nævnte udvalg får  \r\n\r\n til opgave at foretage en analyse, hvor funktionsområde, ansvars- og  \r\n\r\n opgavefordeling for hospitalslaboranter sammenstilles med de  \r\n\r\n uddannelsesmæssige forudsætninger for hospitalslaboranter, jf. bemærkningerne  \r\n\r\n til lovforslagets § 3?&#187; </P>  \r\n\r\n<P> <I>Svar:</I>  </P>  \r\n\r\n<P>§ 3, stk. 2, indebærer, at udvalget kan foretage en analyse af  \r\n\r\n hospitalslaborantområdet generelt. Som nogle hovedeksempler på, hvad dette  \r\n\r\n kan omfatte, er nævnt funktionsområde, ansvars- og opgavefordeling samt  \r\n\r\n lønforhold. Eftersom der kun er tale om eksempler, er udvalget ikke afskåret  \r\n\r\n fra at tage andre spørgsmål op til drøftelse, hvis udvalget finder det  \r\n\r\n hensigtsmæssigt og relevant i sammenhængen. Dette gælder også spørgsmålet om  \r\n\r\n de uddannelsesmæssige forudsætninger. </P>  \r\n\r\n<P> <I>Spørgsmål nr. 9:</I>  </P>  \r\n\r\n<P>&#187;Indebærer lovforslagets § 3, stk. 2, at det her nævnte udvalg skal  \r\n\r\n analysere hospitalslaboranters lønudvikling i relation til andre  \r\n\r\n personalegrupper både inden for den offentlige sektor (f.eks.  \r\n\r\n folkeskolelærere, politibetjente og miljøteknikere) og i den private sektor  \r\n\r\n (f.eks. teknikergrupper med samme uddannelsesniveau, laboratorieteknikere,  \r\n\r\n miljøteknikere og akademiingeniører)?&#187; </P>  \r\n\r\n<P> <I>Svar:</I>  </P>  \r\n\r\n<P>Udvalget har ikke fået noget pålæg om, hvor bredt eller hvor snævert man  \r\n\r\n skal tilrettelægge analyseopgaven. Som angivet i svaret på spørgsmål 5 står  \r\n\r\n udvalget m.h.t., hvilke elementer og spørgsmål man finder det hensigtsmæssigt  \r\n\r\n og relevant at inddrage i udvalgsarbejdet. </P>  \r\n\r\n<P> <I>Spørgsmål nr. 17:</I>  </P>  \r\n\r\n<P>&#187;Ministeren bedes redegøre for forholdene mellem § 3 og § 4, herunder  \r\n\r\n uddybe bemærkningerne til § 4, hvoraf det fremgår, at aftaler og afgørelser  \r\n\r\n ikke skal godkendes i Kommunernes Lønningsnævn eller Nævnet for Hovedstadens  \r\n\r\n Sygehusfællesskab.&#171; </P>  \r\n\r\n<P> <I>Svar:</I>  </P>  \r\n\r\n<P>Loven lægger op til en todelt procedure. </P>  \r\n\r\n<P>Først skal et udvalg analysere situationen på henholdsvis sygeplejerske-  \r\n\r\n og hospitalslaborantområdet, herunder komme med forslag, der medfører  \r\n\r\n merudgifter inden for de i § 3, stk. 5 og 6, angivne rammer, eller som kan  \r\n\r\n finansieres på den i stk. 7 angivne måde. </P>  \r\n\r\n<P>Derefter optager overenskomstparterne forhandlinger på det grundlag, som  \r\n\r\n udvalget har tilvejebragt, om eventuelle ændringer i løn- og  \r\n\r\n ansættelsesvilkår. </P>  \r\n\r\n<P>Der er altså tale om, at analysearbejdet og de forslag, som udvalget  \r\n\r\n finder det hensigtsmæssigt at fremkomme med, danner grundlag for egentlige  \r\n\r\n overenskomstforhandlinger. Kun hvis overenskomstparterne ikke kan nå til  \r\n\r\n enighed, er det tanken, at formanden for udvalgene som opmand skal træffe en  \r\n\r\n afgørelse. </P>  \r\n\r\n<P>I betragtning af denne meget grundige procedure, som sikrer, at ændringer  \r\n\r\n i løn- og overenskomstvilkårene hviler på et omhyggeligt forberedt grundlag,  \r\n\r\n og med den ekstra sikkerhed, som opmandens afgørelsesmulighed giver, ville  \r\n\r\n det være overflødigt, hvis sådanne ændringer skulle godkendes efter de  \r\n\r\n normalt gældende procedurer i henholdsvis Kommunernes Lønningsnævn eller  \r\n\r\n Nævnet for Hovedstadens Sygehusfællesskab. </P>  \r\n\r\n<P> <I>Spørgsmål nr. 21:</I>  </P>  \r\n\r\n<P>&#187;Hvilken indflydelse vil det få for restreguleringen for andre  \r\n\r\n personalegrupper, hvis sygeplejerskerne opnår en højere løn finansieret  \r\n\r\n gennem effektiviseringer m.v.?&#187; </P>  \r\n\r\n<P> <I>Svar:</I>  </P>  \r\n\r\n<P>Opgørelsen af den ekstraordinære regulering i den nuværende  \r\n\r\n reguleringsordning påvirkes ikke af, at sygeplejersker eventuelt opnår en  \r\n\r\n højere løn finansieret gennem effektiviseringer m.v. </P>  \r\n\r\n<P> <I>Spørgsmål nr. 22:</I>  </P>  \r\n\r\n<P>&#187;Hvad er baggrunden for, at de to udvalg ikke har samme kommissorium?  \r\n\r\n Vil ministeren overveje at lade de under stk. 1, nr. 1-3 og nr. 5, indgå i  \r\n\r\n kommissoriet for udvalget nedsat i henhold til stk. 2?&#187; </P>  \r\n\r\n<P> <I>Svar:</I>  </P>  \r\n\r\n<P>Det lå på forhånd klart, at der på sygeplejerskeområdet var en lang række  \r\n\r\n spørgsmål, som det kunne være hensigtsmæssigt at få drøftet i et  \r\n\r\n analyseudvalg. Derfor er kommissoriet for § 3, stk. 1-udvalget relativt  \r\n\r\n detaljeret. </P>  \r\n\r\n<P>På hospitalslaborantområdet ligger det ikke på samme måde på forhånd  \r\n\r\n klart, at der er behov for et lige så omfattende analysearbejde. Derfor er  \r\n\r\n kommissoriet for § 3, stk. 2-udvalget mindre detaljeret. </P>  \r\n\r\n<P>Der er imidlertid intet i vejen for, at udvalget af egen drift optager  \r\n\r\n sådanne yderligere spørgsmål til drøftelse, som man finder hensigtsmæssige og  \r\n\r\n relevante i den givne sammenhæng. På den baggrund er der ikke behov for en  \r\n\r\n uddybning af kommissoriet. </P>  \r\n\r\n<P> <I>Spørgsmål nr. 24:</I>  </P>  \r\n\r\n<P>&#187;Hvorledes vil ministeren sikre, at sundhedsplejerskerne ikke kommer  \r\n\r\n i klemme under udvalgsarbejdet?&#187; </P>  \r\n\r\n<P> <I>Svar:</I>  </P>  \r\n\r\n<P>Sundhedsplejerskerne er omfattet af lovforslaget. Det vil være op til  \r\n\r\n udvalgene at sikre, at de forskellige personalegruppers forhold tages i  \r\n\r\n betragtning i analysearbejdet. </P>  \r\n\r\n<P> <I>Spørgsmål nr. 26:</I>  </P>  \r\n\r\n<P>&#187;Udvalget anmoder om ministerens kommentar til henvendelsen fra Dansk  \r\n\r\n Sygeplejeråd, jf. bilag 1.&#171; </P>  \r\n\r\n<P> <I>Svar:</I>  </P>  \r\n\r\n<P>Regeringen havde helst set, at parterne selv havde forhandlet sig frem til  \r\n\r\n et forligsresultat. Indgrebet kommer nu, fordi regeringen finder, at  \r\n\r\n situationen bl.a. på grund af de voldsomt voksende ventelister er så  \r\n\r\n alvorlig, at et lovindgreb er nødvendigt. </P>  \r\n\r\n<P>Ydermere ville konflikten blive udvidet den 1. juni. </P>  \r\n\r\n<P>Lovforslaget holder sig inden for rammerne af, hvad der i øvrigt er aftalt  \r\n\r\n på det kommunale område. </P>  \r\n\r\n<P>Der nedsættes imidlertid to udvalg, et for sygeplejerskeområdet og et for  \r\n\r\n hospitalslaborantområdet, bestående af parterne samt en formand, som parterne  \r\n\r\n selv udpeger. Udvalgene skal have til opgave at analysere og drøfte  \r\n\r\n arbejdsforholdene for bl.a. sygeplejersker. </P>  \r\n\r\n<P>Udvalgene kan stille forslag om ændringer, omstruktureringer, besparelser  \r\n\r\n m.v., og der kan ydes lønforbedringer på baggrund af de afsatte puljer samt  \r\n\r\n opnåede besparelser i forbindelse med rationaliseringer og effektiviseringer  \r\n\r\n m.v. </P>  \r\n\r\n<P>På baggrund af udvalgenes forslag optager overenskomstparterne  \r\n\r\n forhandlinger med henblik på evt. ændringer af løn- og ansættelsesvilkårene.  \r\n\r\n</P>  \r\n\r\n<P> <I>Spørgsmål nr. 27:</I>  </P>  \r\n\r\n<P>&#187;Udvalget anmoder om ministerens kommentar til henvendelsen af 23.  \r\n\r\n maj 1995 fra Sundhedsplejerskerne i Københavns Kommunes delegation, jf. bilag  \r\n\r\n 11.&#171; </P>  \r\n\r\n<P> <I>Svar:</I>  </P>  \r\n\r\n<P>Sundhedsplejersker er som nævnt i besvarelsen af spørgsmål 24 omfattet af  \r\n\r\n bestemmelserne i lovforslaget, og deres forhold vil derfor indgå i  \r\n\r\n udvalgsarbejdet på samme måde som forholdene for andre personalegrupper, hvis  \r\n\r\n overenskomster og aftaler forlænges eller fornys ved lovforslaget. Det er  \r\n\r\n derfor ikke nødvendigt at præcisere lovteksten som foreslået af  \r\n\r\n Sundhedsplejerskerne i Københavns Kommune. </P>  \r\n\r\n<P> <I>Spørgsmål nr. 29:</I>  </P>  \r\n\r\n<P>&#187;Ministeren bedes bekræfte, at en eventuel rationaliseringsgevinst  \r\n\r\n ikke kan opnås på andre personalegruppers bekostning.&#171; </P>  \r\n\r\n<P> <I>Svar:</I>  </P>  \r\n\r\n<P>Det kan bekræftes, at en eventuel rationaliseringsgevinst ikke kan opnås  \r\n\r\n på andre personalegruppers bekostning. </P>  \r\n\r\n<P> <I>Spørgsmål nr. 32:</I>  </P>  \r\n\r\n<P>&#187;Kan der ud over de 3,5 pct. frigøres midler i perioden 1995-97 til  \r\n\r\n sygeplejersker og hospitalslaboranter?&#187; </P>  \r\n\r\n<P> <I>Svar:</I>  </P>  \r\n\r\n<P>Der kan kun frigives midler ud over de 3,5 pct. i følgende tilfælde: </P>  \r\n\r\n<P>Udvalgene kan stille forslag, der medfører merudgifter, som finansieres  \r\n\r\n gennem effektiviseringer, rationaliseringer, omlægning af arbejdsgange  \r\n\r\n el.lign. Det svarer til, at der til andre ansatte inden for det offentlige  \r\n\r\n forhandlingsområde kan udloddes andele af en rationaliseringsgevinst. </P>  \r\n\r\n<P>Endvidere kan reguleringsordningen på samme måde som for andre offentligt  \r\n\r\n ansatte give lønstigninger. </P>  \r\n\r\n<P>De satser, der er nævnt i lovens § 3, stk. 5 og 6, ændres ikke efter den  \r\n\r\n 1. oktober 1995, men de lønforbedringer, der er mulighed for at anvende  \r\n\r\n puljerne til, vil naturligvis blive reguleret fremover på samme måde som  \r\n\r\n andre lønninger. </P>  \r\n\r\n<P> <I>Opfølgende kommentar til besvarelsen af samrådsspørgsmål B.  \r\n\r\n Arbejdsmarkedsudvalget (L 263 - bilag 15) (Offentligt)</I>  </P>  \r\n\r\n<P>I fortsættelse af sundhedsministerens besvarelse af samrådsspørgsmål B  \r\n\r\n skal man oplyse følgende: </P>  \r\n\r\n<P> <I>Vurdering af antal aflyste operationer under konflikten:</I>  </P>  \r\n\r\n<P>Der foreligger ikke opgørelser af det samlede antal aflyste operationer.  \r\n\r\n</P>  \r\n\r\n<P>Sundhedsministeriet skønner, at der er aflyst omkring 5000 operationer pr.  \r\n\r\n uge. Det omfatter både operationer under indlæggelse og ambulante  \r\n\r\n operationer. </P>  \r\n\r\n<P>Konflikten skønnes på denne baggrund at have medført aflysning af godt  \r\n\r\n 15.000 operationer. </P>  \r\n\r\n<P> <I>Betydningen for udviklingen i ventetiderne:</I>  </P>  \r\n\r\n<P>Det er ikke muligt at sige, hvordan konflikten vil påvirke udviklingen i  \r\n\r\n ventetiderne. Det afhænger bl.a. af, om der i de kommende måneder kan  \r\n\r\n iværksættes ekstraordinære foranstaltninger til afvikling af de forøgede  \r\n\r\n ventelister, der er opstået under konflikten. </P>  \r\n\r\n<P>Som illustration af problemets størrelse kan det nævnes, at  \r\n\r\n Sundhedsministeriets Ventetidsudvalg i sin redegørelse fra foråret 1993  \r\n\r\n beregnede, at en nedbringelse af ventetiden til 3 måneder ville forudsætte en  \r\n\r\n ekstraordinær operationsaktivitet på ca. 7000 operationer pr. år i 3 år. I  \r\n\r\n disse beregninger blev der taget udgangspunkt i operationer under  \r\n\r\n indlæggelse. </P>  \r\n\r\n<P>Selv om tallene således ikke umiddelbart kan sammenlignes, er der ikke  \r\n\r\n tvivl om, at konflikten medfører alvorlige tilbageslag i bestræbelserne på at  \r\n\r\n nedbringe ventetiderne. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist </P>  \r\n\r\n<P>til fornyet udvalgsbehandling, behandlet dette i et møde og har </P>  \r\n\r\n<P>herunder stillet spørgsmål til arbejdsministeren, som denne har </P>  \r\n\r\n<P>besvaret skriftligt. Ministerens svar på udvalgets spørgsmål er </P>  \r\n\r\n<P>optrykt som bilag til tillægsbetænkningen. Udvalget har endvidere </P>  \r\n\r\n<P>stillet spørgsmål til sundhedsministeren, som denne har besvaret i </P>  \r\n\r\n<P>samråd. </P>  \r\n\r\n<P>Endvidere har udvalget modtaget mundtlige henvendelser fra: </P>  \r\n\r\n<P>Hospitalslaboranterne i Ribe Amt, </P>  \r\n\r\n<P>Hospitalslaboranterne i Sønderjyllands Amt og </P>  \r\n\r\n<P>Hospitalslaboranterne i Århus Amt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer) lovforslaget til  \r\n\r\n<I>vedtagelse.</I>  </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>forkastelse.</I>  </P>  \r\n\r\n<P>Børge Bakholt (S) fmd. <I>Ole Vagn Christensen (S) Poul Erik Dyrlund (S)  \r\n\r\n Lone Møller (S) Jens Peter Vernersen (S) Aage Frandsen (SF)</I> nfmd.  \r\n\r\n<I>Vibeke Peschardt (RV) Jette Gottlieb (EL) Peter Duetoft (CD) Helge Sander  \r\n\r\n (V) Charlotte Antonsen (V) Flemming Oppfeldt (V) Ulla Tørnæs (V) Pia  \r\n\r\n Christmas-Møller (KF) Frank Dahlgaard (KF) Brian Mikkelsen (KF) Annette Just  \r\n\r\n (FP)</I>  </P>  \r\n\r\n<P> <B>Bilag </B></P>  \r\n\r\n<P>Et af udvalgets spørgsmål til arbejdsministeren og dennes besvarelse heraf  \r\n\r\n</P>  \r\n\r\n<P> <I>Spørgsmål nr. 48:</I>  </P>  \r\n\r\n<P>&#187;Ministeren bedes bekræfte, at såvel politiassistenter som  \r\n\r\n folkeskolelærere vil indgå blandt de personalegrupper, som det vil være  \r\n\r\n naturligt at sammenligne sygeplejerskerne med.&#171; </P>  \r\n\r\n<P> <I>Svar:</I>  </P>  \r\n\r\n<P>Som nævnt i besvarelsen af spørgsmål 1 vil det være op til udvalgene at  \r\n\r\n foretage en nærmere afklaring af, hvilke personalegrupper det vil være  \r\n\r\n naturligt at sammenligne med. </P>  \r\n\r\n<P>Udvalgene vil således have mulighed for at foretage sammenligninger med  \r\n\r\n polititjenestemænd, folkeskolelærere og andre personalegrupper, som udvalgene  \r\n\r\n måtte finde det relevant at inddrage. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/06/1995"
        },
        {
            "displayName": "Accession",
            "displayValue": "199414K00263"
        },
        {
            "displayName": "Entydig dokumentidentifikation",
            "displayValue": "CL000830"
        },
        {
            "displayName": "Dato for førstegangsindlæggelse",
            "displayValue": "22/06/1995"
        },
        {
            "displayName": "Dato for indlæggelse",
            "displayValue": "22/06/1995"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "263"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}