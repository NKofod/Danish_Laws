{
    "id": 208368,
    "title": "Pressenævnets kendelse i sag nr. 2019-80-0283",
    "documentTypeId": "240",
    "isSagsforlobPeriodValid": true,
    "shortName": "KEN nr 9247 af 25/03/2019",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 2019-80-0283</p>\r\n<div class=\"Resume\">\r\n   <p class=\"TekstGenerel\">Klage afvises på grund af manglende retlig interesse</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">En person klagede over, at TV Syd i et indslag i ”De sene nyheder” bragte forkerte oplysninger i forhold til Fredericia Kommunes tilhørsforhold til Syd- og Sønderjyllands Politi. Personen var ikke omtalt eller afbildet i artiklen, og Pressenævnet afviste derfor at behandle klagen på grund af manglende retlig interesse.</p>\r\n</div>\r\n<p>[Klager] har klaget til Pressenævnet over et indslag fra Fredericia i ”De sene nyheder” bragt på TV Syd den 14. marts 2019 kl. 22:00, idet han mener, at god presseskik er tilsidesat.</p>\r\n<p>\r\n</p>\r\n<p>\r\n</p>\r\n<p>TV Syd omtalte i det påklagede nyhedsindslag en episode, hvor en kvinde, der var fastklemt i lerjord ved skrænten ved Trelde Næs, blev reddet fri, efter der var tilkaldt redningshelikopter.</p>\r\n<p>\r\n</p>\r\n<p>Af indslaget fremgik:</p>\r\n<p>\r\n</p>\r\n<p>”En 65-årig kvinde blev i eftermiddag fanget i blød lerjord ved Fredericia. Dele af skrænten ved Trelde Næs var styrtet sammen, da kvinden forsøgte at forcere området. Hun sank i til livet, og kunne ikke komme fri. Hun sad fastklemt gennem et stykke tid, da det umiddelbart var svært for redningsmandskabet at få hende fri. Først da der blev tilkaldt en helikopter, blev det muligt at få hende væk derfra. Vagtchefen ved Syd- og Sønderjyllands Politi fortæller, at kvinden var chokeret og hun var kold, men at hun ellers slap uskadt. ”</p>\r\n<p>\r\n</p>\r\n<p>[Klager] har til støtte for klagen blandt andet anført:</p>\r\n<p>\r\n</p>\r\n<p>”[…] I går d. 14. marts 2019 i deres nyhedsudsendelse kl. 22.00 omtalte de [TV Syd, <span class=\"Italic\">pressenævnet</span>] en sag hvor en 65 årig kvinde blev fanget i lumsk ler ved Trelde Næs i Fredericia Kommune.</p>\r\n<p>Her omtalte de at de havde fået en udtalelse fra Syd- og Sønderjyllands Politi. Nu er jeg sønderjyde og stolt af det. Og Fredericia Kommune har aldrig hørt under Syd- og Sønderjyllands Politi men Sydøstjyllands Politi. Jeg gør TV Syd opmærksom på fejlen men de beklager ikke i nogen af deres udsendelser d. 15. marts 2019. Jeg er som sønderjyde fornærmet over at man ved TV Syd betragter Fredericia som en del af Sønderjylland og skal derfor klage over TV Syd til Pressenævnet. Idet at det er dårlig journalistik at lave en sådanne fejl. ”</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Pressenævnets formand, Hanne Schmidt, udtaler</span>:</p>\r\n<p>Det er en betingelse for at klage til Pressenævnet, at klageren har retlig interesse i det forhold, der klages over. Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet. Det er ikke tilstrækkeligt blot at have interesse i det emne, der er behandlet. Henset til, at [Klager] ikke selv er omtalt eller afbildet i nyhedsindslaget, har han ikke en sådan direkte og individuel retlig interesse, at han personligt kan anses for klageberettiget. Der er derfor ikke grundlag for at behandle klagen i forhold til [Klager].</p>\r\n<p>\r\n</p>\r\n<p>Klagen afvises herefter, jf. medieansvarsloven § 43, stk. 2, nr. 2.</p>\r\n<p>\r\n</p>\r\n<p>Afgjort den 25. marts 2019</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/03/2019"
        },
        {
            "displayName": "Accession",
            "displayValue": "W20190924725"
        },
        {
            "displayName": "Entydig dokumentidentifikation",
            "displayValue": "AA011359"
        },
        {
            "displayName": "Dato for indlæggelse",
            "displayValue": "27/03/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9247"
        },
        {
            "displayName": "År for udstedelse",
            "displayValue": "2019"
        },
        {
            "displayName": "Dato for underskrift",
            "displayValue": "25/03/2019"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "2019-80-0283"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}