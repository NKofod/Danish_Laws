{
    "id": 55281,
    "title": "Lov om registrerede arkitekter ",
    "documentTypeId": "10",
    "isSagsforlobPeriodValid": false,
    "shortName": "LOV nr 202 af 28/05/1975",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om registrerede arkitekter </H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Boligministeren fører et arkitektregister. </P>  \r\n\r\n<P CLASS=STK> <I>Stk. 2. </I> Ret til at blive optaget i arkitektregistret og  \r\n\r\n dermed til at benytte betegnelsen &#187;registreret arkitekt&#171; har enhver  \r\n\r\n person, der over for arkitektnævnet godtgør, at han </P>  \r\n\r\n<UL CLASS=PLAIN-LIST>  \r\n\r\n<LI>1) har bestået afgangsprøven for arkitekter ved Kunstakademiets  \r\n\r\n arkitektskole eller Arkitektskolen i Århus eller på anden måde har erhvervet  \r\n\r\n sig tilsvarende kundskaber i eller uden for Danmark og </LI>  \r\n\r\n<LI>2) har været beskæftiget med byggeri eller fysisk planlægning eller  \r\n\r\n tilsvarende praktisk arkitektarbejde i et tidsrum, der af nævnet fastsættes  \r\n\r\n til mindst 1, højst 3, år, og </LI>  \r\n\r\n<LI>3) ikke er umyndiggjort eller under lavværgemål. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Kun personer, der er optaget i  \r\n\r\n arkitektregistret, må benytte betegnelsen &#187;registreret arkitekt&#171;.  \r\n\r\n</P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Spørgsmål om optagelse i arkitektregistret og  \r\n\r\n slettelse af registret afgøres af arkitektnævnet. </P>  \r\n\r\n<P CLASS=STK> <I>Stk. 2. </I> Boligministeren nedsætter et arkitektnævn  \r\n\r\n bestående af en dommer som formand og herudover 8 sagkyndige medlemmer. </P>  \r\n\r\n<P CLASS=STK> <I>Stk. 3. </I> Formanden og de øvrige medlemmer udpeges af  \r\n\r\n boligministeren for 4 år ad gangen. Ministeren for kulturelle anliggender og  \r\n\r\n undervisningsministeren indstiller hver et medlem som repræsentant for  \r\n\r\n uddannelsesinstitutionerne, medens fem medlemmer indstilles af de faglige  \r\n\r\n organisationer efter boligministerens bestemmelse. </P>  \r\n\r\n<P CLASS=STK> <I>Stk. 4. </I> Boligministeren udpeger efter samme  \r\n\r\n retningslinier suppleanter for nævnets formand og medlemmer. </P>  \r\n\r\n<P CLASS=STK> <I>Stk. 5. </I> Boligministeren godkender nævnets  \r\n\r\n forretningsorden. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Nævnets afgørelser kan ikke indbringes for anden  \r\n\r\n administrativ myndighed. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Boligministeren kan fastsætte nærmere regler om  \r\n\r\n arkitektregistret. </P>  \r\n\r\n<P CLASS=STK> <I>Stk. 2. </I> Ved optagelse i arkitektregistret betales en af  \r\n\r\n boligministeren fastsat afgift, og der udleveres den pågældende et bevis for  \r\n\r\n den stedfundne registreting. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En arkitekt slettes af registret, når han ikke  \r\n\r\n længere opfylder betingelserne i § 1, stk. 2, nr. 3. </P>  \r\n\r\n<P CLASS=STK> <I>Stk. 2. </I> Nævnet kan endvidere slette en arkitekt af  \r\n\r\n registret, såfremt han gør sig skyldig i grov eller oftere gentagen  \r\n\r\n forsømmelse under udøvelse af arkitektvirksomhed og de udviste forhold giver  \r\n\r\n grund til at antage, at han ikke fremtidig vil udøve virksomheden på  \r\n\r\n forsvarlig måde. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Nævnets afgørelse efter § 6, stk. 2, kan af den,  \r\n\r\n afgørelsen vedrører, forlanges indbragt for domstolene. Anmodning herom  \r\n\r\n fremsættes over for boligministeren inden 4 uger efter, at afgørelsen er  \r\n\r\n meddelt den pågældende. Afgørelsen skal indeholde oplysning om adgangen til  \r\n\r\n at indbringe afgørelsen for domstolene og om fristen for anmodning herom.  \r\n\r\n Boligministeren anlægger sag imod den pågældende i den borgerlige retsplejes  \r\n\r\n former. </P>  \r\n\r\n<P CLASS=STK> <I>Stk. 2. </I> Anmodning om sagsanlæg har opsættende virkning.  \r\n\r\n Hvis slettelsen af registret findes lovlig ved dommen, kan det i denne  \r\n\r\n bestemmes, at anke ikke har opsættende virkning. </P>  \r\n\r\n<P CLASS=STK> <I>Stk. 3. </I> Den, der er slettet af registret efter § 6,  \r\n\r\n stk. 2, kan til enhver tid efter ansøgning til arkitektnævnet på ny optages i  \r\n\r\n registret. Hvis ansøgning herom afslås, kan ansøgeren forlange nævnets  \r\n\r\n afgørelse prøvet ved domstolene, såfremt der er forløbet mindst 2 år efter  \r\n\r\n slettelsen og efter, at denne senest er stadfæstet ved dom. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Slettes en arkitekt af registret, skal  \r\n\r\n registreringsbeviset straks tilbageleveres til boligministeriet. </P>  \r\n\r\n<P CLASS=STK> <I>Stk. 2. </I> Slettelse af registret bekendtgøres i  \r\n\r\n Statstidende. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Boligministeren kan efter aftale med de øvrige  \r\n\r\n nordiske lande bestemme, at personer, der er registreret i de øvrige landes  \r\n\r\n arkiteksregistre, kan benytte betegnelsen &#187;registreret arkitekt&#171; i  \r\n\r\n Danmark. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Overtrædelse af §§ 2 og 9 straffes med bøde,  \r\n\r\n medmindre højere straf er forskyldt ifølge den øvrige lovgivning. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Loven gælder ikke for Færøerne, men kan sættes  \r\n\r\n i kraft for øerne ved kgl. anordning. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Loven træder i kraft den 1. juli 1975. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg slot, den 28.  \r\n\r\n maj 1975. </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl. </P>  \r\n\r\n<P ALIGN=CENTER>I Dronningens navn: </P>  \r\n\r\n<P CLASS=UNDERSKREVET-AF ALIGN=CENTER>INGRID. </P>  \r\n\r\n<P ALIGN=CENTER>Dronning af Danmark. </P>  \r\n\r\n<P ALIGN=CENTER>Rigsforstander. </P>  \r\n\r\n<P ALIGN=CENTER>Helge Nielsen. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "13/06/1975"
        },
        {
            "displayName": "Accession",
            "displayValue": "A19750020230"
        },
        {
            "displayName": "Entydig dokumentidentifikation",
            "displayValue": "CM014170"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "202"
        },
        {
            "displayName": "År for udstedelse",
            "displayValue": "1975"
        },
        {
            "displayName": "Dato for underskrift",
            "displayValue": "28/05/1975"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Boligmin. 3.kt. j.nr. 01.10"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}