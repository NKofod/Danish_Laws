{
    "id": 157589,
    "title": "Ankestyrelsens principafgørelse P-7-94 om højeste førtidspension - pension - § 112-institution - psykisk udviklingshæmmede - 60 år",
    "documentTypeId": "240",
    "isSagsforlobPeriodValid": true,
    "shortName": "KEN nr 9410 af 10/06/1994",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-7-94 om højeste førtidspension - pension - § 112-institution - psykisk udviklingshæmmede - 60 år</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">En ansøger, der var psykisk udviklingshæmmet, havde ophold på en § 112-institution. Kommunen indgav ansøgning om førtidspension, efter at han var fyldt 60 år.</p>\r\n   <p class=\"TekstGenerel\">Ankestyrelsen fandt ikke, at der i lov om social pension var hjemmel til at fravige bestemmelsen i lovens § 14, stk. 1, hvorefter højeste førtidspension kun kan tilkendes, hvis der er søgt om førtidspension inden det fyldte 60. år.</p>\r\n   <p class=\"TekstGenerel\">Da ansøgningen om pension var indgivet, efter at ansøger var fyldt 60 år, var der ikke mulighed for at tilkende højeste førtidspension.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 411 af 26. maj 1992 - § 14 og § 15</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialstyrelsens vejledning nr. 6 af 29. oktober 1990 om social pension -</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Ansøger var psykisk udviklingshæmmet. Han havde boet i institution siden 1957 og var i 1986 blevet overflyttet til en § 112-institution. Han var beskæftiget på beskyttet værksted.</p>\r\n<p>Kommunen indgav ansøgning om førtidspension den 18. september 1991, efter at ansøger var blevet 60 år i marts 1991. Kommunen indstillede, at ansøger fik tilkendt højeste førtidspension og plejetillæg fra den 1. december 1991.</p>\r\n<p>Revaliderings- og pensionsnævnet tilkendte ansøger mellemste før tidspension efter lov om social pension § 14, stk. 2, nr. 2, da nævnet fandt, at ansøger var uden erhvervsevne.</p>\r\n<p>I klagen til Ankestyrelsen fastholdt kommunen, at ansøger burde tilkendes højeste førtidspension fra den 1. december 1991. Kommunen henviste til tidligere praksis baseret på Invalideforsikringsrettens vejledning fra 1976.</p>\r\n<p>Kommunen fandt, at det fortsat bør accepteres, at der må gælde denne særlige undtagelse, for så vidt angår institutionsanbragte særforsorgsklienter. Af Invalideforsikringsrettens vejledning af 1976 samt Sikrings styrelsens vejledende udtalelse af 5. november 1981 fremgår, at Invalideforsikringsretten, for så vidt angik ansøgninger indgivet i umiddelbar tilknytning til udskrivning fra institution, bortså fra de særlige 60-års regler.</p>\r\n<p>Begrundelsen for denne praksis var, at der var tilkendt eller ansøgt om pension inden indlæggelsen, og at pensionsansøgningen derfor blev betragtet som hvilende fra før det 60. år.</p>\r\n<p>Af en vejledende udtalelse fra Socialministeriet fra november 1992 til et nævn fremgik, at efter pensionsreformen i 1984 er der ikke hjemmel til at fravige reglen i pensionslovens § 14, stk. 1, hvorefter højeste førtidspension kun kan tilkendes indtil det 60. år. Med indførelsen af reglen om tilkendelse af pension under institu tionsophold og under hensyn til den praksis, der er beskrevet i den gældende pensionsvejledning, anser man den tidligere praksis for bortfaldet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at der i lov om social pension var hjemmel til at fravige bestemmelsen i lovens § 14, stk. 1, hvorefter højeste førtidspension kun kunne tilkendes indtil det fyldte 60. år.</p>\r\n<p>Da ansøgningen om pension var indgivet den 18. november 1991, da ansøger var fyldt 60 år, var der ikke mulighed for at tilkende højeste førtidspension.</p>\r\n<p>Ankestyrelsen tiltrådte således revaliderings- og pensionsnævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19940941025"
        },
        {
            "displayName": "Entydig dokumentidentifikation",
            "displayValue": "BS010375"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9410"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "10/06/1994"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 533-93"
        },
        {
            "displayName": "Stikord",
            "displayValue": "P-7-94"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}