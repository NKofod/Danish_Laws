{
    "id": 188461,
    "title": "Forslag til folketingsbeslutning om tiltag for fremme af elbiler",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 106",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 30. marts 2017 af Af Lisbeth Bech Poulsen (SF), Karsten Hønge (SF) og Trine Torp (SF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om tiltag for fremme af elbiler</p>\r\n<p class=\"Tekst1Sp\">Folketinget pålægger regeringen at fremme vilkårene for elbilmarkedet gennem følgende tiltag:</p>\r\n<p class=\"Liste1\">\r\n   <span class=\"Liste1Nr\">1)</span> Etablering af en ordning, så private borgere kan prøve en elbil i 1 måned for 500 kr.</p>\r\n<p class=\"Liste1\">\r\n   <span class=\"Liste1Nr\">2)</span> Sænkning af beskatningen på firmaelbiler og ydelse af tilskud til ladestandere på arbejdspladser, der vælger elbiler som firmabiler.</p>\r\n<p class=\"Liste1\">\r\n   <span class=\"Liste1Nr\">3)</span> Udskydelse af tredje og fjerde trin af indfasningen af registreringsafgiften på elbiler og pluginhybridbiler og af den trinvise indfasning af registreringsafgiften på brændselscelledrevne biler med 1 år.</p>\r\n<p class=\"Liste1\">\r\n   <span class=\"Liste1Nr\">4)</span> Indgåelse af en offentlig indkøbsaftale for elbiler til brug i det offentlige sammen med KL og Danske Regioner.</p>\r\n<p class=\"Liste1\">\r\n   <span class=\"Liste1Nr\">5)</span> Nedsættelse af elafgiften på elbusser i den kollektive transport, så den pr. energienhed svarer til afgiften på diesel.</p>\r\n<p class=\"Tekst1Sp\">\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Siden regeringen vedtog den gradvise indførelse af registreringsafgiften på elbiler (folketingsåret 2015-16, lovforslag nr. L 61), er salget gået helt i stå. Samtidig er registreringsafgiften på benzin- og dieselbiler blevet sænket (folketingsåret 2015-16, lovforslag nr. L 69) og grænsen for, hvornår den højeste afgiftssats skal betales, blevet forhøjet (folketingsåret 2016-17, lovforslag nr. L 93). Det er ganske enkelt at føre en uambitiøs grøn politik, særlig når nedsættelsen af registreringsafgiften fra 180 pct. til 150 pct. vurderes at øge den årlige CO<span class=\"Subscript\">2</span>-udledning med 30.000 t årligt (folketingsåret 2015-16, lovforslag nr. L 69, svar på spørgsmål 1).</p>\r\n<p class=\"NormalInd\">\r\n</p>\r\n<p class=\"NormalInd\">Den daværende Venstreregering, Socialdemokratiet, Dansk Folkeparti og Radikale Venstre aftalte i oktober 2015 at indføre registreringsafgift på elbiler med en indfasningsperiode på kun 4 år, hvorimod Socialistisk Folkeparti flere gange har foreslået en længere indfasningsperiode.</p>\r\n<p class=\"NormalInd\">\r\n</p>\r\n<p class=\"NormalInd\">Hvor der i 2015 blev solgt 4.523 elbiler, er der i 2016 kun solgt 1.262. Og tallet for 2017 er indtil videre langt fra regeringens salgsprognoser, som i bemærkningerne til lovforslag nr. L 61 (folketingsåret 2015-16) blev opgjort til 3.100 solgte elbiler i 2017. Således blev der kun solgt seks elbiler i januar 2017 (statistik fra Dansk Elbil Alliances hjemmeside). Hvis vi skal indfri vores mål og ambitioner på klimaområdet, kræver det, at vi yder en aktiv indsats for at fremskynde udviklingen på transportområdet, så køretøjer drevet af fossile brændstoffer på sigt erstattes af det klimavenlige alternativ.</p>\r\n<p class=\"NormalInd\">\r\n</p>\r\n<p class=\"NormalInd\">Givet, at der ligger et politisk forlig om indfasning af registreringsafgiften på elbiler, foreslår Socialistisk Folkeparti en række tiltag, der skal sikre, at flere borgere får erfaring med at køre en elbil, og tilskynde til, at langt flere virksomheder vælger elbiler til deres medarbejdere, og at det offentlige går foran i brugen af elbiler og -busser.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Ad nr. 1: Etablering af en ordning, så private borgere kan prøve en elbil i 1 måned for 500 kr.</span>\r\n</p>\r\n<p class=\"NormalInd\">På trods af at elbilen i langt de fleste tilfælde dækker danskernes kørselsbehov, er det kun hver femte dansker, der har prøvekørt en elbil. Derfor foreslås det, at regeringen pålægges at lave et udbud, hvor en eller flere virksomheder betales for at give borgerne et tilbud om at leje en elbil i 1 måned. Elbilerne udlejes for 500 kr. for 1 måned, hertil kommer egenbetaling for strøm. Elbilen skal erstatte lejerens nuværende bil i lejeperioden. Det foreslås, at ordningen skal vare i 3 år.</p>\r\n<p class=\"NormalInd\">\r\n</p>\r\n<p>\r\n   <span class=\"Italic\">Ad nr. 2: Sænkning af beskatningen på firmaelbiler og ydelse af tilskud til ladestandere på arbejdspladser, der vælger elbiler som firmabiler</span>\r\n</p>\r\n<p class=\"NormalInd\">Vejene i Danmark er fyldt med firmabiler, som kører mange kilometer og er store CO<span class=\"Subscript\">2</span>-udledere. Endvidere er mange af de brugte biler, der handles i dag, tidligere firmabiler. En naturlig følge af, at flere benzin- og dielseldrevne firmabiler bliver erstattet af elbiler, vil derfor på sigt være, at der opbygges et bedre marked for brugte elbiler og derved også større tilgængelighed for brugtbilskøbere. Dette vil øge antallet af elbiler betydeligt.</p>\r\n<p class=\"NormalInd\">\r\n</p>\r\n<p class=\"NormalInd\">Socialistisk Folkeparti foreslår således, at regeringen pålægges at indføre en særlig lav beskatning af eldrevne firmabiler. I dag beskattes brugeren af en firmabil af et beløb, der svarer til 25 pct. af bilens værdi op til 300.000 kr. og 20 pct. af resten af værdien. SF foreslår en sats på 20 pct. af værdien af en elbil – gældende i en årrække. Som finansiering foreslås det at fjerne rabatten på firmabiler, der kører på benzin og diesel, og som har en nypris på over 300.000 kr. Endvidere foreslår SF, at der indføres et tilskud på 20.000 kr. til ladestandere til arbejdspladsen – dog maksimum 50 pct. af anskaffelsesudgiften. Det forslås, at der for hver firmaelbil kan opnås tilskud til en ladestander. Ordningen foreslås at vare i 3 år.</p>\r\n<p>\r\n</p>\r\n<p>\r\n   <span class=\"Italic\">Ad nr. 3: Udskydelse af tredje og fjerde trin af indfasningen af registreringsafgiften på elbiler og pluginhybridbiler og af den trinvise indfasning af registreringsafgiften på brændselscelledrevne biler med 1 år</span>\r\n</p>\r\n<p class=\"NormalInd\">I 2015 vedtog Folketinget at indfase registreringsafgiften på elbiler og pluginhybridbiler over en 4-årig periode fra 2016 til 2019 (folketingsåret 2015-16, lovforslag nr. L 61). Det har efterfølgende vist sig, at indfasningen af registreringsafgiften på elbiler har medført et markant fald i antallet af solgte elbiler. Socialistisk Folkeparti ønskede i 2015 en indfasning over 8 år og foreslog i november 2016 en udskydelse af andet trin af indfasningen med 2 år (folketingsåret 2016-17, lovforslag nr. L 93, Skatteudvalgets betænkning, ændringsforslag nr. 1-6), hvilket dog ikke blev vedtaget. Derfor foreslår SF nu – mere moderat – at regeringen pålægges at udskyde tredje og fjerde trin af indfasningen af registreringsafgiften på elbiler og pluginhybridbiler med 1 år, så den fulde indfasning er gennemført i 2020. Ligeledes foreslås det, at regeringen pålægges at udskyde indfasningen af registreringsafgiften på brændselscelledrevne biler med 1 år, således at den trinvise indfasning vil starte i år 2020.</p>\r\n<p>\r\n</p>\r\n<p>\r\n   <span class=\"Italic\">Ad nr. 4: Indgåelse af en offentlig indkøbsaftale for elbiler til brug i det offentlige sammen med KL og Danske Regioner</span>\r\n</p>\r\n<p class=\"NormalInd\">Samtidig med at elbilerne bredes ud til private og virksomheder, er det vigtigt, at det offentlige også sætter en høj standard på området, går forrest i kampen for den grønne omstilling og benytter sig af eldrevne køretøjer, hvor det er muligt. Det kan f.eks. være til brug i forbindelse med kørselsopgaver i hjemmehjælpen og den offentlige bustransport.</p>\r\n<p class=\"NormalInd\">\r\n</p>\r\n<p class=\"NormalInd\">Socialistisk Folkeparti foreslår derfor, at regeringen pålægges – i samarbejde med KL og Danske Regioner – at lave en fælles indkøbsaftale efter udbud, hvor man forpligter sig til at købe et vist antal elbiler de kommende 4 år. Der afsættes 200 mio. kr. i alt over 10 år til at sikre en hurtigere indfasning af elbiler i det offentlige.</p>\r\n<p>\r\n</p>\r\n<p>\r\n   <span class=\"Italic\">Ad nr. 5: Nedsættelse af elafgiften på elbusser i den kollektive transport, så den pr. energienhed svarer til afgiften på diesel</span>\r\n</p>\r\n<p class=\"NormalInd\">Socialistisk Folkeparti foreslår, at regeringen pålægges at nedsætte elafgiften på elbusser, så den pr. energienhed svarer til afgiften på diesel. Sammen med afskaffelsen af PSO-afgiften vil det reducere merudgiften ved elbusser med op til 60 pct. ved bykørsel. Endvidere foreslås det, at det aftales med trafikselskaberne, at halvdelen af de egnede busruter skal betjenes af elbusser i 2020.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Italic\">Finansiering</span>\r\n</p>\r\n<p class=\"NormalInd\">Som finansiering af forslagene foreslår Socialistisk Folkeparti, ud over at fjerne skatterabatten for dyre firmabiler, der ikke er elbiler, at ændre reglerne for miljørabat og merafgift for benzin- og dieselbilers registreringsafgift på følgende vis:</p>\r\n<p class=\"Liste1\">\r\n   <span class=\"Liste1Nr\">–</span> Registreringsafgiftens tillæg for benzin- og dieselbiler, der kører mindre end 16 henholdsvis 18 km/l, forøges til 5.000 kr. pr. manglende kilometer.</p>\r\n<p class=\"Liste1\">\r\n   <span class=\"Liste1Nr\">–</span> Rabatten for benzin- og dieselbiler, der kører mindre end 19 henholdsvis 21 km/l, bortfalder med den begrundelse, at disse biler ikke længere kan siges at være miljøvenlige. Grænsen for bortfald af rabatten reguleres årligt i takt med den teknologiske udvikling.</p>\r\n<p>\r\n</p>\r\n<p class=\"NormalInd\">Det skønnes, at det samlede forslag dermed vil være provenuneutralt. Dette skøn er dog forbundet med betydelig usikkerhed, da det er usikkert, hvor meget de enkelte elementer vil påvirke bilsalg og -valg.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">Af :<span class=\"Bold\">Lisbeth Bech Poulsen </span>(SF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om tiltag for fremme af elbiler.</p>\r\n<p class=\"ForslagsNummer\">(Beslutningsforslag nr. B 106)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 106",
            "stateLabel": "Forkastet",
            "references": [
                {
                    "shortName": "2016/1 BSF 106",
                    "title": "Forslag til folketingsbeslutning om tiltag for fremme af elbiler",
                    "presentationName": "Beslutningsforslag som fremsat",
                    "documentTypeId": 480,
                    "documentId": 188461,
                    "eliUri": "/eli/ft/20161BB00106",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b106/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "31/03/2017"
        },
        {
            "displayName": "Accession",
            "displayValue": "20161BB00106"
        },
        {
            "displayName": "Entydig dokumentidentifikation",
            "displayValue": "AX019851"
        },
        {
            "displayName": "Dato for førstegangsindlæggelse",
            "displayValue": "31/03/2017"
        },
        {
            "displayName": "Dato for indlæggelse",
            "displayValue": "31/03/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "106"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}