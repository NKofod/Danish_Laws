{
    "id": 76714,
    "title": "Cirkulære om udstedelse af kontrolattester til Vesttyskland ",
    "documentTypeId": "140",
    "isSagsforlobPeriodValid": false,
    "shortName": "CIR nr 7024 af 21/08/1987",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om udstedelse af kontrolattester til  \r\n\r\n Vesttyskland </H1>  \r\n\r\n<P></P>  \r\n\r\n<BR>  \r\n\r\n<P>Fra Forbundsrepublikken Tyskland (Vesttyskland) er modtaget meddelelse om,  \r\n\r\n at man har indført en skærpet kontrol med fisk og fiskevarer med det formål  \r\n\r\n at eliminere risikoen for, at eventuelle nematoder (indvoldsorm) i fisk når  \r\n\r\n frem til forbrugerne i levende stand. Der er primært tale om en kontrol, der  \r\n\r\n udøves i Vesttyskland af de tyske kontrolmyndigheder, og kontrollen omfatter  \r\n\r\n al saltvandsfisk, der landes (med visse undtagelser) eller indføres i  \r\n\r\n Vesttyskland. Ferskvandsfisk - herunder ål, laks og ørred - samt krebsdyr og  \r\n\r\n bløddyr omfattes ikke af denne specielle kontrol. </P>  \r\n\r\n<P>For at lette samhandelen med andre stater, vil den strenge kontrol i  \r\n\r\n Vesttyskland kunne afløses af en mere enkel stikprøvekontrol i de tilfælde,  \r\n\r\n hvor fisk og fiskevarer, der indføres i Vesttyskland, er ledsaget af en  \r\n\r\n kontrolattest med oplysninger af forskellig art for forskellige produkter.  \r\n\r\n Der føres stadig forhandling mellem de vesttyske og danske myndigheder om  \r\n\r\n visse detaljer i den krævede attestation, men i princippet har man fra dansk  \r\n\r\n side accepteret, at der kan udstedes kontrolattest i det ønskede omfang,  \r\n\r\n såfremt forudsætningerne herfor er til stede. </P>  \r\n\r\n<P>Der kan fremtidig udstedes kontrolattest for fisk og fiskevarer bestemt  \r\n\r\n til Vesttyskland efter følgende retningslinier: </P>  \r\n\r\n<P CLASS=PUNKT> <B>1.</B> Der anvendes attestformular Fm 00-82 (for ferske og  \r\n\r\n frosne fiskevarer) og Fm 00-62 (for tilvirkede fiskeprodukter). Det bemærkes,  \r\n\r\n at der ikke hidtil fra vesttysk side er rejst indvendinger imod, at  \r\n\r\n attesterne er udfærdiget på engelsk. Om nødvendigt vil der blive udfærdiget  \r\n\r\n attester med tysk tekst. </P>  \r\n\r\n<P>2. Teksten på attesterne kan suppleres i overensstemmelse med det  \r\n\r\n nedenstående. Det er - som normalt - eksportøren eller dennes  \r\n\r\n befuldmægtigede, ofte en speditør, der udfylder attesten og ved sin  \r\n\r\n underskrift (forneden til venstre) indestår for, at de givne oplysninger er  \r\n\r\n korrekte. </P>  \r\n\r\n<P CLASS=PUNKT> <B>3.</B> Attester for frosne fisk og fiskevarer kan  \r\n\r\n suppleres med en oplysning om, at varerne er indfrosset til en  \r\n\r\n kærnetemperatur af -18 grader C (eller lavere) og er opbevaret ved denne  \r\n\r\n temperatur i mindst 24 timer. Al fisk, der er frosset i Danmark på et  \r\n\r\n autoriseret frysehus i overensstemmelse med bestemmelserne i  \r\n\r\n Fiskeriministeriets bekendtgørelse om frysning af fisk og fiskevarer, vil  \r\n\r\n efter mindst et døgns forskriftsmæssig frostlagring opfylde nævnte krav. </P>  \r\n\r\n<P CLASS=PUNKT> <B>4.</B> På attester for fladfisk (fersk eller frossen) kan  \r\n\r\n anføres, at fisken er renset (tysk: ausgenommen). Generelt skal fladfisk  \r\n\r\n ifølge Fiskeriministeriets bekendtgørelse om fisk og fiskevarers behandling  \r\n\r\n og opbevaring om bord i fiskerfartøjer være renset. En undtagelse er  \r\n\r\n skrubber, og ved udførsel af denne fiskeart til Vesttyskland må det derfor  \r\n\r\n kontrolleres, at fisken er renset. </P>  \r\n\r\n<P CLASS=PUNKT> <B>5.</B> På attester for andre fisk end fladfisk, sild,  \r\n\r\n makrel og brisling (samt de i indledningen nævnte fisk, der ikke omfattes af  \r\n\r\n de nye vesttyske bestemmelser) kan anføres, at buglapperne (tysk:  \r\n\r\n Bauchlappen) er fjernet. Dette gælder både fersk og frossen fisk samt  \r\n\r\n fiskefileter. Da det ikke i Danmark er almindelig praksis altid at fjerne  \r\n\r\n buglapperne for fersk og frossen fisk og kun i begrænset omfang på  \r\n\r\n fiskefileter, må det i hvert enkelt tilfælde kontrolleres, om buglapperne er  \r\n\r\n fjernet. Dette gælder også for frosne blokke. </P>  \r\n\r\n<P CLASS=PUNKT> <B>6.</B> På attester for varmtrøgede sild, makrel og  \r\n\r\n brisling kan anføres, at varen har været opvarmet til en kærnetemperatur på  \r\n\r\n mindst 70 grader C. Ved den i Danmark traditionelle varmrøgning vil dette  \r\n\r\n krav være opfyldt.Tilsvarende kan anføres på andre varmebehandlede varer,  \r\n\r\n f.eks. stegte eller kogte fiskevarer, der har opnået en kærnetemperatur på  \r\n\r\n mindst 70 grader C. Der kan ikke gives tilsvarende erklæring for koldt- eller  \r\n\r\n halvvarmtrøgede fisk. Helkonserves omfattes ikke af de tyske bestemmelser.  \r\n\r\n</P>  \r\n\r\n<P CLASS=PUNKT> <B>7.</B> For saltede fisk er foreskrevet følgende: </P>  \r\n\r\n<PRE>  \r\n\r\n              Salt i vandfasen (* 1)       Mindste lagringstid  \r\n\r\n                    20 %                          10 dage  \r\n\r\n                    15 %                          14 dage  \r\n\r\n                    12 %                          28 dage  \r\n\r\n                    10 %                          35 dage  \r\n\r\n    Sukkersaltede   15 %                          28 dage  \r\n\r\n</PRE>  \r\n\r\n Der kan på kontrolattesten kun gives erklæring om, at silden er behandlet som  \r\n\r\n anført, hvis dette er tilfredsstillende dokumenteret over for den  \r\n\r\n fiskerikontrolstation, der har tilsyn med produktionsvirksomheden.  \r\n\r\n<P CLASS=PUNKT> <B>8.</B> For marinerede produkter er foreskrevet følgende  \r\n\r\n for vandfasen (her anvendes i den tyske tekst &#187;Fischgewebswasser&#171;):  \r\n\r\n</P>  \r\n\r\n<PRE>  \r\n\r\n    Eddikesyre             mindst 2,4 %  \r\n\r\n    Salt (natriumchlorid)   &#187;&#187;    6   %  \r\n\r\n    pH                     højest 4,2  \r\n\r\n</PRE>  \r\n\r\n Den marinerede fisk må først oparbejdes til færdigvare efter 35 dage. Der kan  \r\n\r\n på kontrolattesten gives erklæring om syre, salt og pH, hvis der foreligger  \r\n\r\n analyseattest herom fra et af Fiskeriministeriets Industritilsyn godkendt  \r\n\r\n laboratorium. De kommunale levnedsmiddelkontrollaboratorier samt private  \r\n\r\n laboratorier, der er godkendt til at foretage kviksølvanalyser, kan betragtes  \r\n\r\n som godkendte. I andre tilfælde høres industritilsynet.  \r\n\r\n Fremstillingstidspunktet kan angives på attesten, hvis det er dokumenteret  \r\n\r\n over for fiskerikontrollen. Det vil være mest hensigtsmæssigt, at  \r\n\r\n produktionsdagen er angivet åben på emballagen.  \r\n\r\n<P CLASS=PUNKT> <B>9.</B> Der kan i intet tilfælde gives erklæring om, at en  \r\n\r\n vare er nematodefri. Der kan ikke gives erklæringer ud over, hvad der fremgår  \r\n\r\n af det foranstående, uden godkendelse fra industritilsynet. </P>  \r\n\r\n<P CLASS=PUNKT> <B>10.</B> Der er ikke i den tyske tekst foreskrevet en  \r\n\r\n bestemt ordlyd af de krævede attestationer, men disse skal give udtryk for  \r\n\r\n det, der fremgår af det foranstående. </P>  \r\n\r\n<P>Poul Fr. Jensen </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) I den tyske tekst står &#187;Fischgewebe&#171;. Det undersøges, om  \r\n\r\n der ikke menes &#187;Fischgewebswasser&#171;. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19870702409"
        },
        {
            "displayName": "Entydig dokumentidentifikation",
            "displayValue": "CM035921"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "01/02/2006"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "7024"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "21/08/1987"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Fiskeriministeriets industritilsyn"
        },
        {
            "displayName": "Ressortministeriets journalnummer",
            "displayValue": "Gen 85 T/43 PFJ/kj Gen 80/87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}