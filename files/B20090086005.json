{
    "id": 127137,
    "title": "Bekendtgørelse om forskudsregistrering og beregning af indeholdelsesprocent for 2010",
    "documentTypeId": "60",
    "isSagsforlobPeriodValid": true,
    "shortName": "BEK nr 860 af 09/09/2009",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#K1\">Kapitel 1</a>   Forskudsregistreringen for 2010</p>\r\n      <p class=\"Indholdsfortegnelse\"><a href=\"#K2\">Kapitel 2</a>   Beregning af indeholdelsesprocentsatsen for 2010</p><div class=\"bjelke\">Den fulde tekst</div><p class=\"Titel2\">Bekendtgørelse om forskudsregistrering og beregning af indeholdelsesprocent for 2010</p>\r\n      <p class=\"Indledning2\">I medfør af § 48, stk. 4, § 52, stk. 1, 3. pkt., § 54 og § 55 A i kildeskatteloven, jf. lovbekendtgørelse nr. 1086 af 14. november 2005, som ændret ved lov nr. 404 af 8. maj 2006, lov nr. 515 af 7. juni 2006, lov nr. 1336 af 19. december 2008 og lov nr. 459 af 12. juni 2009, fastsættes:</p>\r\n      <p class=\"Kapitel\" id=\"K1\"><span id=\"Kap1\">Kapitel 1</span></p>\r\n      <p class=\"KapitelOverskrift2\">Forskudsregistreringen for 2010</p>\r\n      <p class=\"Paragraf\" id=\"P1\"><span class=\"ParagrafNr\" id=\"Par1_Stk1\">§ 1.</span> Ved forskudsregistreringen for 2010, der foretages på grundlag af oplysninger om indkomsten i et tidligere år, anvendes en af følgende 2 procentreguleringer, jf. dog stk. 2-5 samt §§ 2-6:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk1_Num1\">1)</span> Indkomstbeløb, der indgår i slutligningen for 2008, forhøjes ved forskudsregistreringen for 2010 med 5,5 pct.</p>\r\n          <p class=\"Liste1\"><span class=\"Liste1Nr\" id=\"Par1_Stk1_Num2\">2)</span> Indkomstbeløb, der indgår i forskudsregistreringen for 2009, forhøjes ved forskudsregistreringen for 2010 med 2,5 pct.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par1_Stk2\">Stk. 2.</span> Posten »ejendomsværdiskat« ansættes ved forskudsregistreringen for 2010 på grundlag af den laveste værdi af henholdsvis den ejendomsværdi, der er ansat for den pågældende ejendom pr. 1. januar 2001 reguleret med 5 pct., ejendomsværdien pr. 1. januar 2002 eller ejendomsværdien pr. 1. oktober 2008. For ejendomme, hvor det ikke er muligt maskinelt at beregne ejendomsværdiskatten, ansættes posten »ejendomsværdiskat« ved forskudsregistreringen for 2010 til den ejendomsværdiskat, der indgår i slutligningen for 2008, eller til den ejendomsværdiskat, der indgår i forskudsregistreringen for 2009. For udenlandske ejendomme ansættes posten »ejendomsværdiskat« ved forskudsregistreringen for 2010 til den ejendomsværdiskat, der indgår i slutligningen for 2008, eller til den ejendomsværdiskat, der indgår i forskudsregistreringen for 2009.</p>\r\n      <p class=\"Stk2\"><span class=\"StkNr\" id=\"Par1_Stk3\">Stk. 3.</span> Ved forskudsregistreringen for 2010, der foretages på grundlag af oplysninger om indkomsten i et tidligere år, anvendes i de i stk. 4 nævnte tilfælde en af følgende 2 procentreguleringer, jf. dog §§ 2-5, og der foretages ikke regulering efter stk. 1:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk3_Num1\">1)</span> Indkomstbeløb, der indgår i slutligningen for 2008, forhøjes ved forskudsregistreringen for 2010 med 6,9 pct.</p>\r\n          <p class=\"Liste1\"><span class=\"Liste1Nr\" id=\"Par1_Stk3_Num2\">2)</span> Indkomstbeløb, der indgår i forskudsregistreringen for 2009, forhøjes ved forskudsregistreringen for 2010 med 3,7 pct.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par1_Stk4\">Stk. 4.</span> Stk. 3 finder anvendelse ved forskudsregistreringen for 2010 af</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par1_Stk4_Num1\">1)</span> skattepligtige udbetalinger efter lov om delpension, lov om social service, lov om aktiv socialpolitik, lov om fleksydelse og lov om en aktiv beskæftigelsesindsats.</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num2\">2)</span> efterløn, dagpenge og overgangsydelser efter lov om arbejdsløshedsforsikring,</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num3\">3)</span> dagpenge efter lov om dagpenge ved sygdom og fødsel, og</p>\r\n          <p class=\"Liste1\"><span class=\"Liste1Nr\" id=\"Par1_Stk4_Num4\">4)</span> kommunale og amtskommunale tjenestemandspensioner og private pensioner såsom udbetalinger fra pensionsordninger med løbende udbetalinger, rateforsikringer i pensionsøjemed og rateopsparinger i pensionsøjemed.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par1_Stk5\">Stk. 5.</span> Renteindtægter reguleres ikke efter stk. 1.</p>\r\n      <p class=\"Paragraf\" id=\"P2\"><span class=\"ParagrafNr\" id=\"Par2_Stk1\">§ 2.</span> Sociale pensioner efter lov om social pension ansættes ved forskudsregistreringen for 2010 på grundlag af oplysninger fra Pensionsregistret. Der foretages ikke regulering efter § 1.</p>\r\n      <p class=\"Paragraf\" id=\"P3\"><span class=\"ParagrafNr\" id=\"Par3_Stk1\">§ 3.</span> Skattepligtige stipendier, der udbetales i henhold til lov om Statens Uddannelsesstøtte, ansættes ved forskudsregistreringen for 2010 på grundlag af oplysninger fra SUstyrelsen. Der foretages ikke regulering efter § 1.</p>\r\n      <p class=\"Paragraf\" id=\"P4\"><span class=\"ParagrafNr\" id=\"Par4_Stk1\">§ 4.</span> Skattepligtige pensioner og lignende ydelser, der udbetales af Statens Pensionssystem, ansættes ved forskudsregistreringen for 2010 på grundlag af oplysninger fra Økonomistyrelsen. Der foretages ikke regulering efter § 1.</p>\r\n      <p class=\"Paragraf\" id=\"P5\"><span class=\"ParagrafNr\" id=\"Par5_Stk1\">§ 5.</span> Skattepligtige pensioner, der udbetales af Arbejdsmarkedets Tillægspension (ATP), ansættes ved forskudsregistreringen for 2010 med udgangspunkt i pensionen for september måned 2009 omregnet til helårsbeløb, jf. § 2, stk. 2, i bekendtgørelse nr. 419 af 21. maj 2008. Det omregnede helårsbeløb forhøjes ikke, og der foretages ikke regulering efter § 1.</p>\r\n      <p class=\"Paragraf\" id=\"P6\"><span class=\"ParagrafNr\" id=\"Par6_Stk1\">§ 6.</span> Skattepligtige pensioner fra Særlig Pensionsopsparing ansættes ved forskudsregistreringen for 2010 på grundlag af oplysninger fra ATP. Der foretages ikke regulering efter § 1.</p>\r\n      <p class=\"Kapitel\" id=\"K2\"><span id=\"Kap2\">Kapitel 2</span></p>\r\n      <p class=\"KapitelOverskrift2\">Beregning af indeholdelsesprocentsatsen for 2010</p>\r\n      <p class=\"Paragraf\" id=\"P7\"><span class=\"ParagrafNr\" id=\"Par7_Stk1\">§ 7.</span> Indeholdelsesprocentsatsen på skattekortet for 2010 beregnes som summen af følgende procentsatser, der er større end 0:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\" id=\"Par7_Stk1_Num1\">1)</span> Skattekommunens laveste skatteprocentsats (dvs. summen af kommunal skatteprocentsats, sundhedsbidrag på 8 pct., kirkeskatteprocentsats for medlemmer af folkekirken og bundskat på 3,76 pct.). I stedet for kommunal skatteprocentsats anvendes for begrænset skattepligtige satsen for skat svarende til kommunal indkomstskat efter personskattelovens § 8 c.</p>\r\n          <p class=\"Liste1\"><span class=\"Liste1Nr\" id=\"Par7_Stk1_Num2\">2)</span> En procentsats beregnet som topskatten på 15 pct. efter personskattelovens § 7, opgjort uden nedsættelse for personfradrag, delt med den personlige indkomst med tillæg af heri fradragne og ikke medregnede beløb omfattet af beløbsgrænsen i pensionsbeskatningslovens § 16, stk. 1, og med tillæg af positiv nettokapitalindkomst over grundbeløbet, og ganget med 100.</p>\r\n        </div>\r\n      </p>\r\n      <p class=\"Stk2\"><span class=\"StkNr\" id=\"Par7_Stk2\">Stk. 2.</span> Procentsatserne efter stk. 1 beregnes med 2 decimaler.</p>\r\n      <p class=\"Stk2\"><span class=\"StkNr\" id=\"Par7_Stk3\">Stk. 3.</span> Såfremt der efter reglerne i § 13 i bekendtgørelse nr. 419 af 21. maj 2008 skal ske forhøjelse af indeholdelsesprocentsatsen, forhøjes indeholdelsesprocentsatsen med højst det antal hele procentpoint, som er tilstrækkeligt til at undgå opkrævning af forskudsskat ved skattebillet (B-skat).</p>\r\n      <p class=\"Stk2\"><span class=\"StkNr\" id=\"Par7_Stk4\">Stk. 4.</span> Er den efter stk. 1-3 beregnede indeholdelsesprocentsats større end 51,5 pct. med tillæg af kirkeskatteprocentsatsen, ansættes indeholdelsesprocentsatsen til 51,5 pct. med tillæg af kirkeskatteprocentsatsen.</p>\r\n      <p class=\"Stk2\"><span class=\"StkNr\" id=\"Par7_Stk5\">Stk. 5.</span> Indeholdelsesprocentsatsen efter stk. 1-4 forhøjes til nærmeste hele procent.</p>\r\n      <p class=\"Stk2\"><span class=\"StkNr\" id=\"Par7_Stk6\">Stk. 6.</span> Beregningen af indeholdelsesprocentsatsen ved § 7 sker før indregning af en eventuel lønindeholdelsesprocent.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Skatteministeriet, den 9. september 2009</P><P CLASS=SIGN1 ALIGN=\"CENTER\">Kristian Jensen</P><P CLASS=SIGN2 ALIGN=\"RIGHT\">/ Klaus Østergård Jensen</P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/09/2009"
        },
        {
            "displayName": "Accession",
            "displayValue": "B20090086005"
        },
        {
            "displayName": "Entydig dokumentidentifikation",
            "displayValue": "AN009981"
        },
        {
            "displayName": "Dato for førstegangsindlæggelse",
            "displayValue": "12/09/2009"
        },
        {
            "displayName": "Dato for indlæggelse",
            "displayValue": "12/09/2009"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "860"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "09/09/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Skatteministeriet, j.nr. 09-135217"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}