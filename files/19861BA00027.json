{
    "id": 106141,
    "title": "1986 BSF 27   FORSLAG TIL FOLKETINGSBESLUTNING OM AT SIKRE FULD GENNEMFØRELSE AF DE   KOMMUNALE MILJØINVESTERINGER I 1987 ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 27",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 27 </P>  \r\n\r\n<P></P>  \r\n\r\n<P>Forslag til folketingsbeslutning om at sikre fuld gennemførelse af de  \r\n\r\n kommunale miljøinvesteringer i 1987 </P>  \r\n\r\n<P></P>  \r\n\r\n<P>Fremsat af Henning Rasmussen (S) Dorte Bennedsen (S) Tove Lindbo Larsen  \r\n\r\n (S) Margrete Auken (SF) Gade (SF) Leif Hermann (SF) </P>  \r\n\r\n<P></P>  \r\n\r\n<P>den 4. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at forhøje den samlede ramme for de </P>  \r\n\r\n<P>kommunale nettoanlægsudgifter i 1987 med et beløb, der svarer til </P>  \r\n\r\n<P>den stigning, der er sket i de budgetterede miljøinvesteringer i </P>  \r\n\r\n<P>1987 i forhold til gennemsnittet af de tilsvarende investeringer i </P>  \r\n\r\n<P>1985 og 1986, således at de planlagte miljøinvesteringer fuldt kan </P>  \r\n\r\n<P>gennemføres. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Forslaget har det formål at sikre, at samtlige kommuner i landet kan </P>  \r\n\r\n<P>gennemføre alle de investeringer bl.a. i forbedret kloakering, </P>  \r\n\r\n<P>spildevandsrensning og forbedringer af vandløb og søer, som de har </P>  \r\n\r\n<P>planlagt i 1987, uden at de af den grund skal beskære andre </P>  \r\n\r\n<P>planlagte investeringer, der ønskes gennemført i 1987 til gavn for </P>  \r\n\r\n<P>den lokale befolkning. </P>  \r\n\r\n<P>Forslagsstillerne finder det helt uacceptabelt og i klar modstrid med </P>  \r\n\r\n<P>de meget stærke ønsker fra alle sider om en stærkt øget </P>  \r\n\r\n<P>miljøindsats, at også miljøinvesteringerne skal holdes inden for </P>  \r\n\r\n<P>den snævre ramme, der er lagt for den kommunale bygge- og </P>  \r\n\r\n<P>anlægsvirksomhed i 1987. </P>  \r\n\r\n<P>Denne ramme på 5,1 mia. kr. for samtlige kommuner svarer i faste </P>  \r\n\r\n<P>priser til de investeringer, som kommunerne gennemførte i 1985 og </P>  \r\n\r\n<P>planlagde at gennemføre i 1986. </P>  \r\n\r\n<P>Den er for 1987-budgetterne overskredet med et beløb på ca. 1,6 mia </P>  \r\n\r\n<P>kr. En meget stor del af denne overskridelse skyldes, at </P>  \r\n\r\n<P>kommunerne har besluttet at mere end fordoble miljøinvesteringerne </P>  \r\n\r\n<P>i 1987. </P>  \r\n\r\n<P>De folkevalgte i kommunalbestyrelserne i hele landet har dermed klart </P>  \r\n\r\n<P>tilkendegivet, at de ønsker at leve op til de stigende krav fra </P>  \r\n\r\n<P>regering, Folketing og befolkning om en kraftig indsats mod </P>  \r\n\r\n<P>ødelæggelsen af vort miljø. </P>  \r\n\r\n<P>Det skal de ikke hindres i af unødigt stramme rammer. De skal heller </P>  \r\n\r\n<P>ikke tvinges til at skære ned på de nødvendige investeringer til </P>  \r\n\r\n<P>gavn for pensionister, børn, mennesker med handicap, syge,  \r\n\r\n &#187;bløde&#171; </P>  \r\n\r\n<P>trafikanter og mange andre grupper. </P>  \r\n\r\n<P>Forslagsstillerne ønsker samtidig klart at tilkendegive, at de </P>  \r\n\r\n<P>fortsat finder det meget utilfredsstillende, at de stigende </P>  \r\n\r\n<P>kommunale og amtskommunale driftsudgifter skal afholdes af en alt </P>  \r\n\r\n<P>for snæver ramme, og at der er meget store strafbetalinger til </P>  \r\n\r\n<P>staten, hvis kommunerne og amtskommunerne f.eks. forbedrer deres </P>  \r\n\r\n<P>miljøtilsyn, som det er blevet pålagt dem. Det er i strid med </P>  \r\n\r\n<P>ønsket om en øget miljøindsats, og det sinker den udbygning af </P>  \r\n\r\n<P>vigtige miljøområder, som kommuner og amtskommuner nødvendigvis må </P>  \r\n\r\n<P>gennemføre i disse år, og som forslagsstillerne forventer. </P>  \r\n\r\n<P>Forslagsstillerne er også af den opfattelse, at den overophedning på </P>  \r\n\r\n<P>bygge- og anlægsområdet, som regeringen giver som begrundelse for </P>  \r\n\r\n<P>at fastholde den meget snævre ramme og for det kommunale </P>  \r\n\r\n<P>byggestop, ikke findes i hovedparten af landet. Det fremgår også </P>  \r\n\r\n<P>af regeringens egne redegørelser, at der allerede nu er et klart </P>  \r\n\r\n<P>fald i det private boligbyggeri, og at det fald vil fortsætte i </P>  \r\n\r\n<P>1987. </P>  \r\n\r\n<P>Der er derfor efter forslagsstillernes mening plads til at gennemføre </P>  \r\n\r\n<P>både de planlagte miljøinvesteringer i kommunerne og en forøget </P>  \r\n\r\n<P>miljøinvestering i industri og landbrug, uden at bygge- og </P>  \r\n\r\n<P>anlægssektoren får problemer med at gennemføre de nødvendige </P>  \r\n\r\n<P>arbejder. </P>  \r\n\r\n<P>Forslagsstillerne er klar over, at kommunernes nettoanlægsramme i </P>  \r\n\r\n<P>1988 ligger på samme niveau som i 1987. Det er derfor nødvendigt, </P>  \r\n\r\n<P>at der også sker en forøgelse af rammen for 1988. Det er hensigten </P>  \r\n\r\n<P>senere at fremsætte forslag for 1988, såfremt der ikke ved </P>  \r\n\r\n<P>forhandlinger mellem regeringen og de kommunale organisationer </P>  \r\n\r\n<P>findes en tilfredsstillende løsning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00027"
        },
        {
            "displayName": "Entydig dokumentidentifikation",
            "displayValue": "CL004965"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "27"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}