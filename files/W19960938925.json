{
    "id": 157218,
    "title": "Ankestyrelsens principafgørelse O-62-96 om forældremyndighed - handicappet barn - tabt arbejdsfortjeneste - hospitalsindlæggelse - merudgifter ved forsørgelsen",
    "documentTypeId": "240",
    "isSagsforlobPeriodValid": true,
    "shortName": "KEN nr 9389 af 15/05/1996",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-62-96 om forældremyndighed - handicappet barn - tabt arbejdsfortjeneste - hospitalsindlæggelse - merudgifter ved forsørgelsen</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen har behandlet 2 sager om tabt arbejdsfortjeneste til fædre, der ikke boede sammen med barnet og barnets mor. I det ene tilfælde havde forældrene fælles forældremyndighed. I det andet tilfælde havde moderen forældremyndigheden alene.</p>\r\n   <p class=\"TekstGenerel\">Børnene boede hos deres mødre og var som følge af deres handicap omfattet af bestemmelsen.</p>\r\n   <p class=\"TekstGenerel\">I begge sager fandt Ankestyrelsen, at der kunne ydes kompensation for tabt arbejdsfortjeneste til fædrene i forbindelse med deres børns indlæggelse på hospital.</p>\r\n   <p class=\"TekstGenerel\">Ankestyrelsen lagde vægt på, at børnene boede hos deres mødre og dermed blev forsørget i eget hjem, hvorved forstås, at et barn skal bo hos forældrene eller andre pårørende i modsætning til, at barnet ved medvirken af sociale myndigheder har ophold uden for hjemmet.</p>\r\n   <p class=\"TekstGenerel\">I begge sager fandt Ankestyrelsen på baggrund af de lægelige op lysninger, at det var nødvendigt, at også fædrene var til stede på sygehuset under barnets indlæggelse. Det var således ikke en betingelse for at få tabt arbejdsfortjeneste, at pågældende boede sammen med barnet eller i øvrigt havde del i forældremyndigheden.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>09-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 110 af 26. februar 1996 - § 48, stk. 1</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 10, pkt. 29</p>\r\n<p>\r\n   <span class=\"Bold\">Sagsfremstilling 1:</span>\r\n</p>\r\n<p>Sag nr. 1 - j.nr. 21559-93</p>\r\n<p>En fraskilt far til en 11-årig pige søgte om tabt arbejdsfortjeneste fra den 1. juni 1993 til den 2. august 1993 i forbindelse med pigens indlæggelse på hospital. Pigen var født med en misdannelse mellem spiserøret og luftvejene. Denne lidelse blev hun opereret for, men operationen lykkedes ikke, og hun var flere gange i livsfare.</p>\r\n<p>Faderen havde fælles forældremyndighed med moderen, der havde barnet boende hos sig. Faderen lejede et værelse i den by, hvor hospitalet lå. Han havde fået orlov uden løn fra sit arbejde i 2 måneder og fået en aftale med sin bank om et lån i form af overtræk.</p>\r\n<p>Af udtalelser fra behandlende hospital fremgik, at faderens til stedeværelse på sygehuset havde været absolut nødvendig i hele barnets indlæggelsesperiode.</p>\r\n<p>Kommunen afslog at yde tabt arbejdsfortjeneste til faderen efter bistandslovens § 48, da han ikke forsørgede  barnet i hjemmet. I stedet bevilgede kommunen hjælp til faderen efter bistandslovens § 37.</p>\r\n<p>Ankenævnet fandt, at faderen var omfattet af personkredsen i bi standslovens § 48, stk. 1, da han og barnets moder havde fælles forældremyndighed, og barnet ikke blev forsørget af offentlige midler.</p>\r\n<p>Ankenævnet hjemviste samtidig sagen til kommunalbestyrelsen til nærmere vurdering af om det var nødvendigt, at begge forældre var til stede under hele den langvarige indlæggelse. Spørgsmålet om hjælpens udmåling blev også hjemvist.</p>\r\n<p>Kommunen klagede telefonisk over ankenævnets afgørelse.</p>\r\n<p>Sagen blev behandlet i principielt møde med henblik på afklaring af, om en fraskilt ægtefælle med fælles forældremyndighed over et barn, som er tilmeldt folkeregistret hos den anden ægtefælle, og som opholder sig dér, kan få hjælp efter bistandslovens § 48, stk. 1.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at faderen var berettiget til hjælp efterbistandslovens § 48 til dækning af tabt arbejdsfortjeneste i for bindelse med barnets indlæggelse på hospital. Udgiften måtte anses for en nødvendig merudgift ved forsørgelsen af barnet.</p>\r\n<p>Begrundelsen var, at barnet som en følge af sit handicap var omfattet af bestemmelsen i bistandslovens § 48, stk. 1, og at barnet blev forsørget i eget hjem, hvorved forstås, at barnet skal bo hos forældrene eller andre pårørende i modsætning til, at barnet ved medvirken af sociale myndigheder har ophold uden for hjemmet.</p>\r\n<p>Barnet boede hos moderen. Det var således ikke en betingelse for faderens ret til tabt arbejdsfortjeneste under en indlæggelse, at barnet boede hos ham.</p>\r\n<p>Forudsætningen for, at der kunne udbetales tabt arbejdsfortjeneste til begge forældre var, at begges tilstedeværelse på hospitalet var nødvendig, jf. pkt. 29 i Socialministeriets vejledning om hjælp efter bistandslovens § 48.</p>\r\n<p>På baggrund af de lægelige oplysninger fandt Ankestyrelsen, at det var nødvendigt, at også faderen var til stede på sygehuset under barnets indlæggelse.</p>\r\n<p>Ankestyrelsen tiltrådte således ankenævnets afgørelse.</p>\r\n<p>____________________________________________________</p>\r\n<p>\r\n   <span class=\"Bold\">Sagsfremstilling 2:</span>\r\n</p>\r\n<p>Sag nr. 2 - j.nr. 20969-94</p>\r\n<p>Faderen til en dreng på 8 1/2 år, der led af en svulst i hjernen,søgte om tabt arbejdsfortjeneste i forbindelse med drengens indlæggelse på hospital. Forældrene havde aldrig været gift med hinanden. Samlivet var ophævet flere år tidligere. Moderen havde foræl dremyndigheden over drengen.</p>\r\n<p>Under drengens indlæggelse fik moderen bevilget tabt arbejdsfor tjeneste.</p>\r\n<p>Faderen havde været sygemeldt fra sit arbejde i forbindelse med barnets sygdom og havde fået sygedagpenge til og med 4. marts 1994. Arbejdsgiveren opfordrede ham til at opsige sin stilling. Faderenvidste, at en opsigelse ville medføre karantæne og dermed bistands hjælp. På grund af barnets situation følte han sig ikke stand til at stå til rådighed for arbejdsmarkedet.</p>\r\n<p>Faderen passede barnet under dets sygdom. Han søgte kommunen, der var barnets og moderens opholdskommune, om tabt arbejdsfortjeneste.</p>\r\n<p>Kommunen fandt ikke faderen berettiget til hjælp efter bistandslovens § 48 i forbindelse med drengens sygdom.</p>\r\n<p>Afgørelsen blev begrundet med, at det var anført i vejledningens pkt. 10. at den der havde forældremyndigheden eller deleforældremyndighed kunne komme i betragtning. I denne forbindelse nævntes ikke andre persongrupper. Desuden anførte forvaltningen, at havde faderen haft hel eller delvis forældremyndighed ville forvaltningen i samarbejde med hans opholdskommune afklare hvem, der skulle behandle sagen.</p>\r\n<p>Ankenævnet hjemviste sagen til fornyet behandling i kommunen.</p>\r\n<p>Nævnet lagde ved sin afgørelse vægt på, at der i den foreliggende situation var grundlag for at betragte dækning af faderens tabte arbejdsfortjeneste i forbindelse med pasningen af drengen som en merudgift ved forsørgelsen.</p>\r\n<p>Ankenævnet fandt således, at der kunne ydes hjælp efter bistandslo vens § 48 til barnets mor til dækning af de udgifter i form af tabt arbejdsfortjeneste som faderen havde i forbindelse med, at han efter aftale med moderen passede drengen.</p>\r\n<p>I klagen anførte kommunen bl.a, at den ikke kunne være forpligtet til indirekte at yde faderen, der i øvrigt ikke var bosiddende i kommunen og som hverken var gift eller samlevede med moderen eller havde del i forældremyndigheden, hjælp til tabt arbejdsfortjeneste, udfra den af ankenævnet foreslåede konstruktion, som indebar, at moderens bevilling af tabt arbejdsfortjeneste ville kunne udvides efter nærmere aftale mellem forældrene til også at omfatte tabt arbejdsfortjeneste til faderen.</p>\r\n<p>Det forhold, at moderen \"ansætter\" barnets biologiske far som enslags medhjælper, kunne efter kommunens opfattelse ikke danne grundlag for at udvide moderens bevilgede hjælp til tabt arbejdsfor tjeneste, der var udmålt efter gældende regler.</p>\r\n<p>Sagen blev behandlet i principielt møde til afklaring af, om tabt arbejdsfortjeneste til en forældre, der ikke er gift med eller samlevende med den forældre, der har den fulde forældremyndighed, kan ydes efter bistandslovens § 48 ud fra den betragtning, at der er tale om en merudgift for forældremyndighedsindehaveren ved forsørgelsen af barnet.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at faderen var berettiget til hjælp efter bistandslovens § 48 til dækning af tabt arbejdsfortjeneste i for bindelse med sønnens indlæggelse på hospital. Udgiften måtte anses for en nødvendig merudgift ved forsørgelsen af barnet.</p>\r\n<p>Begrundelsen var, at barnet som følge af sit handicap var omfattet af bistandslovens § 48, stk. 1, og at barnet blev forsørget i eget hjem, hvorved forstås, at barnet skal bo hos forældrene eller andre pårørende i modsætning til, at barnet ved medvirken af sociale myndigheder har ophold uden for hjemmet.</p>\r\n<p>Drengen boede hos moderen.</p>\r\n<p>Det var således ikke en betingelse for faderens ret til tabt ar bejdsfortjeneste under indlæggelsen, at barnet boede hos ham, eller at han i øvrigt havde del i forældremyndigheden. Forudsætningen for, at der kunne udbetales tabt arbejdsfortjeneste til begge forældre var, at begges tilstedeværelse på hospitalet var nødvendig, jf. pkt. 29 i Socialministeriets vejledning om hjælp efter bistandslovens § 48.</p>\r\n<p>Ankestyrelsen fandt på baggrund af de lægelige oplysninger, at det var nødvendigt, at også faderen var til stede på sygehuset under barnets indlæggelse.</p>\r\n<p>Ankestyrelsen tiltrådte således ankenævnets afgørelse, herunder at sagen var hjemvist til kommunen med henblik på udmåling af hjælpen til faderen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19960938925"
        },
        {
            "displayName": "Entydig dokumentidentifikation",
            "displayValue": "BS010006"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9389"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Dato for underskrift",
            "displayValue": "15/05/1996"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21559-9320969-94"
        },
        {
            "displayName": "Stikord",
            "displayValue": "O-62-96"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}