{
    "id": 73302,
    "title": "Bekendtgørelse om faste råd og udvalg m.m. ved børnehave- og fritidspædagogseminarierne(* 1) ",
    "documentTypeId": "60",
    "isSagsforlobPeriodValid": false,
    "shortName": "BEK nr 400 af 26/08/1971",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL CLASS=PLAIN-LIST>  \r\n\r\n<LI><A HREF=#K1>Kapitel I. Lærerråd, fællesudvalg, praktikudvalg og  \r\n\r\n førsteårsafgørelsesudvalg. </A></UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Bekendtgørelse om faste råd og udvalg m.m. ved  \r\n\r\n børnehave- og fritidspædagogseminarierne(* 1) </H1>  \r\n\r\n<P></P>  \r\n\r\n<BR>  \r\n\r\n<P>I henhold til lov nr. 209 af 21. maj 1969, jfr. navnlig §§ 11 og 12, om  \r\n\r\n uddannelse af børnehave- og fritidspædagoger fastsættes følgende  \r\n\r\n bestemmelser: </P>  \r\n\r\n<P>Indledning. </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Ved børnehave- og fritidspædagogseminarierne  \r\n\r\n oprettes der lærerråd, de studerendes råd, fællesudvalg, praktikudvalg og  \r\n\r\n førsteårsafgørelsesudvalg. </P>  \r\n\r\n</DIV>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel I. </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lærerråd, fællesudvalg, praktikudvalg og  \r\n\r\n førsteårsafgørelsesudvalg. </I> </P>  \r\n\r\n<P>A. Fælles bestemmelser. </P>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Rådet og udvalgene konstituerer sig selv  \r\n\r\n henholdsvis for hvert undervisningsår (lærerrådet) og for tiden indtil næste  \r\n\r\n valg (udvalgene). De fastsætter selv deres forretningsorden. </P>  \r\n\r\n<P CLASS=STK> <I>Stk. 2. </I> Medlemmerne har pligt til at deltage i møderne.  \r\n\r\n Andre kan indbydes til at deltage uden stemmeret, jfr. dog § 22.  \r\n\r\n Forretningsordenen skal indeholde bestemmelser om meddelelse af eventuelt  \r\n\r\n forfald. </P>  \r\n\r\n<P CLASS=STK> <I>Stk. 3. </I> Der føres protokol ved møderne. I protokollen  \r\n\r\n indføres forretningsordenen samt for lærerrådet medlemmernes antal for hvert  \r\n\r\n undervisningsår og for de øvrige udvalg navnene på medlemmerne og eventuelle  \r\n\r\n suppleanter, og hvem de repræsenterer. For hvert møde angives, hvem der har  \r\n\r\n deltaget i mødet, dagsordenen, eventuelt hovedpunkter af forhandlingerne,  \r\n\r\n vedtagelserne og efter kort diktat eventuelle mindretalsudtalelser. Er der  \r\n\r\n holdt afstemning, angives dennes emne og antallet af stemmer (ja, nej,  \r\n\r\n stemmer ikke). Protokollatet for hvert møde oplæses og godkendes inden mødets  \r\n\r\n slutning og underskrives af mødets leder og protokolfører.  \r\n\r\n Mindretalsudtalelser underskrives af den eller dem, der har afgivet dem. </P>  \r\n\r\n<P CLASS=STK> <I>Stk. 4. </I> Protokollen skal opbevares på seminariet og  \r\n\r\n skal efter anmodning forevises medlemmer af det pågældende råd eller udvalg.  \r\n\r\n</P>  \r\n\r\n<P CLASS=STK> <I>Stk. 5. </I> Forelægges en sag, der har været behandlet i et  \r\n\r\n råd eller udvalg, for undervisningsministeriet, eller afgives der en  \r\n\r\n udtalelse til brug for ministeriet, skal en udskrift af protokollen vedlægges  \r\n\r\n sagen eller udtalelsen. Udskriften skal omfatte hele protokollatet om den  \r\n\r\n pågældende sag, herunder eventuelle mindretalsudtalelser. Udskriften  \r\n\r\n bekræftes af rektor. </P>  \r\n\r\n<P CLASS=STK> <I>Stk. 6. </I> Fremsendelse af udtalelse og protokoludskrift  \r\n\r\n sker gennem rektor. Genpart af rektors ledsagende bemærkninger afgives til  \r\n\r\n det pågældende råd eller udvalg. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Vedtagelser træffes hvor, ikke andet er fastsat  \r\n\r\n i bekendtgørelsen, ved stemmeflerhed blandt de tilstedeværende medlemmer.  \r\n\r\n</P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Udtalelser og meddelelser om råds og udvalgs  \r\n\r\n arbejde gives i henhold til nærmere bestemmelse i forretningsordenen.  \r\n\r\n Medlemmerne har tavshedspligt med hensyn til forhold, hvis hemmeligholdelse  \r\n\r\n følger af sagens natur eller af vedtagelse i vedkommende råd eller udvalg.  \r\n\r\n</P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Udgifter i forbindelse med rådets og udvalgenes  \r\n\r\n arbejde afholdes inden for de bevillingsmæssige rammer af seminariet. Dettes  \r\n\r\n kontor bistår med skrivearbejde og postbesørgelse. </P>  \r\n\r\n<P>B. Lærerrådet. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Lærerrådet består af seminariets rektor, lærere  \r\n\r\n (herunder timelærere i uddannelsens fag) og praktikledere samt en  \r\n\r\n repræsentant for praktiklærerne og lederen af en eventuelt til seminariet  \r\n\r\n knyttet øvelsesinstitution. </P>  \r\n\r\n<P CLASS=STK> <I>Stk. 2. </I> Det kan bestemmes i forretningsordenen, at  \r\n\r\n lærerådet nedsætter et forretningsudvalg og eventuelt andre udvalg til  \r\n\r\n forberedelse af lærerrådets arbejde. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Lærerrådet holder møde efter nærmere bestemmelse  \r\n\r\n i forretningsordenen, eller når seminariets rektor eller de af lærerrådet  \r\n\r\n udpegede medlemmer af fællesudvalget eller mindst 1/5 af lærerrådets  \r\n\r\n medlemmer skriftligt anmoder om møde med angivelse af det eller de emner, der  \r\n\r\n ønskes drøftet. </P>  \r\n\r\n<P CLASS=STK> <I>Stk. 2. </I> Indkaldelse til lærerrådsmøde sker ved  \r\n\r\n skriftlig meddelelse til hvert enkelt medlem med mindst 14 dages varsel og  \r\n\r\n angivelse af dagsorden. Rådets medlemmer kan skriftligt stille forslag til  \r\n\r\n dagsordenen indtil 2 dage før mødet. </P>  \r\n\r\n<P CLASS=STK> <I>Stk. 3. </I> Til behandling af hastende sager kan  \r\n\r\n indkaldelse ske med mindst eet døgns varsel. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Timelærere med mindre end 5 ugentlige timer har  \r\n\r\n kun mødepligt, når der behandles spørgsmål vedrørende deres fag, samt i de i  \r\n\r\n stk. 2 omhandlede tilfælde. </P>  \r\n\r\n<P CLASS=STK> <I>Stk. 2. </I> Vedtagelser vedrørende bestemte studerende kan  \r\n\r\n kun træffes, når et flertal af de medlemmer, der underviser eller inden for  \r\n\r\n de sidste 6 måneder har undervist de pågældende studerende, er til stede.  \r\n\r\n</P>  \r\n\r\n<P CLASS=STK> <I>Stk. 3. </I> Vikarer, der på tidspunktet for mødet er  \r\n\r\n knyttet til seminariet, deltager uden stemmeret i behandlingen af sager  \r\n\r\n vedrørende studerende, som de underviser. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Lærerrådet kan behandle sager af almen betydning  \r\n\r\n for seminariet og afgiver udtalelse til rektor i sager om bortvisning af  \r\n\r\n studerende, jfr. § 28, og sager, der forelægges rådet af rektor. </P>  \r\n\r\n<P CLASS=STK> <I>Stk. 2. </I> Lærerrådet afgiver udtalelser til  \r\n\r\n fællesudvalget om: </P>  \r\n\r\n<UL CLASS=PLAIN-LIST>  \r\n\r\n<LI>1) oprettelse af nye stillinger ved seminariet; </LI>  \r\n\r\n<LI>2) de fag, hvormed ledige lærerstillinger skal opslås; </LI>  \r\n\r\n<LI>3) opslag af særlige hverv ved seminariet; </LI>  \r\n\r\n<LI>4) fag- og timefordelingsplanen for hvert undervisningsår; </LI>  \r\n\r\n<LI>5) bevillingsønsker fra fagene; </LI>  \r\n\r\n<LI>6) byggeri, indretning og ændringer af lokaler. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Planer vedrørende forsøgsundervisning, jfr. §  \r\n\r\n 53 i bekendtgørelse om uddannelse af børnehave- og fritidspædagoger,  \r\n\r\n behandles i lærerrådet, inden fællesudvalget afgiver udtalelse om dem. </P>  \r\n\r\n<P CLASS=STK> <I>Stk. 4. </I> Ønsker rektor eller de af lærerrådet udpegede  \r\n\r\n medlemmer af fællesudvalget eller 1/5 af lærerrådets medlemmer en sag drøftet  \r\n\r\n i fællesudvalget, før lærerrådet tager stilling til den, indhentes der en  \r\n\r\n udtalelse fra fællesudvalget. </P>  \r\n\r\n<P CLASS=STK> <I>Stk. 5. </I> Er en sag, som lærerrådet skal udtale sig om  \r\n\r\n efter stk. 2, uopsættelig, og kan lærerrådet ikke indkaldes på grund af ferie  \r\n\r\n eller studierejse, behandles sagen i fællesudvalget uden behandling i  \r\n\r\n lærerrådet, jfr. dog § 13, stk. 5. Rektor foranlediger sagen optaget på  \r\n\r\n dagsordenen for lærerrådets førstkommende møde, hvor han giver en redegørelse  \r\n\r\n for sagen. </P>  \r\n\r\n<P>C. Fællesudvalget. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Fællesudvalget består af 8 medlemmer, heraf 4  \r\n\r\n lærere, der vælges af lærerrådet blandt dets medlemmer, og 4 studerende, der  \r\n\r\n vælges af de studerende. </P>  \r\n\r\n<P CLASS=STK> <I>Stk. 2. </I> Valgene foretages i hvert undervisningsår inden  \r\n\r\n den 15. oktober for tiden indtil næste valg. Omvalg inden for valgperioden  \r\n\r\n foretages af lærerrådet, hvis mindst 1/3 af dets medlemmer ønsker det, og af  \r\n\r\n de studerende, hvis mindst 1/3 af samtlige studerende ønsker det. </P>  \r\n\r\n<P CLASS=STK> <I>Stk. 3. </I> Seminariets rektor deltager i møderne. </P>  \r\n\r\n<P CLASS=STK> <I>Stk. 4. </I> Fællesudvalget kan bestemme, at dets møder helt  \r\n\r\n eller delvis skal kunne overværes af ansatte og studerende ved seminariet. På  \r\n\r\n sådanne åbne møder kan der ikke drøftes forhold, som er omfattet af  \r\n\r\n udvalgsmedlemmernes tavshedspligt. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Fællesudvalget holder normalt ordinært møde  \r\n\r\n mindst 1 gang om måneden, dog ikke i sammerferien, og i øvrigt når 3 af  \r\n\r\n medlemmerne eller rektor skriftligt anmoder om møde med angivelse af det  \r\n\r\n eller de emner, der ønskes drøftet. Møderne afholdes fortrinsvis på dage, der  \r\n\r\n ikke er ferie- eller fridage. </P>  \r\n\r\n<P CLASS=STK> <I>Stk. 2. </I> Fællesudvalgets ordinære møder aftales for en  \r\n\r\n periode ad gangen eller fra møde til møde. Aflysning sker ved opslag og ved  \r\n\r\n meddelelse til medlemmerne og rektor. Indkaldelse til andre møder sker ved  \r\n\r\n skriftlig meddelelse til medlemmerne og rektor og med normalt 6 dages varsel.  \r\n\r\n</P>  \r\n\r\n<P CLASS=STK> <I>Stk. 3. </I> Der fastsættes en dagsorden for hvert møde, der  \r\n\r\n meddeles medlemmerne og rektor senest 2 dage for mødet. Udvalgets medlemmer  \r\n\r\n og rektor kan stille forslag til dagsordenen senest 3 dage før mødet.  \r\n\r\n Eventuelt materiale udsendes så vidt muligt før mødet. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Medlemmernes stilling til de spørgsmål, der  \r\n\r\n behandles, kan ikke bindes med direktiver fra lærerrådet, henholdsvis de  \r\n\r\n studerendes forsamling eller råd. </P>  \r\n\r\n<P CLASS=STK> <I>Stk. 2. </I> Ønsker samtlige tilstedeværende medlemmer, der  \r\n\r\n er udpeget af lærerrådet eller af de studerende, en sag drøftet i lærerrådet  \r\n\r\n henholdsvis de studerendes råd eller forsamling, inden de tager stilling til  \r\n\r\n den, udsættes fællesudvalgets stillingtagen, til sådan drøftelse har fundet  \r\n\r\n sted, dog ikke ud over en måned og ikke, hvis de øvrige medlemmer eller  \r\n\r\n rektor finder sagen uopsættelig. </P>  \r\n\r\n<P CLASS=STK> <I>Stk. 3. </I> Behandler fællesudvalget faglige spørgsmål  \r\n\r\n eller spørgsmål, der vedrører grupper på seminariet, som ikke kan anses for  \r\n\r\n repræsenteret gennem fællesudvalgets medlemmer, tager udvalget stilling til,  \r\n\r\n om der bør indhentes særlig redegørelse, og om sagkyndige eller  \r\n\r\n repræsentanter for de pågældende grupper bør indkaldes til mødet. </P>  \r\n\r\n<P CLASS=STK> <I>Stk. 4. </I> Der gives på seminariet løbende orientering om  \r\n\r\n udvalgets arbejde, medmindre sådan orientering efter sagens natur i det  \r\n\r\n enkelte tilfælde bør undlades. Udvalget fastsætter selv formen for og  \r\n\r\n omfanget af orienteringen. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Fællesudvalget afgiver udtalelse til rektor om:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) de i § 9, stk. 2 nævnte spørgsmål; </LI>  \r\n\r\n<LI>2) undervisningsspørgsmål i overensstemmelse med bestemmelserne i  \r\n\r\n bekendtgørelse om uddannelse af børnehave- og fritidspædagoger; </LI>  \r\n\r\n<LI>3) biblioteks- og faglokalers åbningstider, om tilsynsordning og  \r\n\r\n eventuelle regler om brugen af disse lokaler, jfr. § 30; </LI>  \r\n\r\n<LI>4) eventuelle retningslinier for anvendelse af seminariets lokaler til  \r\n\r\n andre formål end undervisning og læreres og studerendes faglige arbejde, jfr.  \r\n\r\n § 29; </LI>  \r\n\r\n<LI>5) bevillingsønsker og anvendelsen af bevillinger, hvis anvendelse beror  \r\n\r\n på seminariets nærmere bestemmelse. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Mindst 2 gange årligt drøfter fællesudvalget  \r\n\r\n spørgsmål vedrørende seminariets økonomi på grundlag af en redegørelse herom  \r\n\r\n fra rektor. </P>  \r\n\r\n<P CLASS=STK> <I>Stk. 3. </I> Fællesudvalget kan på eget initiativ eller  \r\n\r\n efter forslag fra andre på seminariet behandle ethvert almindeligt spørgsmål  \r\n\r\n vedrørende undervisningen eller seminariet i øvrigt, som ikke udelukkende  \r\n\r\n berører lærernes eller udelukkende de studerendes interesser. Konkrete  \r\n\r\n tilfælde af uenighed mellem de studerende og rektor eller lærere behandles af  \r\n\r\n fællesudvalget, hvis en af parterne ønsker det. Fællesudvalget afgiver  \r\n\r\n udtalelse, når seminariets rektor eller faste råd eller udvalg på seminariet  \r\n\r\n anmoder om det. I øvrigt afgør udvalget selv, om det vil behandle et  \r\n\r\n spørgsmål, der er rejst over for det. </P>  \r\n\r\n<P CLASS=STK> <I>Stk. 4. </I> Fællesudvalget kan ikke behandle spørgsmål om  \r\n\r\n faglig vurdering af bestemte studerende eller om bestemte læreres  \r\n\r\n undervisning eller tjenstlige forhold. </P>  \r\n\r\n<P CLASS=STK> <I>Stk. 5. </I> Er en sag, som fællesudvalget skal udtale sig  \r\n\r\n om efter stk. 1, uopsættelig, og kan fællesudvalget ikke indkaldes på grund  \r\n\r\n af ferie, afgør rektor den pågældende sag uden behandling i fællesudvalget.  \r\n\r\n Rektor foranlediger sagen optaget på dagsordenen for fællesudvalgets  \r\n\r\n førstkommende ordinære møde, hvor han giver en redegørelse for sagen. </P>  \r\n\r\n<P>D. Praktikudvalget. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Praktikudvalget består af 3 praktiklærere, der  \r\n\r\n vælges af og blandt de personer, der i det pågældende undervisningsår virker  \r\n\r\n som praktiklærere i øvelsespraktik, 3 af seminariets lærere, der vælges af  \r\n\r\n lærerrådet, heraf 2 praktikledere og 1 af de andre lærere, og 3 studerende -  \r\n\r\n 1 fra hver årgang, i 1971-72 dog 2 fra 2. årgang - således at hver årgang  \r\n\r\n vælger sin(e) repræsentant(er). </P>  \r\n\r\n<P CLASS=STK> <I>Stk. 2. </I> Valgene foretages i hvert undervisningsår inden  \r\n\r\n den 1. oktober for tiden indtil næste valg. </P>  \r\n\r\n<P CLASS=STK> <I>Stk. 3. </I> Udvalget holder møde mindst 4 gange årligt.  \r\n\r\n</P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Praktikudvalget træffer efter indstilling fra  \r\n\r\n praktiklederne afgørelse om godkendelse af institutioner til øvelsespraktik  \r\n\r\n efter bekendtgørelsen om uddannelse af børnehave- og fritidspædagoger. Rektor  \r\n\r\n underrettes om afgørelserne. </P>  \r\n\r\n<P CLASS=STK> <I>Stk. 2. </I> Dækker de af praktikudvalget godkendte  \r\n\r\n institutioner ikke seminariets behov for øvelsespraktik, træffer seminariets  \r\n\r\n praktikledere bestemmelse om godkendelse af yderligere institutioner. </P>  \r\n\r\n</DIV>  \r\n\r\n<A NAME=\"P16\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Praktikudvalget drøfter undervisningsmæssige og  \r\n\r\n administrative spørgsmål vedrørende praktikundervisningen og behandler  \r\n\r\n principperne for den praktiske tilrettelæggelse af denne. Praktikudvalget  \r\n\r\n udtaler sig om spørgsmål vedrørende praktikundervisningen, når seminariets  \r\n\r\n rektor eller faste råd eller udvalg på seminariet anmoder derom, det kan  \r\n\r\n udtale sig, når andre udvalg, enkelte lærere eller grupper på seminariet  \r\n\r\n anmoder herom, og det kan på eget initiativ rette henvendelse til de nævnte  \r\n\r\n råd, udvalg og personer m.m. </P>  \r\n\r\n</DIV>  \r\n\r\n<A NAME=\"P17\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Samarbejdet mellem seminariet og  \r\n\r\n praktikstederne i form af møder, studiekredse og kurser for praktiklærerne  \r\n\r\n tilrettelægges efter drøftelse i praktikudvalget. </P>  \r\n\r\n<P>E. Førsteårsafgørelsesudvalget. </P>  \r\n\r\n</DIV>  \r\n\r\n<A NAME=\"P18\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Førsteårsafgørelsesudvalget skal bestå af  \r\n\r\n rektor og repræsentanter for seminarets lærere og studerende, således at  \r\n\r\n rektor/ lærere og studerende er ligeligt repræsenteret jfr. § 6, stk. 3, i  \r\n\r\n bekendtgørelsen om uddannelse af børnehave- og fritidspædagogstuderende. </P>  \r\n\r\n</DIV>  \r\n\r\n<A NAME=\"P19\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19. </B> Udvalget skal bestå af i alt 12 medlemmer.  \r\n\r\n Medlemstallet kan forøges, dog højst til 18, hvis dette efter forhandling  \r\n\r\n foretrækkes af et flertal af repræsentanter for rektor og lærere og af et  \r\n\r\n flertal af repræsentanter for de studerende. </P>  \r\n\r\n</DIV>  \r\n\r\n<A NAME=\"P20\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20. </B> Lærerrepræsentanterne vælges af lærerrådet  \r\n\r\n blandt de lærere ved seminariet, der i undervisningsåret underviser i de fag,  \r\n\r\n der omfattes af førsteårsafgørelsen, jfr. § 6, stk. 1 og 2, i bekendtgørelsen  \r\n\r\n om uddannelse af børnehave- og fritidspædagoger. </P>  \r\n\r\n<P CLASS=STK> <I>Stk. 2. </I> De studerendes repræsentanter vælges af og  \r\n\r\n blandt de studerende under den 3-årige uddannelse, således at hver årgang  \r\n\r\n vælger lige mange medlemmer. </P>  \r\n\r\n<P CLASS=STK> <I>Stk. 3. </I> Valgene foretages i hvert undervisningsår inden  \r\n\r\n udgangen af september for tiden indtil næste valg. </P>  \r\n\r\n<P CLASS=STK> <I>Stk. 4. </I> I forbindelse med valget af medlemmer vælges  \r\n\r\n der efter reglerne i stk. 1 og 2 stedfortrædere, højst lige så mange som  \r\n\r\n antallet af medlemmer. Det bestemmes samtidig, i hvilken rækkefølge  \r\n\r\n stedfortræderne i givet fald skal indtræde i udvalget, eller hvem de skal  \r\n\r\n være stedfortrædere for. Rektor udpeger selv sin stedfortræder blandt lærerne  \r\n\r\n ved seminariet. Den pågældende kan alligevel vælges som medlem efter stk. 1.  \r\n\r\n</P>  \r\n\r\n</DIV>  \r\n\r\n<A NAME=\"P21\"></A>\r\n\r\n<DIV CLASS=PARAGRAPH ID=\"P21\">  \r\n\r\n<P CLASS=PARAB> <B>§ 21. </B> Rektor indkalder udvalget til dets første møde  \r\n\r\n efter nyvalg. Hvis udvalget ikke træffer bestemmelse om en anden ordning,  \r\n\r\n indkalder rektor også til udvalgets øvrige møder. Indkaldelse sker med mindst  \r\n\r\n 1 uges varsel. Det skal i indkaldelsen anføres, hvilke sager der skal  \r\n\r\n behandles. </P>  \r\n\r\n<P CLASS=STK> <I>Stk. 2. </I> Udvalget er beslutningsdygtigt, når mindst  \r\n\r\n halvdelen af dets medlemmer er til stede. Er udvalget ikke  \r\n\r\n beslutningsdygtigt, indkaldes der med mindst 4 dages varsel til nyt møde. Ved  \r\n\r\n dette møde er udvalget beslutningsdygtigt uanset, hvor mange medlemmer der er  \r\n\r\n til stede. </P>  \r\n\r\n<P CLASS=STK> <I>Stk. 3. </I> Udtræder er medlem af udvalget, indtræder en  \r\n\r\n stedfortræder som medlem. En stedfortræder kan i øvrigt deltage i møder, når  \r\n\r\n et medlem har forfald. Er rektors stedfortræder tillige lærerrådsvalgt medlem  \r\n\r\n af udvalget, jfr. § 20, stk. 4, indtræder i tilfælde af rektors forfald en  \r\n\r\n lærerrådsvalgt stedfortræder i vedkommende lærerrepræsentants plads. </P>  \r\n\r\n<P CLASS=STK> <I>Stk. 4. </I> Skal der træffes førsteårsafgørelse for en  \r\n\r\n studerende, der er valgt til medlem af udvalget, udtræder han af udvalget.  \r\n\r\n</P>  \r\n\r\n</DIV>  \r\n\r\n<A NAME=\"P22\"></A>\r\n\r\n<DIV CLASS=PARAGRAPH ID=\"P22\">  \r\n\r\n<P CLASS=PARAB> <B>§ 22. </B> Ønsker udvalget, inden det træffer sin  \r\n\r\n afgørelse, at give en studerende, for hvem udvalget skal træffe  \r\n\r\n førsteårsafgørelse, lejlighed til at udtale sig, eller ønsker udvalget at  \r\n\r\n drøfte sagen med den studerende, kan den pågældende tilkaldes til udvalgets  \r\n\r\n møde. Ønsker den studerende selv at udtale sig over for udvalget, skal der  \r\n\r\n gives den studerende lejlighed hertil. I øvrigt kan kun udvalgets medlemmer  \r\n\r\n deltage i eller overvære udvalgets møder. </P>  \r\n\r\n<P CLASS=STK> <I>Stk. 2. </I> Når udvalget efter behandlingen af de enkelte  \r\n\r\n sager skal træffe sin afgørelse, tages der først stilling til, om den  \r\n\r\n studerende kan fortsætte uddannelsen i dens 2. år. Er der flertal herfor,  \r\n\r\n eller står stemmerne lige, kan den studerende fortsætte uddannelsen i dens 2.  \r\n\r\n år. Kan den studerende efter udvalgets afgørelse ikke fortsætte uddannelsen i  \r\n\r\n dens 2. år, tager udvalget stilling til, om den studerende kan gå 1. år om,  \r\n\r\n hvis han ønsker det. Er der flertal herfor, eller står stemmerne lige, kan  \r\n\r\n den studerende gå 1. år om, medens han ellers må ophøre med uddannelsen. </P>  \r\n\r\n<P>Kapitel II. De studerendes råd. </P>  \r\n\r\n</DIV>  \r\n\r\n<A NAME=\"P23\"></A>\r\n\r\n<DIV CLASS=PARAGRAPH ID=\"P23\">  \r\n\r\n<P CLASS=PARAB> <B>§ 23. </B> De studerendes råd består af 1 medlem fra hver  \r\n\r\n klasse, valgt af klassen, og eventuelt af et yderligere antal studerende, der  \r\n\r\n kan vælges af klasserne og/eller af samtlige studerende på seminariet (de  \r\n\r\n studerendes forsamling). Valg af medlemmer og suppleanter, jfr. stk. 2,  \r\n\r\n foretages i september for hvert undervisningsår. Omvalg foretages hvis mindst  \r\n\r\n 1/3 af samtlige studerende ønsker det. </P>  \r\n\r\n<P CLASS=STK> <I>Stk. 2. </I> Rådets love og ændringer af disse vedtages på  \r\n\r\n et møde i de studerendes forsamling. Lovene skal indeholde bestemmelse om  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) rådets størrelse, antallet af suppleanter for medlemmerne og  \r\n\r\n fremgangsmåden ved valg af medlemmer og suppleanter; </LI>  \r\n\r\n<LI>2) ledelsesform; </LI>  \r\n\r\n<LI>3) indkaldelse af de studerendes forsamling; </LI>  \r\n\r\n<LI>4) indkaldelse til møde i rådet, beslutningsdygtighed og protokol; </LI>  \r\n\r\n<LI>5) valg af medlemmer til fællesudvalget, jfr. § 10, stk. 1; </LI>  \r\n\r\n<LI>6) vedtagelse af årligt budget; </LI>  \r\n\r\n<LI>7) revision af rådets regnskab; </LI>  \r\n\r\n<LI>8) aflæggelse af årlig beretning og regnskab. </LI>  \r\n\r\n</UL>  \r\n\r\n<P>Det kan bestemmes i lovene, at rådet nedsætter et forretningsudvalg og  \r\n\r\n eventuelt andre udvalg. Eksemplarer af lovene og ændringer i disse afgives  \r\n\r\n til rektor og lærerrådet. </P>  \r\n\r\n<P CLASS=STK> <I>Stk. 3. </I> Rådet fastsætter selv sin forretningsorden.  \r\n\r\n Eksemplarer afgives til rektor og lærerrådet. </P>  \r\n\r\n</DIV>  \r\n\r\n<A NAME=\"P24\"></A>\r\n\r\n<DIV CLASS=PARAGRAPH ID=\"P24\">  \r\n\r\n<P CLASS=PARAB> <B>§ 24. </B> Rådet repræsenterer seminariets studerende over  \r\n\r\n for seminariets rektor og har ret til at forhandle med denne om spørgsmål,  \r\n\r\n der </P>  \r\n\r\n<UL CLASS=PLAIN-LIST>  \r\n\r\n<LI>1) i almindelighed berører de studerendes studievilkår og tilværelse på  \r\n\r\n seminariet, </LI>  \r\n\r\n<LI>2) berører enkelte studerendes uddannelsesmæssige vilkår eller personlige  \r\n\r\n forhold, hvis de pågældende studerende ønsker rådets bistand. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Rådet yder bistand i sager om bortvisning efter  \r\n\r\n bestemmelsen i § 28. </P>  \r\n\r\n</DIV>  \r\n\r\n<A NAME=\"P25\"></A>\r\n\r\n<DIV CLASS=PARAGRAPH ID=\"P25\">  \r\n\r\n<P CLASS=PARAB> <B>§ 25. </B> Rådet kan varetage de studerendes interesser på  \r\n\r\n andre områder end nævnt i § 24 og kan påtage sig kulturelle, idrætsmæssige og  \r\n\r\n underholdningsmæssige opgaver og arrangementer for seminariets studerende.  \r\n\r\n</P>  \r\n\r\n</DIV>  \r\n\r\n<A NAME=\"P26\"></A>\r\n\r\n<DIV CLASS=PARAGRAPH ID=\"P26\">  \r\n\r\n<P CLASS=PARAB> <B>§ 26. </B> Seminariet stiller kontorlokale og -materiel  \r\n\r\n til rådighed for rådet. </P>  \r\n\r\n</DIV>  \r\n\r\n<A NAME=\"P27\"></A>\r\n\r\n<DIV CLASS=PARAGRAPH ID=\"P27\">  \r\n\r\n<P CLASS=PARAB> <B>§ 27. </B> Kan et spørgsmål ikke løses ved forhandling  \r\n\r\n mellem rådet og seminariets rektor, kan rådet forlange sagen forelagt for  \r\n\r\n undervisningsdirektøren. Ved forelæggelsen medsendes der redegørelse fra  \r\n\r\n parterne. </P>  \r\n\r\n<P>Kapitel III. Bortvisning af studerende. </P>  \r\n\r\n</DIV>  \r\n\r\n<A NAME=\"P28\"></A>\r\n\r\n<DIV CLASS=PARAGRAPH ID=\"P28\">  \r\n\r\n<P CLASS=PARAB> <B>§ 28. </B> Afgørelse om bortvisning af en studerende  \r\n\r\n træffes af undervisningsministeren efter indstilling fra seminariets rektor.  \r\n\r\n Inden indstilling sker, behandles sagen i lærerrådet. </P>  \r\n\r\n<P CLASS=STK> <I>Stk. 2. </I> Sager om bortvisning behandles sådan: </P>  \r\n\r\n<P>Rektor meddeler skriftligt den studerende og lærerrådet, at spørgsmålet om  \r\n\r\n bortvisning vil blive rejst, og redegør for sagens grundlag. Samtidig  \r\n\r\n underretter rektor den studerende om hans rettigheder efter stk. 3. Den  \r\n\r\n studerende har ret til inden 5 dage at fremkomme med en skriftlig  \r\n\r\n redegørelse. En eventuel redegørelse fra den studerende udsendes til  \r\n\r\n medlemmerne af lærerrådet senest 2 dage, før sagen behandles i rådet. Den  \r\n\r\n studerende har ret til mundtligt at uddybe sin redegørelse og drøfte sagen  \r\n\r\n med lærerrådet, inden rådet tager stilling til sin udtalelse. Lærerrådet  \r\n\r\n afgiver sin udtalelse til rektor og en genpart til den studerende. Gør rektor  \r\n\r\n indstilling til undervisningsdirektøren om bortvisning, skal indstillingen  \r\n\r\n ledsages af lærerrådets udtralelse, protokollatet af mødet og en eventuel  \r\n\r\n skriftlig redegørelse fra den studerende med eventuelle supplerende  \r\n\r\n bemærkninger. Genpart af indstillingen gives den studerende. </P>  \r\n\r\n<P CLASS=STK> <I>Stk. 3. </I> Den studerende har ret til at lade sig bistå af  \r\n\r\n de studerendes råd ved udfærdigelsen af sin skriftlige redegørelse og til som  \r\n\r\n bisidder at møde med eller til at lade sig repræsentere af et medlem af de  \r\n\r\n studerendes råd ved drøftelsen af sagen med lærerrådet. Har den studerende  \r\n\r\n benyttet sig af denne ret, gives der de studerendes råd genpart af  \r\n\r\n lærerrådets udtalelse og rektors indstilling. </P>  \r\n\r\n<P CLASS=STK> <I>Stk. 4. </I> En studerende kan kun i ganske særlige tilfælde  \r\n\r\n udelukkes fra undervisningen eller seminariet, medens bortvisningssagen  \r\n\r\n behandles. Sådan udelukkelse skal straks indberettes til  \r\n\r\n undervisningsdirektøren. </P>  \r\n\r\n<P>Kapitel IV. Andre bestemmelser. </P>  \r\n\r\n</DIV>  \r\n\r\n<A NAME=\"P29\"></A>\r\n\r\n<DIV CLASS=PARAGRAPH ID=\"P29\">  \r\n\r\n<P CLASS=PARAB> <B>§ 29. </B> Seminariet stiller i videst muligt omfang  \r\n\r\n lokaler til rådighed for seminariets lærere og/eller studerende til faglige,  \r\n\r\n kulturelle eller underholdningsmæssige formål, herunder eventuelle fester.  \r\n\r\n Rektor afgør, i hvilket omfang og eventuelt på hvilke betingelser lokaler kan  \r\n\r\n afses til sådanne formål, jfr. herved § 13, stk. 1, nr. 4. </P>  \r\n\r\n</DIV>  \r\n\r\n<A NAME=\"P30\"></A>\r\n\r\n<DIV CLASS=PARAGRAPH ID=\"P30\">  \r\n\r\n<P CLASS=PARAB> <B>§ 30. </B> Seminariets bibliotek og faglokaler skal være  \r\n\r\n åbne for de studerende - bortset fra timer, hvor der undervises i lokalerne -  \r\n\r\n til brug ved deres selvstændige arbejde med fagene. </P>  \r\n\r\n<P CLASS=STK> <I>Stk. 2. </I> Rektor sørger for tilsyn med lokalerne i  \r\n\r\n åbningstiden i det omfang, han finder nødvendigt, og kan fastsætte regler for  \r\n\r\n lokalernes brug, jfr. herved § 13, stk. 1, nr. 3. </P>  \r\n\r\n</DIV>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Undervisningsdirektøren for folkeskolen og  \r\n\r\n seminarierne kan efter indstilling fra seminariet for en nærmere fastsat  \r\n\r\n periode, der kan forlænges, godkende ordninger med hensyn til råds og udvalgs  \r\n\r\n sammmensætning og virksomhed, der afviger fra bestemmelserne i  \r\n\r\n bekendtgørelsen. </P>  \r\n\r\n<P>Kapitel V. Ikrafttræden m.m. </P>  \r\n\r\n</DIV>  \r\n\r\n<A NAME=\"P31\"></A>\r\n\r\n<DIV CLASS=PARAGRAPH ID=\"P31\">  \r\n\r\n<P CLASS=PARAB> <B>§ 31. </B> Bekendtgørelsen gælder fra begyndelsen af  \r\n\r\n undervisningsåret 1971-72. (* 1) </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 26. august  \r\n\r\n 1971. </I> </P>  \r\n\r\n<P CLASS=UNDERSKREVET-AF ALIGN=CENTER>Helge Larsen. </P>  \r\n\r\n<P CLASS=MINISTER ALIGN=RIGHT>/ J. Munck-Hansen. </P>  \r\n\r\n</DIV>  \r\n\r\n</DIV>",
    "isHistorical": true,
    "editorialNotes": [
        "om uddannelse af pædagoger",
        "(* 2) Bekendtgørelsen er bortfaldet ved lov nr. 370 af 6. juni 1991",
        "(* 1) Denne paragraf er i Lovtidende fejlagtigt betegnet § 31 i stedet for § 32."
    ],
    "alternativeMedia": [],
    "ressort": "Uddannelses- og Forskningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/09/1971"
        },
        {
            "displayName": "Accession",
            "displayValue": "B19710040005"
        },
        {
            "displayName": "Entydig dokumentidentifikation",
            "displayValue": "CM032499"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "01/10/1997"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "400"
        },
        {
            "displayName": "År for udstedelse",
            "displayValue": "1971"
        },
        {
            "displayName": "Dato for underskrift",
            "displayValue": "26/08/1971"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Universitetsafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. dep. 1.afd. j.nr. 09-09-57/70"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}