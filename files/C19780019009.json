{
    "id": 62182,
    "title": "Cirkulære om ligningsrådets og statsskattedirektoratets ligningsplan for indkomståret 1978 ",
    "documentTypeId": "140",
    "isSagsforlobPeriodValid": false,
    "shortName": "CIR nr 190 af 16/10/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om ligningsrådets og  \r\n\r\n statsskattedirektoratets ligningsplan for indkomståret 1978 </H1>  \r\n\r\n<P></P>  \r\n\r\n<BR>  \r\n\r\n<P>Med virkning fra og med indkomståret 1978 er der ved lov nr. 281 af 8.  \r\n\r\n juni 1977, skattestyrelsesloven, gennemført en omfattende ændring af  \r\n\r\n skatteadministrationen først og fremmest ved indførelse af etledsligning i  \r\n\r\n kommunalt regie. Denne decentralisering af sagsbehandlingen er forudsat fulgt  \r\n\r\n op af et forstærket tilsyn med ligningsarbejdet. </P>  \r\n\r\n<P>Efter skattestyrelseslovens § 14, stk. 1, påhviler det  \r\n\r\n statsskattedirektoratet at varetage tilsynet med, at ligningen sker på  \r\n\r\n behørig og ensartet måde over hele landet. Endvidere skal  \r\n\r\n statsskattedirektoratet og ligningsrådet udarbejde en årlig plan for  \r\n\r\n ligningens foretagelse og tilsynet hermed. </P>  \r\n\r\n<P>Kommunerne og ligningskommissionerne skal i henhold til forretningsorden  \r\n\r\n for ligningskommissionerne udarbejde en plan for ligningen i den enkelte  \r\n\r\n kommune. Denne plan skal udarbejdes under behørig hensyntagen til  \r\n\r\n ligningsrådets og statsskattedirektoratets retningslinjer. </P>  \r\n\r\n<P>Ligningsrådet har besluttet, at ligningsarbejdet for indkomståret 1978  \r\n\r\n skal tilrettelægges og afvikles efter følgende retningslinjer: </P>  \r\n\r\n<P CLASS=PUNKT> <B>1.</B> Ligningens foretagelse for indkomståret 1978 </P>  \r\n\r\n<P>1.1. Ligningen af skatteydere med ukomplicerede skattemæssige forhold </P>  \r\n\r\n<P>Ligningsarbejdet skal tilrettelægges og afvikles, så det tilstræbes, at  \r\n\r\n alle skatteydere med ukomplicerede skattemæssige forhold (almindelige  \r\n\r\n lønmodtagere og pensionister m.v.) er færdigbehandlet, inden den første  \r\n\r\n slutopgørelse udsendes. </P>  \r\n\r\n<P>1.2. Udsøgningssystem og kontrolbilagssystem </P>  \r\n\r\n<P>Disse edb-systemer er opbygget med henblik på i størst muligt omfang at  \r\n\r\n gøre lønmodtagerligningen maskinel, og hvor dette ikke er muligt at give  \r\n\r\n grundlag for en systematisk udvælgelse af de selvangivelser, der skal  \r\n\r\n kontrolleres nærmere. </P>  \r\n\r\n<P>Systemerne hviler på følgende administrative tilrettelæggelse: </P>  \r\n\r\n<P>Straks efter at selvangivelserne er modtaget i kommunerne, konverteres  \r\n\r\n oplysningerne og indgår til edb-mæssig behandling. Endvidere indsender  \r\n\r\n arbejdsgiverne oplysningssedler (løn m.v. og A-skat), som sammen med  \r\n\r\n renteoplysninger fra pengeinstitutterne og en lang række andre  \r\n\r\n kontroloplysninger indberettes til systemerne. </P>  \r\n\r\n<P>Herefter foretages - forinden det almindelige ligningsarbejde påbegyndes -  \r\n\r\n en omfattende maskinel behandling. De væsentligste kontrolfunktioner er: </P>  \r\n\r\n<P>- en formel kontrol af selvangivelsernes indsendelse og rigtige udfyldelse  \r\n\r\n (f.eks. sammentællingskontrol) </P>  \r\n\r\n<P>- en sammenligning af den enkelte skatteyders selvangivne A-indkomst med  \r\n\r\n arbejdsgivernes oplysninger herom </P>  \r\n\r\n<P>- en sammenligning af den enkelte skatteyders selvangivne renteindtægter  \r\n\r\n vedrørende obligationer, bank- og sparekassebøger med de oplysninger,  \r\n\r\n pengeinstitutterne har indberettet. </P>  \r\n\r\n<P>1.2.1. Udsøgningssystemet </P>  \r\n\r\n<P>Udsøgningssystemet er opbygget og fungerer efter samme principper som  \r\n\r\n 1977-systemet med sorteringsgrupper og kriterier, som fastlægges af den  \r\n\r\n enkelte kommune. Der er således som hidtil mulighed for, at kommunerne kan  \r\n\r\n udsøge selvangivelser til nærmere ligningsmæssig kontrol efter en lang række  \r\n\r\n kriterier efter kommunens eget valg. </P>  \r\n\r\n<P>Systemet bygger på en maskinel registrering og sammenligning af  \r\n\r\n forskellige skatteregistres indhold. I systemet indgår først og fremmest  \r\n\r\n følgende oplysninger: </P>  \r\n\r\n<P>- de konverterede selvangivelsesdata </P>  \r\n\r\n<P>- de tilsvarende selvangivelsesoplysninger for året før </P>  \r\n\r\n<P>- oplysningssedlernes data </P>  \r\n\r\n<P>- oplysninger fra kontrolbilagssystemet </P>  \r\n\r\n<P>- mandtalskoder (f.eks. oplysninger om skattepligtens omfang,  \r\n\r\n regnskabspligt, sambeskatning osv.) </P>  \r\n\r\n<P>- oplysninger fra ejendomsregistret. </P>  \r\n\r\n<P>Udsøgningssystemet kan på grundlag af disse oplysninger efter nærmere  \r\n\r\n kriterier valgt af den enkelte kommune udsortere selvangivelser til egentlig  \r\n\r\n ligningsmæssig behandling. </P>  \r\n\r\n<P>I begyndelsen af april vil kommunerne ved hjælp af en  \r\n\r\n &quot;udsøgningsblanket&quot; få meddelelse om, hvilke skatteydere der er  \r\n\r\n blevet udsøgt med oplysning om årsagerne til udsøgningen. </P>  \r\n\r\n<P>Udsøgningssystemet kan anvendes både som et rent sagssorteringssystem  \r\n\r\n (sagsstyring) og som et tidsprioriteringssystem. </P>  \r\n\r\n<P>I samtlige kommuner udsøges automatisk for følgende forhold: </P>  \r\n\r\n<P>- A-indkomstdifferencer </P>  \r\n\r\n<P>- B-indkomstdifferencer </P>  \r\n\r\n<P>- Renteindkomstdifferencer </P>  \r\n\r\n<P>- Ejendomssalg </P>  \r\n\r\n<P>- Fejl ved beregning af ejendomsoverskud eller -underskud </P>  \r\n\r\n<P>- Fejl med hensyn til skattegodtgørelse af aktieudbytte </P>  \r\n\r\n<P>- Skatteyderen eller dennes ægtefælle er død i 1978 </P>  \r\n\r\n<P>- Fejl i mandtalskoder </P>  \r\n\r\n<P>Herudover skal den enkelte kommune som nævnt selv vælge kriterier. </P>  \r\n\r\n<P>1.2.2. Kontrolbilagssystem og blanketterne R 75 og R 75S </P>  \r\n\r\n<P>Som led i lignings- og kontrolarbejdet opsamles en række oplysninger af  \r\n\r\n betydning for ligningen i kontrolbilagssystemet, der danner grundlag for  \r\n\r\n udskrivning af oplysninger vedrørende skattepligtige personers indkomst- og  \r\n\r\n formueforhold på blanket R 75 og vedrørende aktie/anpartsselskaber m.v. på  \r\n\r\n blanket R 75S. </P>  \r\n\r\n<P>På R 75 og R 75S vil der blive udskrevet renteoplysninger fra banker,  \r\n\r\n sparekasser, realkreditinstitutioner m.v. som følge af den ved lov m. 286 af  \r\n\r\n 9. juni 1977 gennemførte ændring af skattekontrolloven, samt oplysninger om  \r\n\r\n renter af private pantebreve, som er indberettet af kommunerne til  \r\n\r\n statsskattedirektoratet på grundlag af lister fra direktoratet over særligt  \r\n\r\n udvalgte skatteydere. </P>  \r\n\r\n<P>Kontrolbilagssystemet indeholder i øvrigt kontroloplysninger som for 1977.  \r\n\r\n</P>  \r\n\r\n<P>I midten af marts udskrives kontrolbilaget - R 75 - med samtlige  \r\n\r\n kontroloplysninger for alle personer med ligningsartkode (erhvervsdrivende og  \r\n\r\n &quot;tungere&quot; lønmodtagere m.v.), således at regnskabsligningen kan  \r\n\r\n påbegyndes. I begyndelsen af april - samtidig med udsøgningsblanketten -  \r\n\r\n udskrives R 75 for øvrige personer. </P>  \r\n\r\n<P>Kontrolbilaget for aktieselskaber/anpartsselskaber udskrives i slutningen  \r\n\r\n af maj 1979. </P>  \r\n\r\n<P>Med hensyn til systemernes nærmere indhold henvises til de pågældende  \r\n\r\n afsnit i statsskattedirektoratets &quot;Vejledning om slutopgørelsen m.v. for  \r\n\r\n 1978&quot;, som vil blive udsendt til kommunerne i løbet af december måned  \r\n\r\n 1978. </P>  \r\n\r\n<P>1.3. Lignings- og kontrolsystem for erhvervsdrivende </P>  \r\n\r\n<P>Der etableres et edb-system til støtte for sagsstyringen og -fordelingen.  \r\n\r\n</P>  \r\n\r\n<P>Det skal endvidere danne basis for udarbejdelsen af oversigter over  \r\n\r\n erhvervsdrivende og statistisk materiale. En fælles statslig-kommunal  \r\n\r\n arbejdsgruppe har i juli 1978 afgivet en delrapport vedrørende  \r\n\r\n tilvejebringelse af et lignings- og kontrolsystem for erhvervsdrivende. Det  \r\n\r\n fremgår heraf, at et sådant system må udvikles over flere år. Grundtanken er,  \r\n\r\n at der efterhånden skal etableres ordninger, hvorefter alle erhvervsdrivendes  \r\n\r\n selvangivelser og regnskaber efter fastlagte retningslinier udtages til mere  \r\n\r\n dybtgående kontrol med passende tidsintervaller (turnusordninger). For  \r\n\r\n indkomståret 1978 indeholder systemet alene følgende: </P>  \r\n\r\n<UL CLASS=PLAIN-LIST>  \r\n\r\n<LI>(1) Et mandtal over skattepligtige erhvervsdrivende personer og selskaber  \r\n\r\n m.v., som bl.a. vil indeholde oplysning om ligningsart og branchekode. </LI>  \r\n\r\n</UL>  \r\n\r\n<P>Disse oplysninger vil i begyndelsen af februar blive udskrevet på særlige  \r\n\r\n lister og tilsendt samtlige kommuner. Endvidere vil der fra systemet på  \r\n\r\n kontrolbilagene - R 75 og R 75S - blive givet oplysninger om: </P>  \r\n\r\n<P>- hovedaktionærforhold </P>  \r\n\r\n<P>- interessentskabsforhold </P>  \r\n\r\n<P>- brancheforhold </P>  \r\n\r\n<UL CLASS=PLAIN-LIST>  \r\n\r\n<LI>(2) Der gives mulighed for at opdele de erhvervsdrivende efter  \r\n\r\n regnskabernes sværhedsgrad. </LI>  \r\n\r\n<LI>(3) Der åbnes i systemet adgang til, efterhånden som ligningsarbejdet  \r\n\r\n afvikles, at indberette omfanget af den udførte kontrol, som opdeles i  \r\n\r\n følgende kontrolgrader: </LI>  \r\n\r\n</UL>  \r\n\r\n<P>- ligningsmæssig gennemgang, </P>  \r\n\r\n<P>- partiel kontrol, </P>  \r\n\r\n<P>- totalkontrol. </P>  \r\n\r\n<P>Det forudsættes herved, at der foretages en gennemlæsning af samtlige  \r\n\r\n selvangivelser og regnskaber. </P>  \r\n\r\n<UL CLASS=PLAIN-LIST>  \r\n\r\n<LI>(4) Der åbnes adgang for kommunerne til at indberette ordninger,  \r\n\r\n hvorefter alle erhvervsdrivendes selvangivelser efter fastlagte  \r\n\r\n retningslinier udtages til en mere dybtgående kontrol med passende mellemrum  \r\n\r\n (turnusordninger). </LI>  \r\n\r\n</UL>  \r\n\r\n<P>1.4. Øvrige retningslinjer for ligningsarbejdet </P>  \r\n\r\n<P>1.4.1. Ligningsvejledning 1978 </P>  \r\n\r\n<P>Omkring den 1. marts 1979 udsender statsskattedirektoratet en  \r\n\r\n ligningsvejledning til skattemyndighederne. </P>  \r\n\r\n<P>1.4.2. Statsskattedirektoratets cirkulære nr. 487 af 3. november 1976 om  \r\n\r\n forhøjelse af ansættelser, hvori indgår skønsmæssig vurdering af  \r\n\r\n privatforbrugsposter. </P>  \r\n\r\n<P>Efter cirkulæret skal ligningsarbejdet tilrettelægges, så der normalt ikke  \r\n\r\n gennemføres forhøjelser af skønsposter vedrørende privatforbrug, efter  \r\n\r\n skatteyderen har modtaget første slutopgørelse. Cirkulæret er nærmere omtalt  \r\n\r\n i ligningsvejledningen. </P>  \r\n\r\n<P>1.4.3. Ligningschartequeordning </P>  \r\n\r\n<P>I forbindelse med indførelse af kildeskat i 1970 etableredes en  \r\n\r\n landsdækkende ligningschartequeordning for personer. I samarbejde med  \r\n\r\n kommunerne er der i 1978 udarbejdet et forslag til en chartequeordning for  \r\n\r\n selskaber, foreninger m.v. Charteque, personark og observationsark vil blive  \r\n\r\n udsendt i foråret 1979. </P>  \r\n\r\n<P>1.4.4. Takseringer </P>  \r\n\r\n<P>Ansættelse for skatteydere og selskaber m.v., som ikke har indgivet  \r\n\r\n selvangivelse (takseringer), sker efter nærmere retningslinier fra  \r\n\r\n statsskattedirektoratet. Der vil senere blive udsendt cirkulære herom. </P>  \r\n\r\n<P>1.4.5. Udtagelse og indberetning af bødesager </P>  \r\n\r\n<P>For at sikre en ensartet udtagelse af sager, hvor det må antages, at der  \r\n\r\n foreligger overtrædelse af skattekontrollovens § 13 eller straffelovens §  \r\n\r\n 289, er det ved skrivelse af 27. december 1977 pålagt kommunerne at udtage og  \r\n\r\n indberette sager, hvori overtrædelse skønnes at foreligge, til  \r\n\r\n amtsskatteinspektoraterne, som fører tilsyn hermed. </P>  \r\n\r\n<P>1.4.6. Særlige kontrolaktioner </P>  \r\n\r\n<P>Statsskattedirektoratet vil efter drøftelser med repræsentanter for  \r\n\r\n ligningsmyndighederne planlægge særlige kontrolaktioner. Disse vil blive  \r\n\r\n tilrettelagt efter aftale med de ligningsmyndigheder, der skal deltage. </P>  \r\n\r\n<P>Det påhviler kommunerne at underrette statsskattedirektoratet om  \r\n\r\n iværksættelsen af lokale kontrolaktioner. </P>  \r\n\r\n<P CLASS=PUNKT> <B>2.</B> Ligningsstatistik </P>  \r\n\r\n<P>Der vil til kommuner og amtsskatteinspektorater blive udsendt en  \r\n\r\n ligningsstatistik pr. 1. oktober 1979 og pr. 31. marts 1980. Statistikken vil  \r\n\r\n indeholde optællinger af forhøjelser og nedsættelser af ansættelserne opdelt  \r\n\r\n på førstegangsansættelser og klagesager opdelt inden for de forskellige  \r\n\r\n skatteyderkategorier. </P>  \r\n\r\n<P>Med virkning fra indkomståret 1978 skal alle slutligningsindberetninger,  \r\n\r\n som er en følge af en ændret ansættelse, forsynes med en kode, der angiver  \r\n\r\n årsagen til ændringen. Årsagskoderne vil blive optalt maskinelt og indgå i  \r\n\r\n ligningsstatistikken. </P>  \r\n\r\n<P CLASS=PUNKT> <B>3.</B> Tilsyn med ligningen </P>  \r\n\r\n<P>3.1. Ligningsrådet og statsskattedirektoratets tilsyn efter  \r\n\r\n skattestyrelseslovens § 11 med ligningskommissionernes arbejde varetages uden  \r\n\r\n for Københavns og Frederiksberg kommuner af amtsskatteinspektoraterne, jfr.  \r\n\r\n lovens § 19, stk. 1. </P>  \r\n\r\n<P>3.2. Statsskattedirektoratets beføjelse til efter lovens § 15, stk. 2, at  \r\n\r\n bemyndige en ligningskommission til at ændre en ansættelse vil blive tillagt  \r\n\r\n amtsskatteinspektoraterne. Retningslinier for, i hvilket omfang bemyndigelser  \r\n\r\n kan gives, vil blive udsendt i 1979. </P>  \r\n\r\n<P>3.3. Amtsskatteinspektoraterne vil blive bemyndiget til at udtage  \r\n\r\n selvangivelser efter lovens § 14, stk. 2, til gennemgang og eventuel  \r\n\r\n forelæggelse for amtsligningsrådet. Amtsskatteinspektoratet kan herefter på  \r\n\r\n et hvilket som helst tidspunkt udtage selvangivelser til gennemgang og  \r\n\r\n eventuel forelæggelse for amtsligningsrådet. </P>  \r\n\r\n<P>3.4. Amtsskatteinspektoraterne vil blive bemyndiget til på direktoratets  \r\n\r\n vegne at deltage i ligningskommissionernes møder og forhandlinger efter  \r\n\r\n lovens § 14, stk. 2. </P>  \r\n\r\n<P>3.5. Det påhviler kommunerne at indsende kommunens ligningsplan til  \r\n\r\n amtsskatteinspektoratet snarest efter, at ligningskommissionen har vedtaget  \r\n\r\n den. Ændringer i planen indsendes på tilsvarende måde. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Statsskattedirektoratet, den 16. oktober  \r\n\r\n 1978. </I> </P>  \r\n\r\n<P CLASS=UNDERSKREVET-AF ALIGN=CENTER>HANS WESTERBERG </P>  \r\n\r\n<P CLASS=MINISTER ALIGN=RIGHT>/Palle Graff </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "09/01/1979"
        },
        {
            "displayName": "Accession",
            "displayValue": "C19780019009"
        },
        {
            "displayName": "Entydig dokumentidentifikation",
            "displayValue": "CM021168"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "25/09/1997"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "190"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "16/10/1978"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Statsskattedir. Li.nr. 1-78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}