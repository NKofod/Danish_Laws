{
    "id": 34797,
    "title": "Arbejdsskadeforsikring - men - tab af erhvervsevne - lægebehandling i Danmark - betaling af rejseudgifter (* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19382 af 02/12/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I en sag om fastsættelse af erstatning vedrørende en arbejdsskade, der  \r\n\r\n den 6. marts 1981 overgik en dansk matros M, bosiddende i Costa Rica, fandt  \r\n\r\n Ankestyrelsen, at tab af erhvervsevne udgjorde 30%, hvorfor der ikke var  \r\n\r\n grundlag for at genoptage spørgsmålet om erhvervsevnetab til fornyet  \r\n\r\n vurdering. Ankestyrelsen fandt heller ikke for tiden anledning til at  \r\n\r\n foretage nogen ændring af mengraden, der tidligere var blev fastsat til 25%.  \r\n\r\n</I> </P>  \r\n\r\n<P> <I>Sagen vedrørte også spørgsmålet om udgifter ved sygebehandling og  \r\n\r\n rejseudgifter mellem Costa Rica og Danmark. </I> </P>  \r\n\r\n<P> <I>Da M's sag på tidspunktet for en i november 1983 foretaget operation  \r\n\r\n ikke var under behandling i Sikringsstyrelsen, og der ej heller var fastsat  \r\n\r\n en revisionsfrist med henblik på genoptagelse, fandtes  \r\n\r\n arbejdsskadeforsikringslovens § 25, stk. 1, ikke at kunne bringes i  \r\n\r\n anvendelse, hvorfor M ikke var berettiget til refusion af de i 1983 afholdte  \r\n\r\n rejseudgifter. </I> </P>  \r\n\r\n<P> <I>Ankestyrelsen fandt derimod, at der var tilstrækkeligt grundlag for at  \r\n\r\n anse M berettiget til et beløb svarende til de i 1984 - 1985 afholdte  \r\n\r\n rejseudgifter, ialt 2.286,80 . </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadeforsikring - men - tab af  \r\n\r\n erhvervsevne - lægebehandling i Danmark - betaling af rejseudgifter (* 1)  \r\n\r\n</H1>  \r\n\r\n<P></P>  \r\n\r\n<P>REDEGØRELSE FOR SAGEN: </P>  \r\n\r\n<P>En dansk matros M kom den 6. marts 1981 om bord på et skib til skade </P>  \r\n\r\n<P>med højre ben. Skibet anløb nødhavn i Florida, hvor M blev </P>  \r\n\r\n<P>opereret på et lokalt hospital. </P>  \r\n\r\n<P>Sikringsstyrelsen fastsatte den 9. august 1982 mengraden til 20% og </P>  \r\n\r\n<P>tab af erhvervsevne til 20%. </P>  \r\n\r\n<P>M, der er bosat i Costa Rica, tog i 1983 til Danmark, hvor han i </P>  \r\n\r\n<P>november 1983 fik fjernet det indsatte osteosyntesemateriale. </P>  \r\n\r\n<P>M anmodede i december 1983 Sikringsstyrelsen om genoptagelse af </P>  \r\n\r\n<P>sagen. </P>  \r\n\r\n<P>Af lægelige oplysninger fra Costa Rica fremgik, at det ville være </P>  \r\n\r\n<P>nødvendigt at gennemføre endnu en operation, men at denne ikke </P>  \r\n\r\n<P>ville kunne udføres på Costa Rica på grund af manglende </P>  \r\n\r\n<P>faciliteter. </P>  \r\n\r\n<P>Sikringsstyrelsen forhøjede den 27. september 1984 mengraden til 25% </P>  \r\n\r\n<P>og den 15. november 1984 tab af erhvervsevne til 30%. </P>  \r\n\r\n<P>M rejste i oktober 1984 overfor Sikringsstyrelsen spørgsmål om </P>  \r\n\r\n<P>muligheden for at få dækket sine udgifter ved eventuel rejse til </P>  \r\n\r\n<P>og fra Danmark i forbindelse med indlæggelse på hospital. </P>  \r\n\r\n<P>Sikringsstyrelsen meddelte ved brev af 15. november 1984, at der ikke </P>  \r\n\r\n<P>i henhold til arbejdsskadeforsikringsloven var hjemmel til at </P>  \r\n\r\n<P>pålægge forsikringsselskabet at afholde udgifter til hjemrejse, </P>  \r\n\r\n<P>omskoling eller lægebehandling i Danmark. </P>  \r\n\r\n<P>M tog i slutningen af 1984 påny til Danmark for at få undersøgt sit </P>  \r\n\r\n<P>knæ. Der blev truffet beslutning om indsættelse af en knæprotese, </P>  \r\n\r\n<P>og M blev optaget på hospitalets venteliste. </P>  \r\n\r\n<P>Sikringsstyrelsen afslog den 15. februar og 22. maj 1985 at </P>  \r\n\r\n<P>genoptage sagen, da behandling af sagen vedrørende varigt men </P>  \r\n\r\n<P>måtte afvente den planlagte operation. </P>  \r\n\r\n<P>M fik den 25. juni 1985 indsat knæprotesen. </P>  \r\n\r\n<P>Sikringsstyrelsen afslog den 9. september 1985 at genoptage sagen med </P>  \r\n\r\n<P>henvisning til, at M's tilstand ikke var stationær efter </P>  \r\n\r\n<P>operationen, hvorfor sagen først ville blive genoptaget i </P>  \r\n\r\n<P>september 1986, hvor en tidligere fastsat revision af mengraden </P>  \r\n\r\n<P>ville finde sted. </P>  \r\n\r\n<P>Sikringsstyrelsen fandt fortsat ikke grundlag for at genoptage </P>  \r\n\r\n<P>spørgsmålet om tab af erhvervsevne. </P>  \r\n\r\n<P>Ankestyrelsen tiltrådte den 3. juni 1986 Sikringsstyrelsens </P>  \r\n\r\n<P>afgørelse. </P>  \r\n\r\n<P>Sikringsstyrelsen genoptog i september 1986 sagen og indhentede </P>  \r\n\r\n<P>supplerende lægelige oplysninger fra Costa Rica. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Sikringsstyrelsen traf den 24. november 1986 afgørelse om, at der ved </P>  \r\n\r\n<P>den nu foretagne revision af sagen ikke fandtes grundlag for en </P>  \r\n\r\n<P>ændring af mengraden, ligesom der heller ikke fandtes grundlag for </P>  \r\n\r\n<P>at genoptage erhvervsevnetabsspørgsmålet til fornyet vurdering. </P>  \r\n\r\n<P>Sikringsstyrelsen fandt endvidere, at den endelige mengrad ikke kunne </P>  \r\n\r\n<P>fastsættes på daværende tidspunkt, hvorfor Sikringsstyrelsen </P>  \r\n\r\n<P>samtidig traf afgørelse om, at sagen indtil videre og senest den </P>  \r\n\r\n<P>8. august 1997 ville kunne optages til fornyet afgørelse af </P>  \r\n\r\n<P>erstatningsspørgsmålet, jf. lovens § 29, stk. 1. </P>  \r\n\r\n<P>Sikringsstyrelsen traf den 6. juli 1987 afgørelse om, at der ikke </P>  \r\n\r\n<P>efter arbejdsskadeforsikringslovens § 21, stk. 2, var hjemmel til </P>  \r\n\r\n<P>at pålægge forsikringsselskabet at betale rejseudgifter i </P>  \r\n\r\n<P>forbindelse med operationer i Danmark, henholdsvis november 1983 </P>  \r\n\r\n<P>og juni 1985. </P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af M, der henviste til, at han var uden nogen </P>  \r\n\r\n<P>erhvervsevne. </P>  \r\n\r\n<P>M anførte endvidere, at Sikringsstyrelsen efter lovens § 25 havde </P>  \r\n\r\n<P>undladt at skønne over nødvendigheden af at iværksætte </P>  \r\n\r\n<P>sygebehandling, og at Sikringsstyrelsen efter lovens § 21, stk. 2, </P>  \r\n\r\n<P>var forpligtet til at afholde hans rejseudgifter mellem Costa Rica </P>  \r\n\r\n<P>og Danmark. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Sikringsstyrelsen anførte ved oversendelsen af sagen, at det efter </P>  \r\n\r\n<P>Sikringsstyrelsens opfattelse kun i begrænset omfang kan pålægges </P>  \r\n\r\n<P>et forsikringsselskab at afholde udgifter ved, at en skadelidt ved </P>  \r\n\r\n<P>flytning vanskeliggør eller umuliggør en gennemførelse af </P>  \r\n\r\n<P>lægebehandlingen. </P>  \r\n\r\n<P>Sikringsstyrelsen oplyste videre, at styrelsen havde underrettet M </P>  \r\n\r\n<P>om, at han - hvis han i bopælslandet havde haft udgifter til </P>  \r\n\r\n<P>behandling og nødvendig befordring i forbindelse hermed - i alle </P>  \r\n\r\n<P>tilfælde i et vist omfang ville kunne få sådanne udgifter </P>  \r\n\r\n<P>godtgjort efter loven, og at M var anmodet om at fremkomme med </P>  \r\n\r\n<P>dokumentation for afholdelse af eventuelle udgifter. </P>  \r\n\r\n<P>Der forelå faktura af november 1983 lydende på 1.304 og faktura af </P>  \r\n\r\n<P>december 1984 lydende på 2.286,80 vedrørende rejseudgifter til </P>  \r\n\r\n<P>og fra Danmark. </P>  \r\n\r\n<P>LOVGRUNDLAG: </P>  \r\n\r\n<P>Arbejdsskadeforsikringslovens § 21, stk. 2, § 25, stk. 1 og 3, § 27, </P>  \r\n\r\n<P>§ 28 og § 29, stk. 1. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Ankestyrelsen finder, at erhvervsevnetabet i denne sag er 30%, </P>  \r\n\r\n<P>hvorfor der ikke er grundlag for at genoptage spørgsmålet om </P>  \r\n\r\n<P>erhvervsevnetabet til fornyet vurdering. </P>  \r\n\r\n<P>Ankestyrelsen finder endvidere, at mengraden må fastsættes til 25%, </P>  \r\n\r\n<P>hvorfor der ikke for tiden er anledning til at foretage nogen </P>  \r\n\r\n<P>ændring af mengraden. </P>  \r\n\r\n<P>Ankestyrelsen tiltræder således Sikringsstyrelsens afgørelse af 24. </P>  \r\n\r\n<P>november 1986. </P>  \r\n\r\n<P>I henhold til arbejdsskadeforsikringslovens § 25, stk. 1, skal </P>  \r\n\r\n<P>forsikringsselskabet - når Sikringsstyrelsen under sagens </P>  \r\n\r\n<P>behandling skønner, at sygebehandling eller optræning er nødvendig </P>  \r\n\r\n<P>for at opnå bedst mulig helbredelse - betale udgifterne herved i </P>  \r\n\r\n<P>det omfang, disse ikke kan afholdes efter lov om offentlig </P>  \r\n\r\n<P>sygesikring eller som led i behandlingen på offentligt sygehus. I </P>  \r\n\r\n<P>henhold til § 25, stk. 3, gælder bestemmelsen i § 25, stk. 1, også </P>  \r\n\r\n<P>ved genoptagelse af sagen med henblik på en ændret vurdering af </P>  \r\n\r\n<P>erhvervsevnetabet og det varige men. Det er således kun, når sagen </P>  \r\n\r\n<P>er under behandling i Sikringsstyrelsen, at bestemmelsen i § 25, </P>  \r\n\r\n<P>stk. 1 og 3, samt bestemmelsen i § 21, stk. 2, om afholdelse af </P>  \r\n\r\n<P>rejseudgifter kommer til anvendelse. </P>  \r\n\r\n<P>På tidspunktet for operationen i november 1983 var sagen ikke under </P>  \r\n\r\n<P>behandling i Sikringsstyrelsen, og der var ej heller fastsat </P>  \r\n\r\n<P>revisionsfrist med henblik på optagelse til ny behandling. </P>  \r\n\r\n<P>Ankestyrelsen har ikke fundet, at Sikringsstyrelsen burde have </P>  \r\n\r\n<P>noteret sagen til revision. </P>  \r\n\r\n<P>Ankestyrelsen finder herefter, at arbejdsskadeforsikringslovens § 25, </P>  \r\n\r\n<P>stk. 1, jf. stk. 3, ikke kan bringes i anvendelse, hvorfor M ikke </P>  \r\n\r\n<P>er berettiget til refusion af udgifter ved hans rejse mellem Costa </P>  \r\n\r\n<P>Rica og Danmark i 1983. </P>  \r\n\r\n<P>Ankestyrelsen finder endvidere, at M efter omstændighederne er </P>  \r\n\r\n<P>berettiget til refusion af rejseudgifter til og fra Danmark i 1984 </P>  \r\n\r\n<P>- 1985, ialt 2.286,80 . </P>  \r\n\r\n<P>Ankestyrelsen har herved lagt til grund, at der var grundlag for </P>  \r\n\r\n<P>Sikringsstyrelsen til at genoptage - henholdsvis ikke afslutte - </P>  \r\n\r\n<P>M's sager om menerstatning og erstatning for erhvervsevnetab ved </P>  \r\n\r\n<P>M's fornyede henvendelse i oktober 1984, ligesom der var grundlag </P>  \r\n\r\n<P>for at foranledige M undersøgt og behandlet nærmest muligt hans </P>  \r\n\r\n<P>hjem. Ankestyrelsen har skønnet, at udgifterne herved, det vil </P>  \r\n\r\n<P>sige til transport og behandling, ville have oversteget udgifterne </P>  \r\n\r\n<P>ved hjemtransport til Danmark. </P>  \r\n\r\n<P>Ankestyrelsen ophæver på denne baggrund sin tidligere afgørelse af 3. </P>  \r\n\r\n<P>juni 1986, hvor Ankestyrelsen stadfæstede Sikringsstyrelsens </P>  \r\n\r\n<P>afslag om genoptagelse af sagen. </P>  \r\n\r\n<P>Samtidig ændrer Ankestyrelsen Sikringsstyrelsens afgørelse af 6. juli </P>  \r\n\r\n<P>1987, for så vidt angår afslag på betaling af rejseudgifter til og </P>  \r\n\r\n<P>fra Danmark i 1984 - 1985, mens afgørelsen, for så vidt angår </P>  \r\n\r\n<P>spørgsmål om afslag på betaling af rejseudgifter i 1983, </P>  \r\n\r\n<P>stadfæstes. </P>  \r\n\r\n</DIV>",
    "isHistorical": true,
    "editorialNotes": [
        "(* 1) Offentliggjort af Sikringsstyrelsen i SM U-002-88 15/02/1988."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19871938225"
        },
        {
            "displayName": "Entydig dokumentidentifikation",
            "displayValue": "CA002727"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19382"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "02/12/1987"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "15607-86 13478-87"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}