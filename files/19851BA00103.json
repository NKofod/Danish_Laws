{
    "id": 106063,
    "title": "1985 BSF 103   FORSLAG TIL FOLKETINGSBESLUTNING OM STATSSTØTTE TIL LANDETS   HANDICAPORGANISATIONER ",
    "documentTypeId": "480",
    "isSagsforlobPeriodValid": false,
    "shortName": "1985/1 BSF 103",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 103 </P>  \r\n\r\n<P></P>  \r\n\r\n<P>Forslag til folketingsbeslutning om statsstøtte til landets  \r\n\r\n handicaporganisationer </P>  \r\n\r\n<P></P>  \r\n\r\n<P>Fremsat af Tinning (VS) Albrechtsen (VS) Anne Grete Holmsgård (VS) Lenger  \r\n\r\n (VS) Elisabeth Bruun Olesen (VS) </P>  \r\n\r\n<P></P>  \r\n\r\n<P></P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til i samarbejde med landets </P>  \r\n\r\n<P>handicaporganisationer at udarbejde lovforslag om en permanent </P>  \r\n\r\n<P>statsstøtteordning til landets handicaporganisationer. </P>  \r\n\r\n<P>Lovforslaget fremsættes for folketinget senest 1. september 1986 med </P>  \r\n\r\n<P>henblik på ikrafttræden pr. 1. januar 1987. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>I Norge er statstilskuddet til Funksjonshemdes Fellesorganisasjon </P>  \r\n\r\n<P>opdelt på henholdsvis driftstilskud, voksenoplæringsstøtte og mere </P>  \r\n\r\n<P>projektorienteret støtte. I Sverige gives særskilt støtte til </P>  \r\n\r\n<P>handicaporganisationernes foreningsliv (i 1985 ca. 2 mill. sv. </P>  \r\n\r\n<P>kr.) og desuden en samlet støtte til handicaporganisationernes </P>  \r\n\r\n<P>arbejde - i 1985 på ca. 41 mill. kr. i alt. Støtten i Norge var i </P>  \r\n\r\n<P>1985 på i alt lidt over 2 mill. kr. </P>  \r\n\r\n<P>I Danmark findes der ikke noget permanent støttesystem, selv om der </P>  \r\n\r\n<P>både gives støtte til drift af organisationer og til særskilte </P>  \r\n\r\n<P>handicappolitiske aktiviteter. Støtten er dog spredt, tilfældig og </P>  \r\n\r\n<P>alt for ringe, hvilket de utallige mærkedagsindsamlinger og </P>  \r\n\r\n<P>lignende vidner om. </P>  \r\n\r\n<P>Forslagsstillerne synes, det er fint, at de handicappede og deres </P>  \r\n\r\n<P>organisationer markerer sig på den politiske scene og i </P>  \r\n\r\n<P>dagliglivet i øvrigt. Men vi er modstandere af, at de handicappede </P>  \r\n\r\n<P>og deres organisationer tvinges til gentagne pengeindsamlinger. </P>  \r\n\r\n<P>Som få andre er de handicappede og deres organisationer tvunget </P>  \r\n\r\n<P>til simpelt tiggeri for at få penge til aktiviteter, som elle er </P>  \r\n\r\n<P>enige om er nødvendige. </P>  \r\n\r\n<P>Som enhver regering ved, kan den regne med en løbende og kvalificeret </P>  \r\n\r\n<P>rådgivning fra de handicappede og deres organistioner. Det er </P>  \r\n\r\n<P>derfor rimeligt, at handicaporganisationerne ved, at de kan regne </P>  \r\n\r\n<P>med en løbende og tilstrækkelig økonomisk støtte. Også på baggrund </P>  \r\n\r\n<P>af, at organisationernes arbejde ved højtidelige lejligheder </P>  \r\n\r\n<P>ligefrem omtales som almennyttigt - det var en af grundene til, at </P>  \r\n\r\n<P>handicaporganisationerne kunne opnå dispensation ved indførelsen </P>  \r\n\r\n<P>af den nylige fondsbeskatning. </P>  \r\n\r\n<P>Afgivelsen af socialministerens redegørelse til folketinget i </P>  \r\n\r\n<P>november 1985 om forholdene for personer med handicap var en anden </P>  \r\n\r\n<P>højtidelig lejlighed. Her understreger ministeren, at </P>  \r\n\r\n<P>&#187;udgangspunktet for regeringens arbejde på handicapområdet er, at  \r\n\r\n</P>  \r\n\r\n<P>den enkelte borger skal have størst mulig indflydelse på sin egen </P>  \r\n\r\n<P>tilværelse, og at personer med handicap selv eller gennem deres </P>  \r\n\r\n<P>organisationer aktivt deltager i udviklingen.&#171; </P>  \r\n\r\n<P>Ministeren er sandsynligvis enig i, at det drejer sig om at støtte </P>  \r\n\r\n<P>både den enkelte handicappede og handicaporganisationerne i </P>  \r\n\r\n<P>arbejdet - i det citerede er der faktisk tale om et enten-eller, </P>  \r\n\r\n<P>men det må være en smutter. Hvis det er tilfældet, bør ministeren </P>  \r\n\r\n<P>sætte sig sammen med de handicappedes organisationer og udarbejde </P>  \r\n\r\n<P>et forslag til en permanent støtteordning. </P>  \r\n\r\n<P>For forslagsstillerne er det vigtigt, at ordningen udformes i </P>  \r\n\r\n<P>samarbejde med handicaporganisationerne, ligesom det er vigtigt, </P>  \r\n\r\n<P>at der gives mulighed for en bred offentlig debat af forslaget til </P>  \r\n\r\n<P>nyordning. </P>  \r\n\r\n<P>Vi er selv tilhængere af, at ordningen opbygges sådan, at der bliver </P>  \r\n\r\n<P>mulighed for tre forskellige former for tilskud: </P>  \r\n\r\n<P>- tilskud til drift af de enkelte organisationer </P>  \r\n\r\n<P>- tilskud til foreningsaktiviteter inden for de enkelte </P>  \r\n\r\n<P>handicaporganisationer og </P>  \r\n\r\n<P>- tilskud til handicappolitiske aktiviteter af den ene eller anden </P>  \r\n\r\n<P>art. </P>  \r\n\r\n<P>Desuden bør der være mulighed for at yde en etableringsstøtte til nye </P>  \r\n\r\n<P>handicaporganisationer, der måtte dukke op. </P>  \r\n\r\n<P>Driftstilskuddene bør fordeles af handicaporganisationerne selv og </P>  \r\n\r\n<P>bør kunne tildeles både enkelte organisationer og forskellige </P>  \r\n\r\n<P>sammenslutninger, f.eks. De samvirkende Invalideorganisationer. </P>  \r\n\r\n<P>Tilskud til foreningsaktiviteter bør også fordeles af </P>  \r\n\r\n<P>handicaporganisationerne selv. </P>  \r\n\r\n<P>Tilskuddet til handicappolitiske aktiviteter af den ene eller anden </P>  \r\n\r\n<P>art er derimod ment som en meget åben form for støtte - som en </P>  \r\n\r\n<P>slags forsøgspulje. Herfra bør der kunne gives støtte til alle </P>  \r\n\r\n<P>mulige former for handicappolitiske aktiviteter, ikke mindst dem, </P>  \r\n\r\n<P>der søger at finde nye veje i handicaparbejdet - veje, der meget </P>  \r\n\r\n<P>vel kan være forskellige fra det mere traditionelle </P>  \r\n\r\n<P>organisationsarbejde, som det kendes i dag. Ikke-handicappede bør </P>  \r\n\r\n<P>også have gode muligheder for at søge støtte fra denne pulje, hvad </P>  \r\n\r\n<P>enten deres aktiviteter udfolder sig i direkte samarbejde med </P>  \r\n\r\n<P>handicappede eller ej. Midlerne fra denne pulje skal derfor ikke </P>  \r\n\r\n<P>administreres af handicaporganisationerne, men af andre end dem, </P>  \r\n\r\n<P>der står for administrationen af de to førstnævnte tilskudsformer. </P>  \r\n\r\n<P>De samlede årlige tilskud for alle tre tilskudsformer bør ligge et </P>  \r\n\r\n<P>sted mellem 40 og 50 mill. kr., hvis der skal sikres både mulighed </P>  \r\n\r\n<P>for en stabil drift af organisationerne og mulighed for videre- og </P>  \r\n\r\n<P>nyudvikling af forskellige handicappolitiske initiativer af den </P>  \r\n\r\n<P>ene og anden art. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19851BA00103"
        },
        {
            "displayName": "Entydig dokumentidentifikation",
            "displayValue": "CL005702"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}