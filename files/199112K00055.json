{
    "id": 110855,
    "title": "1991 LSF 55   FORSLAG TIL LOV OM OPHÆVELSE AF LOV OM BUTIKSTID (AFSKAFFELSE AF   LUKKELOVEN) ",
    "documentTypeId": "400",
    "isSagsforlobPeriodValid": false,
    "shortName": "1991/1 LSF 55",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 55 </P>  \r\n\r\n<P></P>  \r\n\r\n<P>Forslag til Lov om ophævelse af lov om butikstid (Afskaffelse af  \r\n\r\n lukkeloven) </P>  \r\n\r\n<P></P>  \r\n\r\n<P>Fremsat af Pia Kjærsgaard (FP) Kim Behnke (FP) Kirsten Jacobsen (FP)  \r\n\r\n Annette Just (FP) </P>  \r\n\r\n<P></P>  \r\n\r\n<P>den 22. oktober 1991 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Lov om butikstid, jf. lovbekendtgørelse nr. 558 af 18. august 1989, </P>  \r\n\r\n<P>ophæves med virkning fra 1. januar 1992. </P>  \r\n\r\n<P> <I>Bemærkninger til lovforslaget </I></P>  \r\n\r\n<P> Den nuværende lovgivning om butiksåbningstid bygger i det væsentlige på  \r\n\r\n flertalsindstillingen i lukkelovskommissionens betænkning nr. 735 af 1975.  \r\n\r\n Kommissionsbetænkningen tog sit udgangspunkt i en række undersøgelser, som  \r\n\r\n blev gennemført ved forskningsinstitutioner m.fl., herunder bl.a.  \r\n\r\n undersøgelser af udvalgte butikkers belastning i henseende til kundebesøg og  \r\n\r\n omsætning, forbrugerønsker, turisternes behov, prisdannelsesforløb ved  \r\n\r\n ændringer i butikstid, virkninger på trivsel og arbejdstid for  \r\n\r\n personalegrupper m.v. </P>  \r\n\r\n<P>Der var i lukkelovskommissionen stærkt divergerende opfattelser af,  \r\n\r\n hvordan lukkelovgivningen burde udformes, men dog en generel frygt for, at  \r\n\r\n ophævelse eller væsentlig liberalisering af lovgivningen over et kort åremål  \r\n\r\n ville forstærke den strukturelle udvikling inden for detailhandelen med deraf  \r\n\r\n følgende utilsigtede og uhensigtsmæssige økonomiske og sociale virkninger  \r\n\r\n både for indehavere og for forbrugere. </P>  \r\n\r\n<P>På baggrund af lukkelovskommissionens indstilling vedtog Folketinget den  \r\n\r\n nuværende hovedlov fra 1976, der indførte sondringen mellem almindelig  \r\n\r\n butikstid på hverdage fra kl. 6.00-17.30, og lørdage fra 6.00-12.00. Senere -  \r\n\r\n efter et kommissionsarbejde i 1986-87 - ændredes loven ved udvidelse af den  \r\n\r\n supplerende åbningstid fra 6 til 10 timer ugentligt. </P>  \r\n\r\n<P>Fælles for arbejdet i de to kommissioner har været ønsket om at opretholde  \r\n\r\n en stærkt restriktiv lukkelovgivning og en tro på, at statsmagten er bedre  \r\n\r\n egnet til at fastsætte åbnings- og lukketider end de enkelte erhverv og den  \r\n\r\n enkelte erhvervsdrivende. Denne holdning er ikke i overensstemmelse med de  \r\n\r\n faktiske nutidige samfundsforhold, men er udtryk for en forældet og dogmatisk  \r\n\r\n tankegang. </P>  \r\n\r\n<P>De undersøgelser, der har været lagt til grund for  \r\n\r\n kommissionsbetænkningerne og lovgivningen, har da også vist sig på væsentlige  \r\n\r\n punkter at føre til urigtige følgeslutninger, hvilket bl.a. ses af, at det  \r\n\r\n ikke ved lovrestriktioner har været muligt at forhindre butiksdød i de  \r\n\r\n traditionelle detailhandelsområder og samtidig vækst omkring nye  \r\n\r\n indkøbscentre. </P>  \r\n\r\n<P>I denne forbindelse kan nævnes, at der i Sverige er etableret mere end  \r\n\r\n 2.000 nye nærbutikker efter ophævelsen af den svenske lukkelov. </P>  \r\n\r\n<P>I øvrigt viser en her i landet foretaget Vilstrup-analyse, at 25 pct. af  \r\n\r\n den danske befolkning ville handle mere lokalt, hvis lukkeloven blev  \r\n\r\n afskaffet, og kun 1 pct. ville handle mindre lokalt. </P>  \r\n\r\n<P>Problemets kerne er, at behovet for overhovedet at opretholde regler på  \r\n\r\n dette område ikke er til stede. Regler om butikslukketid havde for omkring  \r\n\r\n hundrede år siden det formål at indføre en maksimal arbejdsdag inden for  \r\n\r\n handelsfagene, der organisatorisk var svagere stillet end andre faggrupper.  \r\n\r\n Den første danske lukkelov af 1904 bestemte, at butikker ikke måtte holde  \r\n\r\n åbent på søn- og helligdage, og i 1908 bestemtes det, at der i ugens første  \r\n\r\n fem dage skulle lukkes kl. 8 om aftenen og om lørdagen kl. 11 om aftenen.  \r\n\r\n Senere er lovgivningen ændret mange gange, men problemet er ikke i dag  \r\n\r\n lovgivningens indhold, men dens blotte eksistens. </P>  \r\n\r\n<P>Forslagsstillerne mener, at dansk detailhandel, herunder de berørte  \r\n\r\n medarbejdergrupper, såvel som butiksindehavere er bedst tjent med at kaste de  \r\n\r\n lænker af sig, som loven repræsenterer. Kun ved en fuldstændig ophævelse af  \r\n\r\n loven kan der opnås en frigørelse af de markedskræfter, der kan sikre en sund  \r\n\r\n og naturlig udvikling igennem et samspil mellem butikserhvervet som udbydere  \r\n\r\n og forbrugerne som efterspørgere. </P>  \r\n\r\n<P>Sammenfattende mener forslagsstillerne, at tiden for længst er løbet fra  \r\n\r\n lukkelovgivningen. På dette - som på andre områder - kræver  \r\n\r\n samfundsudviklingen, at lovgivningsmæssige indgreb, der er historisk  \r\n\r\n betinget, afvikles. </P>  \r\n\r\n<P>Forslagsstillerne mener, at det frie marked selv kan regulere det behov,  \r\n\r\n der eventuelt måtte være for at fastsætte rammer for detailhandelens  \r\n\r\n åbningstider. Det vil herved blive forbrugernes ønsker og behov, der reelt  \r\n\r\n styrer butikkernes åbnings- og lukketider. </P>  \r\n\r\n<P>Ved den seneste ændring af lov om butikstid i 1989, jf. Folketingstidende  \r\n\r\n 1988-89, forhandlingerne sp. 6375, 6881, 9507 og 10317, samt tillæg A sp.  \r\n\r\n 4865, tillæg B sp. 1305 og tillæg C sp. 1029, stillede Fremskridtspartiet  \r\n\r\n forslag om, at loven skulle tages op til revision efter fire år. Forslaget  \r\n\r\n herom blev forkastet af de øvrige partier, men udviklingen i mellemtiden -  \r\n\r\n herunder såvel de generelle tendenser inden for detailhandelen som de forsøg,  \r\n\r\n der med hjemmel i lov om frikommuner er gennemført, taler for, at der nu  \r\n\r\n tages skridt til en definitiv afskaffelse af lovregulering på dette område.  \r\n\r\n</P>  \r\n\r\n<P>At Fremskridtspartiet ikke står alene med denne opfattelse, fremgår mere  \r\n\r\n og mere tydeligt af den offentlige debat. Senest har De Samvirkende  \r\n\r\n Købmandsforeninger (DSK) givet udtryk for ønsker om afskaffelse af  \r\n\r\n lukkeloven, og også Forbrugerrådet har i bladet Tænk, nr. 8, 1991, udtrykt  \r\n\r\n synspunkter, der ligger ganske på linie med Fremskridtspartiets. </P>  \r\n\r\n<P>Derimod har Fremskridtspartiet indtil nu været det eneste politiske parti,  \r\n\r\n der aktivt har arbejdet for ophævelse af lukkeloven. Fremskridtspartiet  \r\n\r\n hilser med glæde, at kravet om fjernelse af offentlige restriktioner på dette  \r\n\r\n område nu deles af stadig bredere kredse uden for Folketinget, og det er  \r\n\r\n forslagsstillernes håb, at Folketingets øvrige partier vil indse, at tiden nu  \r\n\r\n er moden til at fjerne dette levn fra en tidsepoke, hvor offentlig styring  \r\n\r\n var et nøgleord på næsten alle lovgivningsområder. </P>  \r\n\r\n<P>Nærværende forslag er indeholdt i Fremskridtspartiets lovkatalog 1991-92,  \r\n\r\n udgivet af Fremskridtspartiets folketingsgruppe oktober 1991, forslag nr. 84.  \r\n\r\n (Beklageligvis har Fremskridtspartiet ikke kunnet få tildelt ISBN-nummer til  \r\n\r\n sit lovkatalog, idet administrationen af ISBN-systemet i Danmark varetages af  \r\n\r\n den offentligt ejede Bibliotekscentralen A/S, der for tiden er under  \r\n\r\n konkursbehandling, hvorfor administrationen af ISBN-systemet her i landet er  \r\n\r\n brudt sammen. Under forudsætning af, at ISBN-systemet retableres inden 1.  \r\n\r\n behandling af dette lovforslag, vil ISBN-nummeret blive oplyst ved denne  \r\n\r\n lejlighed). </P>  \r\n\r\n<P>Efter 2. behandling den 12. marts 1992 </P>  \r\n\r\n<P>Lov om butikstid, jf. lovbekendtgørelse nr. 558 af 18. august 1989, </P>  \r\n\r\n<P>ophæves med virkning fra 1. juli 1993. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/03/1992"
        },
        {
            "displayName": "Accession",
            "displayValue": "199112K00055"
        },
        {
            "displayName": "Entydig dokumentidentifikation",
            "displayValue": "CL002393"
        },
        {
            "displayName": "Dato for førstegangsindlæggelse",
            "displayValue": "12/03/1992"
        },
        {
            "displayName": "Dato for indlæggelse",
            "displayValue": "12/03/1992"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "55"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}