{
    "id": 106126,
    "title": "1986 BSF 12   FORSLAG TIL FOLKETINGSBESLUTNING OM DAGPENGERETTEN FOR PERSONER MED SOCIAL   PENSION ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 12",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 12 </P>  \r\n\r\n<P></P>  \r\n\r\n<P>Forslag til folketingsbeslutning om dagpengeretten for personer med social  \r\n\r\n pension </P>  \r\n\r\n<P></P>  \r\n\r\n<P>Fremsat af Elisabeth Bruun Olesen (VS) Albrechtsen (VS) Tinning (VS) </P>  \r\n\r\n<P></P>  \r\n\r\n<P>den 15. oktober 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger arbejdsministeren at fremsætte de nødvendige </P>  \r\n\r\n<P>lovforslag med ikrafttræden pr. 1. marts 1987 til sikring af, at </P>  \r\n\r\n<P>dagpengeberettigede A-kassemedlemmer, der modtager pension efter </P>  \r\n\r\n<P>lov om social pension, ligestilles med øvrige A-kassemedlemmer med </P>  \r\n\r\n<P>hensyn til dagpengerettens varighed og i henseende til </P>  \r\n\r\n<P>rådighedsvurderinger. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Dette er en genfremsættelse i revideret form af beslutningsforslag </P>  \r\n\r\n<P>nr. B 108 fra folketingsåret 1985-86, se Folketingstidende </P>  \r\n\r\n<P>1985-86, forhandlingerne sp. 6917 og 9525 samt tillæg A sp. 4587. </P>  \r\n\r\n<P>Bl.a. er forslaget om, at A-kassemedlemmer, der modtager </P>  \r\n\r\n<P>invaliditetsydelse, fortsat kan modtage denne, når de går på </P>  \r\n\r\n<P>efterløn, udgået, ikke fordi forslagsstillerne har ændret mening </P>  \r\n\r\n<P>på dette område, men fordi der ved forhandlingerne i </P>  \r\n\r\n<P>folketingsåret 1985-86 ikke kunne samles opbakning bag dette </P>  \r\n\r\n<P>synspunkt. Vi har derfor valgt at koncentrere kræfterne om </P>  \r\n\r\n<P>dagpengeret for personer med social pension, og argumentationen </P>  \r\n\r\n<P>skal her koncentreres om handicappede med social pension, da </P>  \r\n\r\n<P>holdningen hertil var mere positiv. </P>  \r\n\r\n<P>Socialministerens redegørelse (november 1985) om forholdene for </P>  \r\n\r\n<P>personer med handicap har en målsætning om, at hver enkelt </P>  \r\n\r\n<P>handicappet skal have en tilværelse så nær det normale som muligt. </P>  \r\n\r\n<P>Dette skal gælde alle områder fra familieliv til beskæftigelse. </P>  \r\n\r\n<P>Hvis der skal være et indhold i en sådan målsætning, må den konkrete </P>  \r\n\r\n<P>lovgivning afspejle målsætningen og virke som støtte for den. </P>  \r\n\r\n<P>Dette er ikke tilfældet med arbejdsløshedslovgivningen, som </P>  \r\n\r\n<P>snarere hæmmer målsætningen og diskriminerer en gruppe </P>  \r\n\r\n<P>handicappede. Arbejdsløshedslovgivningen bør derfor bringes i </P>  \r\n\r\n<P>overensstemmelse med målsætningen. </P>  \r\n\r\n<P>Da venstresocialisterne i sidste folketingsår fremlagde sin </P>  \r\n\r\n<P>handicappolitiske pakke, blev den fulgt af mange venlige og pæne </P>  \r\n\r\n<P>ord. Der var næsten ikke ende på alt det gode, Folketinget og </P>  \r\n\r\n<P>regeringen principielt mente, der burde gøres for de handicappede. </P>  \r\n\r\n<P>Men virkeligheden blev med et meget nærværende i al dens </P>  \r\n\r\n<P>brutalitet, da arbejdsministeren kort herefter fremkom med sit </P>  \r\n\r\n<P>lovforslag nr. L 264 om &#187;regelforenklinger&#171;. (Forslag til lov om  \r\n\r\n</P>  \r\n\r\n<P>ændring af lov om arbejdsformidling og arbejdsløshedsforsikring </P>  \r\n\r\n<P>m.v. (Yderligere nedbringelse af arbejdsløshedskassernes </P>  \r\n\r\n<P>fejludbetalinger m.v.). En af regelforenklingerne var en skærpelse </P>  \r\n\r\n<P>af arbejdskravet for denne gruppe til et krav om 26 ugers arbejde </P>  \r\n\r\n<P>inden for 18 måneder. Regelforenklingerne var lavet på baggrund af </P>  \r\n\r\n<P>Bonnerup-udvalgets rapport. Bonnerup-udvalget gik til at begynde </P>  \r\n\r\n<P>med endog så vidt i sine overvejelser, at man tænkte på helt at </P>  \r\n\r\n<P>afskaffe dagpengeretten for nævnte gruppe. VS benægter ikke, at </P>  \r\n\r\n<P>dette måtte siges at være en regelforenkling, men hvilken en!!! </P>  \r\n\r\n<P>Socialministeriet blev anmodet om en udtalelse og mente heldigvis, at </P>  \r\n\r\n<P>det ville være socialpolitisk betænkeligt at afskære gruppen fra </P>  \r\n\r\n<P>retten til dagpenge, idet sigtet med reglerne om </P>  \r\n\r\n<P>indtægtsregulering af førtidspensionen var at motivere </P>  \r\n\r\n<P>pensionisterne til at fastholde eller opnå en tilknytning til </P>  \r\n\r\n<P>arbejdsmarkedet både af økonomiske og menneskelige grunde! </P>  \r\n\r\n<P>Bonnerup-udvalget fandt så en anden løsning. Forenklingen skulle ske </P>  \r\n\r\n<P>ved, at man sidestillede gruppen med A-kassemedlemmer, der under </P>  \r\n\r\n<P>arbejdsløshed har bibeskæftigelse ved selvstændig virksomhed. </P>  \r\n\r\n<P>Disse er omfattet af det såkaldte skærpede arbejdskrav. Det </P>  \r\n\r\n<P>betyder, at arbejdskravet i henhold til </P>  \r\n\r\n<P>arbejdsløshedsforsikringslovens § 55 skal være opfyldt inden for </P>  \r\n\r\n<P>18 måneder i stedet for 3 år. Samtidig bevarede man 78 dages </P>  \r\n\r\n<P>reglen, dvs. den kortere dagpengeperiode. Det eneste gode var, at </P>  \r\n\r\n<P>forslaget også indebar en ophævelse af reglen om, at dagpenge, </P>  \r\n\r\n<P>der er modtaget i de sidste 3 måneder, før pensionen begynder at </P>  \r\n\r\n<P>løbe, skal medtages ved beregningen af, om retten til dagpenge er </P>  \r\n\r\n<P>opbrugt, ligesom der ikke skulle kunne foretages en </P>  \r\n\r\n<P>rådighedsvurdering, alene fordi medlemmet modtager social pension. </P>  \r\n\r\n<P>Men summa summarum: &#187;regelforenklingen&#171; var et ordentligt gok i  \r\n\r\n</P>  \r\n\r\n<P>nødden til handicappede med social pension. Heldigvis lykkedes det </P>  \r\n\r\n<P>at presse forslaget ud af L 264, så status quo blev opretholdt. Da </P>  \r\n\r\n<P>VS langtfra er tilfreds med status quo, genfremsættes vores </P>  \r\n\r\n<P>forslag om ligestilling for så vidt angår dagpengerettens længde. </P>  \r\n\r\n<P>Det foreslås ligeledes, at der sker en ligestilling med hensyn til </P>  \r\n\r\n<P>rådighedsvurderinger, således at der ikke i vejledningen til </P>  \r\n\r\n<P>direktoratets bekendtgørelse nr. 182 af 29. april 1982 specifikt </P>  \r\n\r\n<P>gøres opmærksom på, at A-kasserne kan have særlig grund til at </P>  \r\n\r\n<P>være opmærksom på, om medlemmer er arbejdssøgende, hvis de </P>  \r\n\r\n<P>tilhører en medlemsgruppe, for hvilke der gælder særlige </P>  \r\n\r\n<P>indskrænkninger i dagpengeretten. Dette er en konsekvensændring </P>  \r\n\r\n<P>som følge af, at der ikke længere skal være en indskrænkning i </P>  \r\n\r\n<P>dagpengeretten. </P>  \r\n\r\n<P>De gældende bestemmelser </P>  \r\n\r\n<P>Nogle handicappede er til trods for deres handicap i stand til at </P>  \r\n\r\n<P>passe et arbejde på normale løn- og arbejdsvilkår. Disse kan </P>  \r\n\r\n<P>derfor optages i en A-kasse som deltids/ fuldtidsforsikrede og </P>  \r\n\r\n<P>opnå dagpengeberettigelse efter gældende regler. </P>  \r\n\r\n<P>Der skal her skelnes mellem handicappede uden ydelser efter den </P>  \r\n\r\n<P>sociale pensionslovgivning og handicappede med ydelser efter denne </P>  \r\n\r\n<P>lovgivning. </P>  \r\n\r\n<P>Begge grupper kan blive optaget i en A-kasse som nævnt ovenfor. Men </P>  \r\n\r\n<P>der er forskellige regler for, hvor længe handicappede uden og med </P>  \r\n\r\n<P>pension efter lov om social pension kan oppebære dagpenge. </P>  \r\n\r\n<P>Handicappede uden social pension kan oppebære dagpenge efter de </P>  \r\n\r\n<P>almindelige regler for dagpengenes varighed, dvs. at man hele </P>  \r\n\r\n<P>tiden skal have haft mindst 26 ugers arbejde inden for de sidste 3 </P>  \r\n\r\n<P>år. </P>  \r\n\r\n<P>Handicappede med social pension er underlagt særregler. </P>  \r\n\r\n<P>Arbejdsløshedslovens § 64 (arbejdsdirektoratets cirkulære af 18. </P>  \r\n\r\n<P>oktober 1984, nr. 3.3134) begrænser nemlig denne gruppes </P>  \r\n\r\n<P>dagpengeret, idet der højst kan udbetales dagpenge for sammenlagt </P>  \r\n\r\n<P>78 dage i løbet af 12 måneder i træk. Når dagpengeretten er </P>  \r\n\r\n<P>opbrugt, skal medlemmet have haft arbejde i mindst 13 uger, før </P>  \r\n\r\n<P>der igen kan udbetales dagpenge. § 74 i arbejdsløshedslovgivningen </P>  \r\n\r\n<P>præciserer deltidsforsikrede handicappedes vilkår i så henseende. </P>  \r\n\r\n<P>Denne gruppe handicappede vil stå i en ekstraordinært svær situation </P>  \r\n\r\n<P>i tilfælde af arbejdsløshed. Det vil alt andet lige være sværere </P>  \r\n\r\n<P>for disse mennesker at finde sig et nyt job - ikke fordi de ikke </P>  \r\n\r\n<P>står til rådighed for arbejdsmarkedet, men fordi arbejdsmarkedet </P>  \r\n\r\n<P>ikke er specielt handicapvenligt og således ikke står til rådighed </P>  \r\n\r\n<P>for den handicappede i fuldt normalt omfang. Grundene kan være </P>  \r\n\r\n<P>mange - lige fra arbejdsgivernes frygt for praktiske problemer til </P>  \r\n\r\n<P>såkaldte raske menneskers udtalte eller uudtalte fordomme over for </P>  \r\n\r\n<P>handicappede. Og så skal denne gruppe handicappede oven i dette </P>  \r\n\r\n<P>udsættes for diskriminerende A-kasseregler, der gør livet endnu </P>  \r\n\r\n<P>mere surt og besværligt. </P>  \r\n\r\n<P>Men det må ikke komme de handicappede til skade i lovgivningen, at </P>  \r\n\r\n<P>samfundet hverken på det praktiske eller menneskelige plan er </P>  \r\n\r\n<P>handicapvenligt, og at der er langt fra smukke teoretiske ord om </P>  \r\n\r\n<P>ligestilling og integration til arbejdsmarkedets barske </P>  \r\n\r\n<P>virkelighed med arbejdsgivernes ret til at skalte og valte med </P>  \r\n\r\n<P>arbejdskraften og udvælge de &#187;stærkeste og bedste&#171;. </P>  \r\n\r\n<P>Handicappede, der har et arbejde, og som modtager social pension, vil </P>  \r\n\r\n<P>typisk have et deltidsjob, og de vil netop have fået tildelt </P>  \r\n\r\n<P>f.eks. den almindelige førtidspension med den begrundelse, at de </P>  \r\n\r\n<P>jo har en resterhvervsevne. Men hvad enten de arbejder på fuld tid </P>  \r\n\r\n<P>eller deltid og er fuldtids- henholdsvis deltidsforsikret, har de </P>  \r\n\r\n<P>jo netop bevist ved dette arbejde og deres optagelse i en </P>  \r\n\r\n<P>arbejdsløshedskasse samt deres opnåelse af dagpengeret, at de står </P>  \r\n\r\n<P>til rådighed for arbejdsmarkedet og derfor bør behandles som </P>  \r\n\r\n<P>øvrige fuld- eller deltidsforsikrede A-kassemedlemmer. </P>  \r\n\r\n<P>Varighedsbegrænsningen i dagpengeretten for handicappede, der </P>  \r\n\r\n<P>modtager social pension, kan kun tolkes på den måde, at lovgiverne </P>  \r\n\r\n<P>på forhånd sætter spørgsmålstegn ved deres rådighed og gør dem til </P>  \r\n\r\n<P>2. klasses A-kassemedlemmer. Dette er en fantastisk diskrimination </P>  \r\n\r\n<P>af denne gruppe handicappede og er med til at gøre dem til en </P>  \r\n\r\n<P>særlig afart om ikke af menneskeheden så i alle tilfælde af </P>  \r\n\r\n<P>A-kassemedlemmerne. </P>  \r\n\r\n<P>VS mener, at den del af § 64 og § 74, der sætter denne strengere </P>  \r\n\r\n<P>varighedsbegrænsning på dagpengene, er komplet overflødig. </P>  \r\n\r\n<P>Såfremt der fra arbejdsformidlingens eller A-kassens side måtte blive </P>  \r\n\r\n<P>rejst tvivl om et handicappet A-kassemedlems rådighed, og hvad </P>  \r\n\r\n<P>enten dette medlem modtager pension efter lov om social pension </P>  \r\n\r\n<P>eller ej, skal A-kassen jo foretage en rådighedsvurdering af </P>  \r\n\r\n<P>medlemmet ifølge arbejdsløshedslovens § 62, jfr. </P>  \r\n\r\n<P>Arbejdsdirektoratets bekendtgørelse nr. 182 af 29. april 1982 med </P>  \r\n\r\n<P>tilhørende vejledning. Ifølge denne bekendtgørelse skal medlemmet </P>  \r\n\r\n<P>være i stand til at overtage arbejde på de vilkår, som er </P>  \r\n\r\n<P>almindelige inden for det faglige område, hvor medlemmet </P>  \r\n\r\n<P>sædvanligt er beskæftiget. Et medlem, der ikke er i stand til at </P>  \r\n\r\n<P>arbejde inden for sit sædvanlige område, er dog også til rådighed, </P>  \r\n\r\n<P>såfremt A-kassen efter samråd med Arbejdsformidlingen skønner, at </P>  \r\n\r\n<P>medlemmet er i stand til at overtage arbejde inden for andre </P>  \r\n\r\n<P>faglige områder, og såfremt medlemmet erklærer sig villig til at </P>  \r\n\r\n<P>søge og overtage arbejde med overflytning til anden A-kasse til </P>  \r\n\r\n<P>følge. </P>  \r\n\r\n<P>Nøjagtig den samme rådighedsvurdering skal foretages, hvis der sættes </P>  \r\n\r\n<P>spørgsmålstegn ved ethvert ikke-handicappet medlems rådighed. </P>  \r\n\r\n<P>Hvor mange vil dette så dreje sig om? </P>  \r\n\r\n<P>En person med en mellemste førtidspension har en formodet </P>  \r\n\r\n<P>restarbejdsevne svarende til et sted mellem 12 og ca. 5 timer om </P>  \r\n\r\n<P>ugen. Såfremt vurderingen har været rigtig og personen faktisk </P>  \r\n\r\n<P>udnytter sin restarbejdsevne, vil pågældende være uden mulighed </P>  \r\n\r\n<P>for forbliven i eller optagelse i en A-kasse. </P>  \r\n\r\n<P>En person med en almindelig helbredsbetinget førtidspension, der har </P>  \r\n\r\n<P>en formodet restarbejdsevne, der er under halvdelen, men ikke </P>  \r\n\r\n<P>under en tredjedel, skulle således kunne klare 15-20 timers </P>  \r\n\r\n<P>arbejde om ugen. Hvis dette skøn er rigtigt og personen udnytter </P>  \r\n\r\n<P>sin restarbejdsevne, vil der være mulighed for optagelse i en </P>  \r\n\r\n<P>arbejdsløshedskasse som deltidsforsikret. </P>  \r\n\r\n<P>Nu er virkeligeheden jo ikke altid, som lovgivningen forudsætter. Der </P>  \r\n\r\n<P>kan sagtens være pensionister i arbejde, der falder uden for de </P>  \r\n\r\n<P>anførte antagelser. Men den gruppe, der formelt diskrimineres, er </P>  \r\n\r\n<P>gruppen med almindelig førtidspension som nævnt. </P>  \r\n\r\n<P>Denne gruppe er imidlertid yderst broget. Den omfatter: a) personer, </P>  \r\n\r\n<P>der er henvist til at forsørge sig selv, nemlig enlige og gifte </P>  \r\n\r\n<P>mænd samt enlige kvinder (inkl. kvinder, der er blevet enke eller </P>  \r\n\r\n<P>separeret eller skilt efter mange år som hjemmearbejdende) og </P>  \r\n\r\n<P>gifte kvinder, der hidtil har været i fuldtidsbeskæftigelse, samt </P>  \r\n\r\n<P>gifte kvinder, der efter hidtidig fuldtidsbeskæftigelse er gået på </P>  \r\n\r\n<P>halv tid på grund af helbredet, b) gifte kvinder, der har været </P>  \r\n\r\n<P>hjemmearbejdende i mange år, men hvis arbejdsevne i hjemmet er </P>  \r\n\r\n<P>nedsat til under halvdelen, og c) gifte kvinder, der har været </P>  \r\n\r\n<P>hjemmearbejdende i mange år, men hvis ægtefælles indtægter ikke </P>  \r\n\r\n<P>overstiger et beløb svarende til højeste førtidspension, og hvis </P>  \r\n\r\n<P>arbejdsevne i udearbejde anses for nedsat til omkring en tredjedel </P>  \r\n\r\n<P>eller mindre, men hvis arbejdsevne i hjemmet ikke er væsentligt </P>  \r\n\r\n<P>nedsat. </P>  \r\n\r\n<P>Af disse 3 grupper vil det kun være gruppe a), der reelt er mulige </P>  \r\n\r\n<P>kandidater til et deltidsjob. En del af dem vil være personer, der </P>  \r\n\r\n<P>har fået tilkendt pensionen efter det fyldte 60. år, og hvis </P>  \r\n\r\n<P>arbejdsevne kan være så nedsat, at de ville have fået mellemste </P>  \r\n\r\n<P>pension, hvis de havde været under 60 år på ansøgningstidspunktet. </P>  \r\n\r\n<P>De er altså også ude af billedet. Tilbage er der en mindre gruppe. </P>  \r\n\r\n<P>Det er imidlertid svært at danne sig et reelt billede af </P>  \r\n\r\n<P>størrelsen af denne. Men det er for så vidt heller ikke det </P>  \r\n\r\n<P>vigtigste. Diskriminationen er der. Og man kan måske endda sige, </P>  \r\n\r\n<P>at den er billig at fjerne. </P>  \r\n\r\n<P>VS vurderede ved fremsættelsen af forslaget i sidste folketingsår, at </P>  \r\n\r\n<P>det maksimalt drejede sig om 5.000 personer. Dette skøn var meget </P>  \r\n\r\n<P>i overkanten, og ændringen er således billigere, end vi skønnede. </P>  \r\n\r\n<P>Arbejdsministeren har på et spørgsmål om omfattede persongrupper </P>  \r\n\r\n<P>(spørgsmål 1 og 2 til B 108) svaret, at skønsmæssigt mellem 500 og </P>  \r\n\r\n<P>1.000 personer modtager social pension samtidig med dagpenge. </P>  \r\n\r\n<P>Dansk Blindesamfund har i et høringssvar til B 108 skrevet, at man </P>  \r\n\r\n<P>vurderer, at et tilfredsstillende system først kan opnås ved en </P>  \r\n\r\n<P>reel nyvurdering af rådighedsbegrebet. Dette er VS for så vidt </P>  \r\n\r\n<P>enig i, men vi vurderer, at det ikke vil være politisk muligt at </P>  \r\n\r\n<P>nyvurdere rådighedsbegrebet, og at det næstbedste derfor er at </P>  \r\n\r\n<P>ligestille &#187;almindelige&#171; dagpengemodtagere og dagpengemodtagere,  \r\n\r\n</P>  \r\n\r\n<P>der samtidig får social pension. Vi har derfor også præciseret, at </P>  \r\n\r\n<P>dette drejer sig om mennesker, der er kommet ind i A-kassesystemet </P>  \r\n\r\n<P>efter helt gængse regler, hvorfor de bliver diskrimineret. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00012"
        },
        {
            "displayName": "Entydig dokumentidentifikation",
            "displayValue": "CL004950"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}