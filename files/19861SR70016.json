{
    "id": 105551,
    "title": "1986 BR 16   BERETNING OVER EN PRIORITERET HANDLINGSPLAN FOR DEN FREMTIDIGE   HANDICAPPOLITIK    NR 70016 1986-87, 1. SAMLING BLAD NR 1054 ",
    "documentTypeId": "370",
    "isSagsforlobPeriodValid": false,
    "shortName": "1986/1 BR 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 16 </P>  \r\n\r\n<P></P>  \r\n\r\n<P>Beretning over en prioriteret handlingsplan for den fremtidige  \r\n\r\n handicappolitik <BR>  \r\n\r\n Nr 70016 1986-87, 1. samling Blad nr 1054 </P>  \r\n\r\n<P></P>  \r\n\r\n<P>Afgivet af socialudvalget </P>  \r\n\r\n<P></P>  \r\n\r\n<P>Afgivet: 19870527 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I folketingssamlingen 1985-86 afgav socialministeren en redegørelse </P>  \r\n\r\n<P>om handicappolitik, der blev behandlet i Folketinget den 15. januar </P>  \r\n\r\n<P>1986. Den 11. februar 1986 fremsatte Venstresocialisterne en række </P>  \r\n\r\n<P>beslutningsforslag og et lovforslag, hvorom henvises til bilag 1. </P>  \r\n\r\n<P>Efter 1. behandling blev disse forslag henvist til socialudvalget, </P>  \r\n\r\n<P>der den 30. september 1986 afgav beretning, se bilag 1, hvoraf det </P>  \r\n\r\n<P>bl.a. fremgår, at de fremsatte forslag af socialministeren var </P>  \r\n\r\n<P>blevet sendt til udtalelse hos en række organisationer. </P>  \r\n\r\n<P>I indeværende folketingsår modtog socialudvalget disse udtalelser. </P>  \r\n\r\n<P>Der henvises til bilag 2, som er en oversigt over samtlige </P>  \r\n\r\n<P>henvendelser, udvalget har modtaget vedrørende dette emne i </P>  \r\n\r\n<P>indeværende folketingssamling. </P>  \r\n\r\n<P>Udvalget har stillet en række spørgsmål til socialministeren, </P>  \r\n\r\n<P>boligministeren, miljøministeren og indenrigsministeren, som disse </P>  \r\n\r\n<P>har besvaret skriftligt. Endvidere har udvalget afholdt samråd med </P>  \r\n\r\n<P>socialministeren. </P>  \r\n\r\n<P>Den 11. februar 1987 afholdt socialudvalget et møde med de i bilag 3 </P>  \r\n\r\n<P>nævnte organisationer med det formål at få oplyst, hvorledes de </P>  \r\n\r\n<P>forskellige organisationer fandt, at en prioriteret handlingsplan </P>  \r\n\r\n<P>over den fremtidige handicappolitik kunne udformes. </P>  \r\n\r\n<P>Efter dette møde har ordførerne for de forskellige partier drøftet </P>  \r\n\r\n<P>det samme spørgsmål med socialministeren, arbejdsministeren, </P>  \r\n\r\n<P>boligministeren og indenrigsministeren. </P>  \r\n\r\n<P>Arbejdsministeren har herefter over for udvalget peget på, at der er </P>  \r\n\r\n<P>behov for en særlig indsats til styrkelse af arbejdsmulighederne </P>  \r\n\r\n<P>for personer med handicap og i den forbindelse oplyst, at </P>  \r\n\r\n<P>arbejdsformidlingen samarbejder med den sociale sektor om at give </P>  \r\n\r\n<P>arbejdsmarkedsservice til personer med handicap, f.eks. i </P>  \r\n\r\n<P>forbindelse med revalidering og ved at finde arbejdssteder, som er </P>  \r\n\r\n<P>egnet til individuel beskyttet beskæftigelse m.v. </P>  \r\n\r\n<P>Dette samarbejde mellem arbejdsmarkedssektoren og den sociale sektor </P>  \r\n\r\n<P>indgår som et centralt led i betænkningen &#187;De handicappede og </P>  \r\n\r\n<P>arbejdsmarkedet&#171; (betænkning nr. 1070/ 1986), og Arbejdsministeret,  \r\n\r\n</P>  \r\n\r\n<P>Socialministeriet samt Undervisningsministeriet arbejder konkret på </P>  \r\n\r\n<P>opfølgning af anbefalingerne i denne betænkning. </P>  \r\n\r\n<P>Inspireret af betænkningen er reglerne om handicappedes </P>  \r\n\r\n<P>fortrinsadgang til visse offentligt regulerede beskæftigelser </P>  \r\n\r\n<P>blevet revideret, således at offentlige arbejdsgivere m.v. er </P>  \r\n\r\n<P>forpligtet til at foretrække en handicappet ansøger, hvis denne har </P>  \r\n\r\n<P>næsten lige så gode kvalifikationer, som den bedste af de øvrige </P>  \r\n\r\n<P>stillingsansøgere. </P>  \r\n\r\n<P>Det er endvidere hensigten, at der, i takt med at arbejdsformidlingen </P>  \r\n\r\n<P>i hele landet overgår til edb-baseret arbejdsformidling, vil blive </P>  \r\n\r\n<P>etableret et system, således at alle myndigheder, der er forpligtet </P>  \r\n\r\n<P>til at give handicappede fortrinsadgang ved besættelse af ledige </P>  \r\n\r\n<P>stillinger, skal underrette arbejdsformidlingen om ledige </P>  \r\n\r\n<P>stillinger. </P>  \r\n\r\n<P>Ministeren har endvidere oplyst, at Arbejdsdirektoratet og </P>  \r\n\r\n<P>Socialstyrelsen er ved at udarbejde et konkret forslag til </P>  \r\n\r\n<P>etablering af en forsøgsordning med personlig assistance til </P>  \r\n\r\n<P>handicappede i erhverv. </P>  \r\n\r\n<P>De to styrelsers forslag forventes at foreligge i nær fremtid, og der </P>  \r\n\r\n<P>vil herefter - efter drøftelse med handicaporganisationerne i </P>  \r\n\r\n<P>samarbejde med socialministeren blive taget stilling til sagen. </P>  \r\n\r\n<P>Socialudvalget forventer at blive orienteret om dette forslag, </P>  \r\n\r\n<P>forinden socialministeren tager stilling. </P>  \r\n\r\n<P>Arbejdsministeren har endvidere gjort opmærksom på, at Folketinget </P>  \r\n\r\n<P>den 7. april 1987 vedtog forslag til lov om ændring af lov om </P>  \r\n\r\n<P>arbejdsformidling og arbejdsløshedsforsikring, hvilket blandt andet </P>  \r\n\r\n<P>indebærer en forbedring af reglerne om udbetaling af dagpenge til </P>  \r\n\r\n<P>medlemmer, der modtager social pension, idet 78 dages reglen i den </P>  \r\n\r\n<P>forbindelse er blevet ophævet. </P>  \r\n\r\n<P>Vedtagelsen af disse regler medfører en merudgift til dagpenge på </P>  \r\n\r\n<P>10-15 mill. kr. om året. </P>  \r\n\r\n<P>Endelig har arbejdsministeren fremhævet, at de fortsatte bestræbelser </P>  \r\n\r\n<P>på at forbedre arbejdsmiljøet bl.a. vil indebære, at antallet af </P>  \r\n\r\n<P>mennesker, der bliver handicappet af arbejdsmiljømæssige grunde, </P>  \r\n\r\n<P>mindskes. Et godt arbejdsmiljø har også på dette område en </P>  \r\n\r\n<P>forebyggende effekt. </P>  \r\n\r\n<P>Et bedre arbejdsmiljø medfører endvidere, at arbejdspladserne </P>  \r\n\r\n<P>generelt bliver mere hensigtsmæssigt indrettet, hvilket også vil </P>  \r\n\r\n<P>gøre dem bedre egnede for handicappede. </P>  \r\n\r\n<P>Ved behandlingen af emnet har udvalget endvidere været opmærksom på </P>  \r\n\r\n<P>den redegørelse ministeren for offentlige arbejder afgav under </P>  \r\n\r\n<P>første behandling af forslag til folketingsbeslutning om forbedring </P>  \r\n\r\n<P>af trafik- og adgangsforholdene for handicappede (af Joanna Rønn </P>  \r\n\r\n<P>(S) m.fl.) (B 137). Forslaget blev vedtaget af et enigt Folketing </P>  \r\n\r\n<P>den 12. maj 1987. </P>  \r\n\r\n<P>Udvalget har noteret sig vedtagelsen af lovforslag nr. L 185 (Forslag </P>  \r\n\r\n<P>til lov om ændring af lov om registreringsafgift af motorkøretøjer </P>  \r\n\r\n<P>m.v. (Afgiftslempelse for hyrevogne med blokeringsfri bremser </P>  \r\n\r\n<P>m.v.)), hvorefter det bliver muligt at køre taxikørsel med de store </P>  \r\n\r\n<P>engelske taxi-biler, som i et vist omfang vil kunne tilgodese nogle </P>  \r\n\r\n<P>handicappedes behov for kørsel. </P>  \r\n\r\n<P>På baggrund af ovenstående har udvalget fundet, at nedenstående plan </P>  \r\n\r\n<P>i første omgang vil imødekomme nogle af de mere centrale ønsker, og </P>  \r\n\r\n<P>udvalget forventer, at socialministeren over for socialudvalget i </P>  \r\n\r\n<P>folketingsåret 1988-89 redegør for forløbet af disse initiativer </P>  \r\n\r\n<P>med henblik på at få undersøgt, hvilke yderligere ændringer der </P>  \r\n\r\n<P>skal iværksættes. </P>  \r\n\r\n<P>I </P>  \r\n\r\n<P>Der er i udvalget enighed om, at der i første omgang bør sættes ind </P>  \r\n\r\n<P>på følgende områder: </P>  \r\n\r\n<P>1) De små handicapgrupper, </P>  \r\n\r\n<P>2) familier med handicappede børn og </P>  \r\n\r\n<P>3) fysioterapi. </P>  \r\n\r\n<P>Ad 1) </P>  \r\n\r\n<P>Med det formål at tilvejebringe oplysninger om de små og mindre </P>  \r\n\r\n<P>kendte handicapgrupper til brug for kommunerne, de handicappede og </P>  \r\n\r\n<P>deres familie, opfordrer udvalget ministeren til at nedsætte en </P>  \r\n\r\n<P>tværgående projektgruppe (social-, sundheds- og </P>  \r\n\r\n<P>undervisningssektorerne), der skal beskrive de enkelte </P>  \r\n\r\n<P>handicapgruppers særlige behov og vanskeligheder og redegøre for, </P>  \r\n\r\n<P>hvordan de efter gældende regler kan afhjælpes. Projektgruppen skal </P>  \r\n\r\n<P>herudover fremsætte forslag til yderligere hjælpemuligheder, </P>  \r\n\r\n<P>herunder forslag til, hvordan kommuner/ amtskommuner sikrer en </P>  \r\n\r\n<P>koordinerende indsats over for den enkelte familie. Projektgruppen </P>  \r\n\r\n<P>skal færdiggøre sit arbejde inden den 1. januar 1988. </P>  \r\n\r\n<P>Ad 2) </P>  \r\n\r\n<P>Ud over det under punkt 1 anførte, der tilgodeser både voksne og </P>  \r\n\r\n<P>børn, skal udvalget foreslå ministeren, at vejledningen om </P>  \r\n\r\n<P>anvendelsen af bistandslovens § 48 revideres, således at der kan </P>  \r\n\r\n<P>ydes kompensation for tabt arbejdsfortjeneste til forældre med </P>  \r\n\r\n<P>varigt handicappede børn, herunder alvorligt syge børn, f.eks. </P>  \r\n\r\n<P>børn, der lider af leukæmi, når disse er indlagt på hospital. En </P>  \r\n\r\n<P>sådan ændring anslås af socialministeren at ville koste ca. 6 mill. </P>  \r\n\r\n<P>kr. </P>  \r\n\r\n<P>Udvalget lægger vægt på, at vejledningen skal udsendes inden 1. juli </P>  \r\n\r\n<P>1987, men tager til efterretning, at ændringen først kan få </P>  \r\n\r\n<P>virkning fra 1. januar 1988. </P>  \r\n\r\n<P>Udvalget skal endvidere foreslå, at Udvalget om Børns Dagligdag, der </P>  \r\n\r\n<P>inden 1. januar 1988 skal afgive en prioriteret handlingsplan, </P>  \r\n\r\n<P>overvejer muligheden for at lade forældre få ret til frihed ved </P>  \r\n\r\n<P>sygdom hos børn med fysisk eller psykisk handicap, eventuelt ved en </P>  \r\n\r\n<P>ændring af § 12 i lov om dagpenge ved sygdom eller fødsel, således </P>  \r\n\r\n<P>at forældrene eventuelt skal kunne opnå en § 12-aftale under </P>  \r\n\r\n<P>henvisning til deres børns handicap. </P>  \r\n\r\n<P>Ad 3) </P>  \r\n\r\n<P>Der er i udvalget enighed om, at relevant fysioterapeutisk behandling </P>  \r\n\r\n<P>efter lægelig visitation er af stor betydning for patienternes </P>  \r\n\r\n<P>helbred og funktionsdygtighed, da regelmæssig </P>  \r\n\r\n<P>vedligeholdelsesbehandling formentlig ikke finder sted i det </P>  \r\n\r\n<P>omfang, der kunne være behov for. Egenbetaling for personer i den </P>  \r\n\r\n<P>erhvervsaktive alder kan have væsentlig indflydelse på dette </P>  \r\n\r\n<P>forhold. </P>  \r\n\r\n<P>Udvalget kan derfor tilslutte sig indenrigsministerens tilsagn om at </P>  \r\n\r\n<P>bede det faglige opfølgningsudvalg vedrørende samordning i </P>  \r\n\r\n<P>sundhedsvæsenet tage spørgsmålet om initiativ til iværksættelse af </P>  \r\n\r\n<P>forsøg i en eller to amtskommuner op. I opfølgningsudvalgets </P>  \r\n\r\n<P>arbejde skal indgå spørgsmålene om egenbetaling, fritagelse for </P>  \r\n\r\n<P>befordringsudgifter samt forsøgenes finansiering. </P>  \r\n\r\n<P>Socialudvalget skal endvidere opfordre indenrigsministeren til at </P>  \r\n\r\n<P>lade det faglige opfølgningsudvalg stille forslag om ordningens </P>  \r\n\r\n<P>fremtidige finansiering og dens samlede økonomiske konsekvenser. </P>  \r\n\r\n<P>Socialudvalget forventer, at forsøgene starter i løbet af 1988, og at </P>  \r\n\r\n<P>de skal forløbe over en periode på ca. 2 år. </P>  \r\n\r\n<P>Socialudvalget er enig i, at opfølgningsudvalget, som har </P>  \r\n\r\n<P>medicinaldirektøren som formand og omfatter repræsentanter for </P>  \r\n\r\n<P>såvel kommuner og amtskommuner som sundhedsmæssig sagkundskab, vil </P>  \r\n\r\n<P>være et egnet forum for overvejelser om iværksættelse af </P>  \r\n\r\n<P>forsøgsvirksomhed. </P>  \r\n\r\n<P>Indenrigsministeren har over for udvalget tilkendegivet, at han vil </P>  \r\n\r\n<P>holde udvalget orienteret om resultatet af opfølgningsudvalgets </P>  \r\n\r\n<P>arbejde hermed. </P>  \r\n\r\n<P>Udvalget vil endvidere blive orienteret om indholdet af </P>  \r\n\r\n<P>forsøgsordninger, tidsterminer for forsøgene samt få tilsendt </P>  \r\n\r\n<P>rapport over sådanne forsøg, når de er afsluttet og vurderet. </P>  \r\n\r\n<P>II </P>  \r\n\r\n<P>Med henblik på at nå det mål, at hver enkelt får en tilværelse så nær </P>  \r\n\r\n<P>det normale som muligt, er der i udvalget enighed om, at følgende </P>  \r\n\r\n<P>forbedringer bør gennemføres: </P>  \r\n\r\n<P>a) Der udarbejdes vejledende retningslinjer vedrørende </P>  \r\n\r\n<P>anvendelsesområde, praksis og personkreds for så vidt angår hjælp </P>  \r\n\r\n<P>til personlig bistand i henhold til bistandslovens § 48, stk. 3, </P>  \r\n\r\n<P>således at den såkaldte Århusordning kan blive landsdækkende. </P>  \r\n\r\n<P>Udvalget lægger vægt på, at vejledningen udsendes inden 1. juli </P>  \r\n\r\n<P>1987, og er opmærksom på, at socialministeren skønner, at </P>  \r\n\r\n<P>merudgifterne herved vil være ca. 7 mill. kr. årligt. </P>  \r\n\r\n<P>b) Den personkreds, der falder ind under bistandslovens § 48, stk. 3, </P>  \r\n\r\n<P>udvides, således at vidtgående handicap som følge af sindslidelse </P>  \r\n\r\n<P>også bliver omfattet. Udvidelsen skal have virkning fra 1. januar </P>  \r\n\r\n<P>1988, og socialministeren har oplyst, at omkostningerne herved vil </P>  \r\n\r\n<P>være ca. 1 mill. kr. årligt. </P>  \r\n\r\n<P>c) Der udarbejdes en vejledning vedrørende seksualundervisning af </P>  \r\n\r\n<P>personer på institutioner for personer med vidtgående fysiske eller </P>  \r\n\r\n<P>psykiske handicap og særlige plejehjem, og i den forbindelse </P>  \r\n\r\n<P>undersøges spørgsmålet om ændring af straffeloven. Vejledningen </P>  \r\n\r\n<P>skal udsendes senest 1. januar 1989. </P>  \r\n\r\n<P>d) Reglerne om hjælpemidler efter bistandslovens § 58 ændres med </P>  \r\n\r\n<P>virkning fra 1. januar 1988 således, at sukkersyge kan få 50 pct. </P>  \r\n\r\n<P>tilskud til &#187;nåle og stiks&#171; og 50 pct. tilskud til elektroniske  \r\n\r\n</P>  \r\n\r\n<P>aflæsningsapparater. Socialministeren har oplyst, at udgifterne vil </P>  \r\n\r\n<P>beløbe sig til ca. 10 mill kr. årligt. </P>  \r\n\r\n<P>e) I den kommende vejledning om hjælpemidler efter § 58 kommer det </P>  \r\n\r\n<P>til klart at fremgå, at hjælpemidler, der er bevilget af eön </P>  \r\n\r\n<P>kommune fortsat står til rådighed for den handicappede, uanset at </P>  \r\n\r\n<P>denne flytter til en anden kommune. </P>  \r\n\r\n<P>f) Der skal kunne ydes dækning af udgifter over 500 kr. månedlig til </P>  \r\n\r\n<P>medicin til kronisk syge med virkning fra 1. juli 1987. </P>  \r\n\r\n<P>Socialministeren har oplyst, at udgifterne hertil skønnes at blive </P>  \r\n\r\n<P>ca. 3 mill. kr. </P>  \r\n\r\n<P>g) Der oprettes et center for produktion og distribution af </P>  \r\n\r\n<P>tidsskrifter til blinde og svagtseende med virkning fra 1. januar </P>  \r\n\r\n<P>1988. Ministeren for kulturelle anliggender har oplyst, at en </P>  \r\n\r\n<P>gennemførelse af forslaget vil koste 1,8 mill. kr. i 1988 og 1 </P>  \r\n\r\n<P>mill. kr. i de følgende år. </P>  \r\n\r\n<P>h) Udvalget har endvidere drøftet, hvorledes man kan sikre de </P>  \r\n\r\n<P>handicappedes ret til at få indrettet en handicapvenlig bolig, </P>  \r\n\r\n<P>hvis de pågældende ønsker at flytte. </P>  \r\n\r\n<P>Efter bistandslovens § 59, stk. 1, kan det sociale udvalg yde </P>  \r\n\r\n<P>nødvendig hjælp til indretning af boligen, for at gøre den bedre </P>  \r\n\r\n<P>egnet som opholdssted for personer med invaliditet eller varig </P>  \r\n\r\n<P>sygdoms- eller aldersbetinget svagelighed. </P>  \r\n\r\n<P>Bestemmelsen giver det sociale udvalg adgang til at foretage et skøn </P>  \r\n\r\n<P>over, hvad der i det pågældende tilfælde må anses for &#187;nødvendig </P>  \r\n\r\n<P>hjælp&#171;. </P>  \r\n\r\n<P>Hvis en person med handicap ønsker at bosætte sig i en anden kommune </P>  \r\n\r\n<P>og der i den ønskede bolig vil være behov for boligmæssige </P>  \r\n\r\n<P>ændringer, flytter lidelsen/handicappet med, men det afhænger af </P>  \r\n\r\n<P>den nye boligs indretning, stand, størrelse m.v., hvilke </P>  \r\n\r\n<P>boligmæssige ændringer der er nødvendige. Der må derfor foretages </P>  \r\n\r\n<P>en konkret vurdering for at kunne yde den nødvendige hjælp. </P>  \r\n\r\n<P>Såfremt der imidlertid eön gang er foretaget en konkret bedømmelse af </P>  \r\n\r\n<P>pågældendes handicap ud fra den bolig, vedkommende bor i, og når </P>  \r\n\r\n<P>der eön gang er foretaget boligmæssige ændringer, er der meget der </P>  \r\n\r\n<P>taler for, at der er behov for sådanne ændringer. </P>  \r\n\r\n<P>Socialudvalget skal derfor opfordre socialministeren til at henlede </P>  \r\n\r\n<P>kommunernes opmærksomhed herpå, således at man i højere grad kan </P>  \r\n\r\n<P>sikre handicappede en mobilitet på linje med andre menneskers. </P>  \r\n\r\n<P>Et flertal (udvalget med undtagelse af Socialistisk Folkepartis og </P>  \r\n\r\n<P>Venstresocialisternes medlemmer) undrer sig over og beklager, at </P>  \r\n\r\n<P>mindretallet har ønsket at komme med en mindretalsudtalelse, som </P>  \r\n\r\n<P>efter flertallets opfattelse i virkeligheden bryder den enighed, </P>  \r\n\r\n<P>der i øvrigt har været i udvalget under udarbejdelsen af </P>  \r\n\r\n<P>beretningen. </P>  \r\n\r\n<P>Flertallet har indgået i drøftelserne med samtlige partier i </P>  \r\n\r\n<P>socialudvalget ud fra et ønske om, at der skabes bred tilslutning </P>  \r\n\r\n<P>til en handicappolitik. </P>  \r\n\r\n<P>Denne beretning er udtryk for, hvad der kunne opnås enighed om, og </P>  \r\n\r\n<P>flertallet vil derfor afstå fra at fremhæve egne </P>  \r\n\r\n<P>prioriteringssynspunkter. </P>  \r\n\r\n<P>Flertallet ønsker, at forslagene i beretningen gennemføres hurtigst </P>  \r\n\r\n<P>muligt. Samtidig ønsker flertallet at understrege, at disse forslag </P>  \r\n\r\n<P>kun er første skridt på den lange vej mod normalisering af </P>  \r\n\r\n<P>tilværelsen for vore handicappede medborgere. </P>  \r\n\r\n<P>Det fremgår i øvrigt af beretningen, at socialministeren over for </P>  \r\n\r\n<P>socialudvalget skal redegøre for forløbet af de forskellige </P>  \r\n\r\n<P>initiativer i folketingsåret 1988-89 med henblik på at undersøge, </P>  \r\n\r\n<P>hvilke yderligere ændringer der skal iværksættes. </P>  \r\n\r\n<P>Et mindretal (Socialistisk Folkepartis og Venstresocialisternes </P>  \r\n\r\n<P>medlemmer af udvalget) udtaler: </P>  \r\n\r\n<P>Behandlingen af den handicappolitiske pakke gik som forventet. </P>  \r\n\r\n<P>Desværre. Da det kom til stykket, mundede de mange smukke ord ud i </P>  \r\n\r\n<P>et billigt valgoplæg. </P>  \r\n\r\n<P>Det ville have kostet ca. 200 mill. kr. at gennemføre pakken som </P>  \r\n\r\n<P>helhed. Men de penge ville flertallet ikke finde. Så det er en hån, </P>  \r\n\r\n<P>når flertallet stadig giver udtryk for, at målsætningen må være, </P>  \r\n\r\n<P>at hver enkelt handicappet får mulighed for at leve et liv så nær </P>  \r\n\r\n<P>det såkaldt normale som muligt. </P>  \r\n\r\n<P>Det er særlig tydeligt og særlig beklageligt i spørgsmålet om den </P>  \r\n\r\n<P>såkaldte &#187;Århusordning&#171;. </P>  \r\n\r\n<P>Lovforslaget om ændring af bistandsloven, fremsat af </P>  \r\n\r\n<P>Venstresocialisterne i folketingsåret 1985-86, gik ud på at </P>  \r\n\r\n<P>lovfæste, at personer med vidtgående fysisk og psykisk handicap har </P>  \r\n\r\n<P>et krav på at få dækket de udgifter til forsørgelsen i eget hjem, </P>  \r\n\r\n<P>som skyldes praktisk og personlig bistand, efter satser og med </P>  \r\n\r\n<P>mulighed for tilsvarende arbejdsvilkår, som gælder for ansatte i </P>  \r\n\r\n<P>kommunen. </P>  \r\n\r\n<P>Denne ordning er efterhånden ved at blive praktiseret i en række </P>  \r\n\r\n<P>kommuner, men endnu gælder det kun et mindretal af kommunerne, </P>  \r\n\r\n<P>hvilket betyder fortsat institutionsanbringelse af personer med </P>  \r\n\r\n<P>handicap, samt at en person med et vidtgående fysisk eller psykisk </P>  \r\n\r\n<P>handicap berøves en del af sin frihed, fordi han eller hun ikke kan </P>  \r\n\r\n<P>flytte til en hvilken som helst kommune, som andre mennesker kan. </P>  \r\n\r\n<P>Flertallet har tilsluttet sig, at der udarbejdes vejledende </P>  \r\n\r\n<P>retningslinjer for Århusordningens anvendelsesområde, praksis og </P>  \r\n\r\n<P>personkreds. Det er bedre end ingenting. Men det grundlæggende </P>  \r\n\r\n<P>problem løses ikke. Det vil fortsat være op til den enkelte </P>  \r\n\r\n<P>kommune, om den vil dække den handicappedes behov for hjælp eller </P>  \r\n\r\n<P>ej. Af samme grund vil de handicappede fortsat være henvist til at </P>  \r\n\r\n<P>flytte til de kommuner, der yder den nødvendige hjælp, uanset at </P>  \r\n\r\n<P>den handicappede måske hellere vil bo i en helt anden kommune, som </P>  \r\n\r\n<P>vedkommende har personlig eller familiemæssig tilknytning til. </P>  \r\n\r\n<P>Dette er i bund og grund umenneskeligt og uværdigt. </P>  \r\n\r\n<P>Skæve rygge, deforme fødder og krumme hænder følger tit i hælene på </P>  \r\n\r\n<P>en række forskellige fysiske handicap. Det er lige så almindeligt, </P>  \r\n\r\n<P>som det er smertefuldt. Disse følgevirkninger af handicappet kan </P>  \r\n\r\n<P>dog forebygges, bl.a. ved hjælp af fysioterapi. </P>  \r\n\r\n<P>Det siger sig selv, at sådanne behandlinger bør være gratis. Der er </P>  \r\n\r\n<P>jo ingen, der bliver handicappet med vilje eller for at genere </P>  \r\n\r\n<P>nogen. Men ikke engang deöt vil flertallet tilslutte sig. Sagen </P>  \r\n\r\n<P>sendes i udvalg: Det faglige opfølgningsudvalg. Hvad der kommer ud </P>  \r\n\r\n<P>af det må fremtiden vise. Et er dog sikkert: I dagens Danmark vil </P>  \r\n\r\n<P>der fortsat være fysisk handicappede, som er nødt til at betale op </P>  \r\n\r\n<P>til 20.000 kr. om året for at få de nødvendige fysioterapeutiske </P>  \r\n\r\n<P>behandlinger. </P>  \r\n\r\n<P>For handicappede, der har fået bevilget invalidebil, fungerer bilen </P>  \r\n\r\n<P>på same måde som benene for os andre. Når bilen uden varsel skal på </P>  \r\n\r\n<P>værksted, er der bare ingen mulighed for at komme rundt. På den </P>  \r\n\r\n<P>baggrund støttede mindretallet da også forenklinger og forbedringer </P>  \r\n\r\n<P>af reglerne om støtte til køb af invalidebiler, der blev gennemført </P>  \r\n\r\n<P>i 1983. </P>  \r\n\r\n<P>Men disse forbedringer ændredes ikke ved, at reparations- og </P>  \r\n\r\n<P>vedligeholdelsesudgifterne allerede fra det femte år er større for </P>  \r\n\r\n<P>en invalidebil end for en tilsvarende bil, der bruges af en </P>  \r\n\r\n<P>ikke-handicappet. Der er derfor stadig brug for yderligere </P>  \r\n\r\n<P>forbedringer, og mindretallet beklager, at det ikke i denne omgang </P>  \r\n\r\n<P>har været muligt at samle flertal herfor. </P>  \r\n\r\n<P>Mindretallet anerkender naturligvis, at beretningen indeholder en </P>  \r\n\r\n<P>række forbedringer af de handicappedes forhold. Forbedringer, som i </P>  \r\n\r\n<P>høj grad skyldes den store aktivitet fra handicappede, </P>  \r\n\r\n<P>handicapgrupper og handicaporganisationer i forbindelse med </P>  \r\n\r\n<P>behandlingen af den handicappolitiske pakke. </P>  \r\n\r\n<P>Uden denne aktivitet var resultatet blevet endnu tyndere, end </P>  \r\n\r\n<P>tilfældet er. Hvor utroligt det end kan lyde. </P>  \r\n\r\n<P>Bilag 1 </P>  \r\n\r\n<P>Redegørelse </P>  \r\n\r\n<P>Socialministerens redegørelse om handicappolitik, afgivet skriftligt </P>  \r\n\r\n<P>den 3. december 1985, se Folketingstidende 1985-86, forhandlingerne </P>  \r\n\r\n<P>sp. 3301, forhandlet den 15. januar 1986, se Folketingstidende </P>  \r\n\r\n<P>1985-86, forhandlingerne sp. 4967. </P>  \r\n\r\n<P>Fremsatte lov- og beslutningsforslag fra VS </P>  \r\n\r\n<P>Forslag til lov om ændring af lov om social bistand (af Tinning (VS) </P>  \r\n\r\n<P>m.fl.) L 178. </P>  \r\n\r\n<P>Forslag til folketingsbeslutning om sikring af det frie boligvalg for </P>  \r\n\r\n<P>personer med handicap (af Tinning (VS) m.fl.) B 98. </P>  \r\n\r\n<P>Forslag til folketingsbeslutning om handicappedes adgang til </P>  \r\n\r\n<P>fysioterapi (af Tinning (VS) m.fl.) B 99. </P>  \r\n\r\n<P>Forslag til folketingsbeslutning om ændring af udskiftningsperioden </P>  \r\n\r\n<P>for biler, som er anskaffet med støtte efter bistandslovens § 58 </P>  \r\n\r\n<P>(af Tinning (VS) m.fl.) B 101. </P>  \r\n\r\n<P>Forslag til folketingsbeslutning om statsstøtte til landets </P>  \r\n\r\n<P>handicaporganisationer (af Tinning (VS) m.fl.) B 103. </P>  \r\n\r\n<P>Forslag til folketingsbeslutning om finansieringsmæssig neutralitet </P>  \r\n\r\n<P>mellem revalidering og førtidspension for handicappede (af Tinning </P>  \r\n\r\n<P>(VS) m.fl.) B 104. </P>  \r\n\r\n<P>Forslag til folketingsbeslutning om handicappede og seksualitet (af </P>  \r\n\r\n<P>Tinning (VS) m.fl.) B 105. </P>  \r\n\r\n<P>Forslag til folketingsbeslutning om støtte til sukkersygepatienter </P>  \r\n\r\n<P>(af Tinning (VS) m.fl.) B 106. </P>  \r\n\r\n<P>Forslag til folketingsbeslutning om igangsættelse af en landsdækkende </P>  \r\n\r\n<P>forsøgsordning vedrørende personlig assistance i forbindelse med </P>  \r\n\r\n<P>erhvervsudøvelse til personer med handicap (af Elisabeth Bruun </P>  \r\n\r\n<P>Olesen (VS) m.fl.) B 107. </P>  \r\n\r\n<P>Forslag til folketingsbeslutning om handicappedes dagpengeret og </P>  \r\n\r\n<P>efterløn (af Elisabeth Bruun Olesen (VS) m.fl.) B 108. </P>  \r\n\r\n<P>Der henvises til Folketingstidende 1985-86, forhandlingerne sp. 6903 </P>  \r\n\r\n<P>og 6916 samt forhandlingerne sp. 9423 ff og tillæg A sp. 4459 ff. </P>  \r\n\r\n<P>Beretning </P>  \r\n\r\n<P>Beretning afgivet af socialudvalget den 30. september 1986, se </P>  \r\n\r\n<P>Folketingstidende 1985-86, tillæg B sp. 2745. </P>  \r\n\r\n<P>Bilag 2 </P>  \r\n\r\n<P>Oversigt over udtalelser til socialudvalget vedrørende </P>  \r\n\r\n<P>handicappolitik fra følgende organisationer: </P>  \r\n\r\n<P>Landsforeningen af Polio-, Trafik- og Ulykkesskadede, </P>  \r\n\r\n<P>Muskelsvindfonden, </P>  \r\n\r\n<P>Diabetesforeningen, </P>  \r\n\r\n<P>De Samvirkende Invalideorganisationer </P>  \r\n\r\n<P>samt følgende medlemsorganisationer: </P>  \r\n\r\n<P>- Dansk Epilepsiforening, </P>  \r\n\r\n<P>- Dansk Blindesamfund, </P>  \r\n\r\n<P>- Foreningen for Spastisk Lammede, </P>  \r\n\r\n<P>- Landsforeningen for Bedre Hørelse, </P>  \r\n\r\n<P>- Stomiforeningen Copa, </P>  \r\n\r\n<P>- Landsforeningen for Laryngectomerede, </P>  \r\n\r\n<P>- Danske Døves Landsforbund, </P>  \r\n\r\n<P>- Landsforeningen for Nyresyge i Danmark, </P>  \r\n\r\n<P>- Scleroseforeningen, </P>  \r\n\r\n<P>- Landsforeningen af Vanføre, </P>  \r\n\r\n<P>- Landsforeningen Evnesvages Vel, </P>  \r\n\r\n<P>- Bolig-, Motor- og Hjælpemiddeludvalget og </P>  \r\n\r\n<P>- Gigtforeningen. </P>  \r\n\r\n<P>Endvidere er der modtaget udtalelser fra: </P>  \r\n\r\n<P>Det Centrale Handicapråd, </P>  \r\n\r\n<P>Kommunernes Landsforening og </P>  \r\n\r\n<P>Københavns Kommune. </P>  \r\n\r\n<P>Samt henvendelser fra: </P>  \r\n\r\n<P>Bærentzen, Edith, Charlottenlund, </P>  \r\n\r\n<P>Forældreforeningen Bonaventura og </P>  \r\n\r\n<P>Wassmann, Henning, Tåstrup. </P>  \r\n\r\n<P>Bilag 3 </P>  \r\n\r\n<P>Fortegnelse over organisationer, der indbydes til møde med </P>  \r\n\r\n<P>Folketingets Socialudvalg den 11. februar 1987 til drøftelse af </P>  \r\n\r\n<P>mulighederne for at opstille en prioriteret handlingsplan for en </P>  \r\n\r\n<P>øget indsats på handicapområdet: </P>  \r\n\r\n<P>- Landsforeningen af Polio-, Trafik- og Ulykkesskadede </P>  \r\n\r\n<P>- Muskelsvindfonden </P>  \r\n\r\n<P>- Diabetesforeningen </P>  \r\n\r\n<P>- De Samvirkende Invalideorganisationer samt følgende </P>  \r\n\r\n<P>medlemsorganisationer: </P>  \r\n\r\n<P>- Dansk Epilepsiforening </P>  \r\n\r\n<P>- Dansk Blindesamfund </P>  \r\n\r\n<P>- Foreningen for Spastisk Lammede </P>  \r\n\r\n<P>- Landsforeningen for Bedre Hørelse </P>  \r\n\r\n<P>- Stomiforeningen Copa </P>  \r\n\r\n<P>- Landsforeningen for Laryngectomerede </P>  \r\n\r\n<P>- Danske Døves Landsforbund </P>  \r\n\r\n<P>- Landsforeningen for Nyresyge i Danmark </P>  \r\n\r\n<P>- Scleroseforeningen </P>  \r\n\r\n<P>- Landsforeningen af Vanføre </P>  \r\n\r\n<P>- Landsforeningen Evnesvages Vel </P>  \r\n\r\n<P>- Bolig-, Motor- og Hjælpemiddeludvalget </P>  \r\n\r\n<P>- Gigtforeningen. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861SR70016"
        },
        {
            "displayName": "Entydig dokumentidentifikation",
            "displayValue": "CL005131"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}