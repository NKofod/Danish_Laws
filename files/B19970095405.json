{
    "id": 86282,
    "title": "Bekendtgørelse om produktionsafgift på frugt og gartneriprodukter ",
    "documentTypeId": "60",
    "isSagsforlobPeriodValid": false,
    "shortName": "BEK nr 954 af 09/12/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om produktionsafgift på frugt og  \r\n\r\n gartneriprodukter </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 6, stk. 1 og 3 og § 24 i lov om administration af Det  \r\n\r\n Europæiske Fællesskabs forordninger om markedsordninger for landbrugsvarer  \r\n\r\n m.v., jf. lovbekendtgørelse nr. 65 af 9. februar 1996, fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Af alle dansk producerede gartneriprodukter  \r\n\r\n omfattet af markedsordningen for levende planter og blomsterdyrkningens  \r\n\r\n produkter og markedsordningen for frugt og grønsager betales en afgift.  \r\n\r\n Afgiften, der opkræves som en omsætnings- og grundafgift, anvendes til fremme  \r\n\r\n af erhvervsøkonomiske foranstaltninger inden for produktionen og afsætningen  \r\n\r\n af frugt og gartneriprodukter. Afgiftsbeløbene indgår i  \r\n\r\n Produktionsafgiftsfonden for frugt og gartneriprodukter, c/o Gartneribrugets  \r\n\r\n Afsætningsudvalg, jf. § 6. </P>  \r\n\r\n<P CLASS=STK> <I>Stk. 2. </I> Dansk producerede gartneriprodukter er  \r\n\r\n gartneriprodukter, som afsættes af de i stk. 5 nævnte virksomheder. </P>  \r\n\r\n<P CLASS=STK> <I>Stk. 3. </I> Følgende gartneriprodukter er omfattet af  \r\n\r\n afgiftspligt: </P>  \r\n\r\n<UL CLASS=PLAIN-LIST>  \r\n\r\n<LI>1) Potteplanter. </LI>  \r\n\r\n<LI>2) Afskårne blomster, snitgrønt, blomsterløg og -knolde (tørløg og  \r\n\r\n -knolde). </LI>  \r\n\r\n<LI>3) Grønsager på friland eller i væksthus samt dyrkede svampe. </LI>  \r\n\r\n<LI>4) Planteskoleplanter. </LI>  \r\n\r\n<LI>5) Kernefrugt, stenfrugt og busk- og bærfrugt. </LI>  \r\n\r\n</UL>  \r\n\r\n<P CLASS=STK> <I>Stk. 4. </I> Undtaget fra afgiften er juletræer (uden rod),  \r\n\r\n grangrene, fyrregrene, mos, lav, græs o.lign. til buketter og pynt,  \r\n\r\n birkegrene, pilegrene samt tørrede, farvede, blegede og imprægnerede blade,  \r\n\r\n grene og andre plantedele under toldposition 06.04. </P>  \r\n\r\n<P CLASS=STK> <I>Stk. 5. </I> Afgift påhviler følgende momspligtige  \r\n\r\n virksomheder: </P>  \r\n\r\n<UL CLASS=PLAIN-LIST>  \r\n\r\n<LI>1) For potteplanter, afskårne blomster, snitgrønt, blomsterløg og -knolde  \r\n\r\n (tørløg og -knolde), grønsager og dyrkede svampe påhviler afgiften den  \r\n\r\n virksomhed, der producerer og afsætter sådanne produkter. </LI>  \r\n\r\n<LI>2) For planteskoleplanter påhviler afgiften den virksomhed, der er  \r\n\r\n registreret efter Plantedirektoratets bekendtgørelse om planter, og som  \r\n\r\n afsætter sådanne produkter. </LI>  \r\n\r\n<LI>3) For kernefrugt, stenfrugt og busk- og bærfrugt påhviler afgiften den  \r\n\r\n virksomhed, der producerer sådanne produkter. </LI>  \r\n\r\n</UL>  \r\n\r\n<P CLASS=STK> <I>Stk. 6. </I> Undtaget fra afgiftspligten er virksomheder,  \r\n\r\n hvis afgiftsgrundlag, jf. § 2, er på 50.000 kr. eller derunder. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> For en i § 1, stk. 5, nr. 1, anført  \r\n\r\n afgiftspligtig virksomhed er grundlaget virksomhedens omsætning ekskl.  \r\n\r\n merværdiafgift i foregående kalender- eller regnskabsår. Omsætningen opgøres  \r\n\r\n for hver afgiftspligtig varegruppe, med fradrag af indkøbsprisen ekskl.  \r\n\r\n merværdiafgift for indkøbte planteprodukter. </P>  \r\n\r\n<P CLASS=STK> <I>Stk. 2. </I> For en i § 1, stk. 5, nr. 2, anført  \r\n\r\n afgiftspligtig virksomhed er grundlaget virksomhedens omsætning af  \r\n\r\n planteskoleplanter ekskl. merværdiafgift i foregående kalender- eller  \r\n\r\n regnskabsår. Omsætningen reduceres med indkøbsprisen for indkøbte  \r\n\r\n planteskoleplanter ekskl. merværdiafgift. </P>  \r\n\r\n<P CLASS=STK> <I>Stk. 3. </I> For en i § 1, stk. 5, nr. 3, anført  \r\n\r\n afgiftspligtig virksomhed er afgiftsgrundlaget virksomhedens omsætning ekskl.  \r\n\r\n merværdiafgift i foregående kalender- eller regnskabsår. Omsætningen opgøres  \r\n\r\n for hver afgiftspligtig varegruppe. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> For afgiftspligtige virksomheder, jf. §§ 1 og 2,  \r\n\r\n opkræves en grundafgift. </P>  \r\n\r\n<P CLASS=STK> <I>Stk. 2. </I> Afgiften pr. virksomhed er 300 kr. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> For afgiftspligtige virksomheder, jf. §§ 1 og 2,  \r\n\r\n opkræves en omsætningsafgift. </P>  \r\n\r\n<P CLASS=STK> <I>Stk. 2. </I> For potteplanter er afgiften 2,45 af  \r\n\r\n afgiftsgrundlaget. </P>  \r\n\r\n<P CLASS=STK> <I>Stk. 3. </I> For afskårne blomster, snitgrønt, blomsterløg  \r\n\r\n og -knolde (tørløg og -knolde) er afgiften 1,60 af afgiftsgrundlaget. </P>  \r\n\r\n<P CLASS=STK> <I>Stk. 4. </I> For grønsager dyrket på friland er afgiften  \r\n\r\n 1,40 af afgiftsgrundlaget. </P>  \r\n\r\n<P CLASS=STK> <I>Stk. 5. </I> For grønsager dyrket i væksthus er afgiften  \r\n\r\n 1,50 af afgiftsgrundlaget. </P>  \r\n\r\n<P CLASS=STK> <I>Stk. 6. </I> For dyrkede svampe er afgiften 1,50 af  \r\n\r\n afgiftsgrundlaget. </P>  \r\n\r\n<P CLASS=STK> <I>Stk. 7. </I> For planteskoleplanter er afgiften 5,50 af  \r\n\r\n afgiftsgrundlaget. </P>  \r\n\r\n<P CLASS=STK> <I>Stk. 8. </I> For pakket kernefrugt er afgiften 2,50 af  \r\n\r\n afgiftsgrundlaget. For upakket kernefrugt er afgiften 3,60 af  \r\n\r\n afgiftsgrundlaget. </P>  \r\n\r\n<P CLASS=STK> <I>Stk. 9. </I> For stenfrugt er afgiften 2,65 af  \r\n\r\n afgiftsgrundlaget. </P>  \r\n\r\n<P CLASS=STK> <I>Stk. 10. </I> For busk- og bærfrugt er afgiften 2,60 af  \r\n\r\n afgiftsgrundlaget. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Afgiftsberegningen kan af Ministeriet for  \r\n\r\n Fødevarer, Landbrug og Fiskeri ændres, såfremt det over for Gartneribrugets  \r\n\r\n Afsætningsudvalg godtgøres, at der er et åbenbart misforhold mellem den  \r\n\r\n virksomheden pålagte afgift og produktion af afgiftspligtige varer i  \r\n\r\n indbetalingsåret. Anmodning om ændring skal være fremsat inden  \r\n\r\n indbetalingsårets udløb. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Afgiftspligtige virksomheder skal hvert år  \r\n\r\n senest den 30. april til Gartneribrugets Afsætningsudvalg, Torveporten 10,  \r\n\r\n 2500 Valby, meddele de for afgiftsberegningen nødvendige oplysninger.  \r\n\r\n Oplysningsskema til brug ved afgivelsen af ovennævnte oplysninger kan  \r\n\r\n rekvireres på ovennævnte adresse eller på tlf. 36 16 62 00. Oplysningerne,  \r\n\r\n skal attesteres af en statsautoriseret eller registreret revisor eller af en  \r\n\r\n af Jordbrugets anerkendte driftsøkonomiske konsulenter. Har en afgiftspligtig  \r\n\r\n virksomhed et afgiftsgrundlag på 250.000 kr. eller derunder, kan ovennævnte  \r\n\r\n attestation erstattes af en af den afgiftspligtige underskrevet tro og love  \r\n\r\n erklæring. Erklæringen skal afgives på en formular, som rekvireres hos  \r\n\r\n Gartneribrugets Afsætningsudvalg. </P>  \r\n\r\n<P CLASS=STK> <I>Stk. 2. </I> Ministeriet for Fødevarer, Landbrug og Fiskeri  \r\n\r\n kan tillade anden attestation, såfremt Gartneribrugets Afsætningsudvalg  \r\n\r\n skønner, at der herved gives tilstrækkelig sikkerhed for rigtigheden af de  \r\n\r\n givne oplysninger. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Afgiften indbetales af virksomheden det  \r\n\r\n pågældende år i to rater, senest henholdsvis 31. maj og 30. november til  \r\n\r\n Gartneribrugets Afsætningsudvalg, Torveporten 10, 2500 Valby, på giro nr. 5  \r\n\r\n 64 38 64, jf. dog stk. 2. </P>  \r\n\r\n<P CLASS=STK> <I>Stk. 2. </I> Såfremt det samlede afgiftsbeløb er på 1.000  \r\n\r\n kr. eller derunder, indbetales hele beløbet til Gartneribrugets  \r\n\r\n Afsætningsudvalg senest den 31. maj. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Ministeriet for Fødevarer, Landbrug og Fiskeri  \r\n\r\n kan dispensere fra bestemmelserne i bekendtgørelsen, når særlige forhold  \r\n\r\n taler derfor. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Betales skyldige afgiftsbeløb ikke rettidigt,  \r\n\r\n tillægges der en rente på 1,3 pct. månedlig for hver påbegyndt måned fra  \r\n\r\n forfaldsdagen at regne. </P>  \r\n\r\n<P CLASS=STK> <I>Stk. 2. </I> De i §§ 3 og 4 nævnte afgifter samt de i stk. 1  \r\n\r\n nævnte renter er tillagt udpantningsret. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> I henhold til lovens § 24, straffes  \r\n\r\n overtrædelse af §§ 1, 6 og 7 eller forsøg herpå med bøde. </P>  \r\n\r\n<P CLASS=STK> <I>Stk. 2. </I> Der kan pålægges selskaber m.v. (juridiske  \r\n\r\n personer) strafansvar efter reglerne i straffelovens 5. kapitel. </P>  \r\n\r\n<P CLASS=STK> <I>Stk. 3. </I> Den, der undlader at give de i henhold til § 6  \r\n\r\n krævede oplysninger eller giver urigtige eller vildledende oplysninger med  \r\n\r\n forsæt til at unddrage sig eller andre afgiften, straffes i henhold til  \r\n\r\n lovens § 23 med bøde, medmindre højere straf er forskyldt efter borgerlig  \r\n\r\n straffelov. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Bekendtgørelsen træder i kraft den 1. januar  \r\n\r\n 1998. </P>  \r\n\r\n<P CLASS=STK> <I>Stk. 2. </I> Bekendtgørelse nr. 1110 af 11. december 1996  \r\n\r\n ophæves. </P>  \r\n\r\n<P> <I>Ministeriet for Fødevarer, Landbrug og Fiskeri, den 9. december  \r\n\r\n 1997</I>  </P>  \r\n\r\n<P>Henrik Dam Kristensen </P>  \r\n\r\n<P>/ Fl. Duus Mathiesen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Ministeriet for Fødevarer, Landbrug og Fiskeri",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/1997"
        },
        {
            "displayName": "Accession",
            "displayValue": "B19970095405"
        },
        {
            "displayName": "Entydig dokumentidentifikation",
            "displayValue": "CM046010"
        },
        {
            "displayName": "Dato for førstegangsindlæggelse",
            "displayValue": "15/03/1998"
        },
        {
            "displayName": "Dato for indlæggelse",
            "displayValue": "08/11/2000"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "954"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "09/12/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Fødevaremin., j.nr. 93S-743-00080"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}