{
    "id": 165560,
    "title": "Handicaptillæg - fribeløb",
    "documentTypeId": "240",
    "isSagsforlobPeriodValid": true,
    "shortName": "KEN nr 9837 af 13/08/2014",
    "documentHtml": "<div class=\"bjelke\">Den fulde tekst</div><p class=\"Titel2\">Handicaptillæg - fribeløb</p>\r\n<div class=\"Resume\">\r\n   <p class=\"TekstGenerel\">Klageren fik standset handicaptillæg, da betingelserne for handicaptillægget ikke længere var opfyldte.</p>\r\n</div>\r\n<p>\r\n   <span class=\"Bold\">Din klage over afgørelse om stop for handicaptillæg</span>\r\n</p>\r\n<p>Du har i brev 19. juni 2013 klaget over Styrelsen for Videregående Uddannelsers (herefter: styrelsen) afgørelse af 28. maj 2013 om, at du efter sidste udbetaling i juni 2013 ikke længere vil modtage handicaptillæg.</p>\r\n<p>\r\n   <span class=\"Bold\">Ankenævnets afgørelse</span>\r\n</p>\r\n<p>Nævnet tiltræder styrelsens afgørelse af 28. maj 2013 om, at du efter sidste udbetaling i juni 2013 ikke længere har ret til handicaptillæg.</p>\r\n<p>\r\n   <span class=\"Bold\">Retsgrundlag</span>\r\n</p>\r\n<p>SU-loven (dagældende lovbekendtgørelse nr. 661 af 29. juni 2009, nu lovbekendtgørelse nr. 39 af 15. januar 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 7.</span>\r\n</p>\r\n<p>(…)</p>\r\n<p>\r\n   <span class=\"Italic\">Stk. 3.</span> Sammen med stipendium og studielån eller sammen med slutlån gives et stipendium som tillæg til uddannelsessøgende i videregående uddannelse, som på grund af varig fysisk eller psykisk funktionsnedsættelse har meget betydelige begrænsninger i evnen til at påtage sig erhvervsarbejde.</p>\r\n<p>SU-bekendtgørelsen (dagældende bekendtgørelse nr. 1269 af 17. december 2012, nugældende bekendtgørelse nr. 792 af 25. juni 2014) indeholder bl.a. følgende bestemmelser (uddrag):</p>\r\n<p>\r\n   <span class=\"Bold\">§ 21.</span> Styrelsen kan bestemme, at der gives tillægsstipendium efter lovens § 7, stk. 3, ud fra</p>\r\n<p>1) en vurdering af arten og graden af funktionsnedsættelsen, og på baggrund heraf</p>\r\n<p>2) en vurdering af funktionsnedsættelsens betydning for den uddannelsessøgendes evne til at påtage sig erhvervsarbejde som andre uddannelsessøgende.</p>\r\n<p>(. . .)</p>\r\n<p>\r\n   <span class=\"Italic\">Stk. 3.</span> Det er en forudsætning for fortsat at modtage tillægsstipendium, at den uddannelsessøgende opfylder betingelserne i lovens § 7, stk. 3.</p>\r\n<p>Af bemærkningerne til lovforslaget, der indførte § 7, stk. 3 (L 81, 2003/1), fremgår bl.a. følgende (uddrag):</p>\r\n<p>”Tillægsstipendiet gives til uddannelsessøgende, hvis funktionsnedsættelse har så væsentlige følger, at det stort set ikke er muligt for dem at påtage sig arbejde. ”</p>\r\n<p>Af bemærkningerne til bestemmelsen fremgår endvidere følgende (uddrag):</p>\r\n<p>”Et væsentligt element i visitationen vil være en vurdering af, om den uddannelsessøgendes funktionsnedsættelse har så betydelige følger, at det stort set ikke er muligt for den pågældende at påtage sig erhvervsarbejde i nævneværdigt omfang. Der skal efter den foreslåede ordning ikke foretages en vurdering af, om de studiemæssige følger af en funktionsnedsættelse medfører et øget tidsforbrug under uddannelsen. ”</p>\r\n<p>Af vejledning nr. 62 af 3. juni 2004 om tillæg til uddannelsessøgende i videregående uddannelse med varig funktionsnedsættelse (handicaptillæg) fremgår bl.a. følgende (uddrag):</p>\r\n<p>”Arbejdsmarkedet for studerende skal forstås som mængden af de studenterjobs, som uddannelsessøgende typisk er ansat i. Vurderingen af arbejdsevnen er generel, og der indgår ikke en redegørelse for, hvilket konkret studenterjob den studerende i givet fald vil kunne varetage. Der tages udelukkende stilling til, om ansøger vil være i stand til at varetage studenterjob med de ressourcer, pågældende har. (…) Jobbenes studierelevans eller geografiske placering i forhold til ansøger er ikke en del af vurderingen. ”</p>\r\n<p>En afgørelse om en løbende pengeydelse, som udbetales uden fast sluttidspunkt, kan efter almindelige forvaltningsretlige grundsætninger tilbagekaldes fra et senere tidspunkt, hvis nye faktiske omstændigheder betyder, at myndigheden fra det senere tidspunkt finder, at forudsætningerne for at fortsætte med udbetalingen ikke længere er til stede.</p>\r\n<p>\r\n   <span class=\"Bold\">Begrundelse</span>\r\n</p>\r\n<p>Af SU-lovens § 7, stk. 3, fremgår to kriterier, som begge skal være opfyldt, for at en studerende kan gives tillægsstipendium. Kriterierne er (1) varig fysisk eller psykisk funktionsnedsættelse og (2) meget betydelige begrænsninger i evnen til at påtage sig erhvervsarbejde. Det er samtidig en betingelse for, at der kan gives tillægsstipendium, at den (2) meget betydelige begrænsning i evnen til at påtage sig erhvervsarbejde er en følge af den (1) varige fysiske eller psykiske funktionsnedsættelse.</p>\r\n<p>\r\n   <span class=\"Italic\">Varighed</span>\r\n</p>\r\n<p>Ankenævnet lægger til grund, at du som følge af [lidelse] har en varig funktionsnedsættelse.</p>\r\n<p>\r\n   <span class=\"Italic\">Erhvervsevne</span>\r\n</p>\r\n<p>Styrelsen har i afgørelsen af 28. maj 2013 vurderet, at følgerne af din funktionsnedsættelse ikke berettiger til tillæg, idet styrelsen finder, at der ikke er beskrevet gener eller restsymptomer af en sådan art eller sværhedsgrad, at det medfører meget betydelig nedsat erhvervsevne.</p>\r\n<p>Styrelsen har henvist til oplysningerne i lægeerklæring af [fremstilling udeladt]. Det fremgår heraf, at du siden din tidlige ungdom har lidt af [lidelse], samt at du har været i behandlingsforløb hos [fremstilling udeladt], ligesom du har været i medicinsk behandling mod [lidelse] siden [fremstilling udeladt]. Endvidere fremgår det, at du opfyldte kriterierne for [lidelse], da du startede i behandling hos [fremstilling udeladt]. Det fremgår endvidere, at du på nuværende tidspunkt ikke opfylder alle kriterierne for denne diagnose, men at du stadig er [fremstilling udeladt]. Styrelsen har endvidere henvist til, at du i året 2012 havde indtægter på ca. [fremstilling udeladt], og at dette ikke indikerer, at du har en funktionsnedsættelse af så omfattende karakter, at du er berettiget til tillæg fremover.</p>\r\n<p>Det er styrelsens vurdering, at du vil kunne påtage dig et studiejob i mindre omfang.</p>\r\n<p>Styrelsen har endvidere i udtalelsen af 14. november 2013 ligeledes henvist til de nye oplysninger i journaloplysninger for perioden fra [periode og institution], hvoraf fremgår, at du som patient afsluttes, idet du ikke længere lider af [lidelse].</p>\r\n<p>Ankenævnet bemærker, at nævnet ikke har taget stilling til om, hvorvidt du har ret til et forhøjet fribeløb, idet dette udelukkende har skattemæssig betydning, og ikke indgår i nævnets vurdering af din erhvervsevne, samt om du stadig kan anses for berettiget til handicaptillæg.</p>\r\n<p>Det bemærkes endvidere, at uanset, at det er nødvendigt for dig at arbejde i undervisningsfri perioder, så er det ankenævnets opfattelse ud fra en overordnet vurdering af din erhvervsevne, at du vil kunne påtage dig et studiejob i mindre omfang.</p>\r\n<p>Ankenævnet finder under henvisning til styrelsens begrundelse i afgørelsen af 28. maj 2013, og under hensyn til styrelsens supplerende begrundelse i udtalelsen af 14. november 2013, at der ikke er grundlag for at tilsidesætte afgørelsen om stop for udbetaling af handicaptillæg med virkning efter sidste udbetaling i juni 2013.</p>\r\n<p>Det bemærkes, at ankenævnet har truffet afgørelse på baggrund af en samlet vurdering af dine funktionsnedsættelser.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Styrelsen bevilgede dig ved brev af 21. oktober 2008 handicaptillæg, idet styrelsen fandt, at din arbejdsevne var betydeligt nedsat i forhold til at påtage dig et studiejob.</p>\r\n<p>Det fremgår af [fremstilling af lægelige dokumenter er udeladt].</p>\r\n<p>Styrelsen har i brev af 24. april 2013 meddelt dig, at styrelsen genoptager sagen, idet du muligvis ikke længere er berettiget til handicaptillæg. Styrelsen henviser til, at du i 2012 havde en indkomst på [fremstilling udeladt] ud over SU, og at du dermed har tjent mere end det reducerede fribeløb. Det indikerer ifølge styrelsen, at du har mulighed for at påtage dig et studiejob. Du varsles i brevet om, at styrelsen vil standse udbetalingen efter sidste udbetaling i juni 2013, hvis styrelsen vurderer, at du ikke længere er berettiget til tillægget.</p>\r\n<p>Det fremgår af [fremstilling af lægelige dokumenter er udeladt].</p>\r\n<p>Du har i e-mail af 21. maj 2013 vedhæftet bemærkning, hvori du bl.a. har anført, at du ikke mener, at du har tjent for meget, idet du har [fremstilling udeladt] børn under 18 år, hvilket giver et forhøjet fribeløb med [fremstilling udeladt] gange [fremstilling udeladt], hvilket efter din opfattelse betyder, at du har et fribeløb på i alt [fremstilling udeladt] kr. Endvidere anfører du, at [fremstilling udeladt] kr. er tjent ved, at du arbejdede fuldtid som [fremstilling udeladt], hvor du var sygemeldt fra dit studie. Dette gjorde du for at finde ud af, om du var i stand til at varetage et arbejde. Du anfører, at du spurgte [SU-myndighed] om, hvorvidt det forhøjede fribeløb også gælder, når man får handicaptillæg, hvilket blev bekræftet. Derudover anfører du, at det desværre ikke var muligt for dig at varetage et fuldtidsjob, hvorfor du stoppede som [fremstilling udeladt].</p>\r\n<p>Styrelsen har i brev af 28. maj 2013 meddelt dig, at styrelsen efter sidste udbetaling i juni 2013 standser udbetalingen af handicaptillæg og henvist til oplysningerne i lægeerklæring [lægens navn]. Styrelsen henviser til, at du i 2012 havde en indkomst på kr. [fremstilling udeladt] ud over SU, og at du dermed har tjent mere end det reducerede fribeløb. Det indikerer ifølge styrelsen, at du har mulighed for at påtage dig et studiejob. Styrelsen vurderer, at følgerne af din funktionsnedsættelse ikke berettiger til tillæg, idet styrelsen finder, at der ikke er beskrevet gener eller restsymptomer af en sådan art eller sværhedsgrad, at det medfører meget betydelig nedsat erhvervsevne. Det er styrelsens vurdering, at du vil kunne påtage dig et studiejob i mindre omfang.</p>\r\n<p>Du har i brev af 19. juni 2013 klaget til Ankenævnet for Statens Uddannelsesstøtteordninger og bl.a. anført, at [fremstilling udeladt].</p>\r\n<p>Styrelsen har i brev af 14. november 2013 videresendt sagen sammen med en udtalelse til ankenævnet. Styrelsen har i det væsentlige henvist til begrundelsen i afgørelsen af 28. maj 2013 samt henvist til de nye oplysninger i journaloplysninger [institution], hvoraf fremgår, at du som patient afsluttes, idet du ikke længere lider af [lidelse], ligesom der ikke er nye oplysninger efter dette.</p>\r\n<p>Ankenævnet har ved brev af 12. december 2013 fremsendt sagens akter til dig, således at du havde lejlighed til at fremkomme med bemærkninger hertil. Ankenævnet har ikke modtaget bemærkninger fra dig i den anledning.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "04/11/2014"
        },
        {
            "displayName": "Accession",
            "displayValue": "W20140983725"
        },
        {
            "displayName": "Entydig dokumentidentifikation",
            "displayValue": "CE000143"
        },
        {
            "displayName": "Dato for indlæggelse",
            "displayValue": "04/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9837"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "13/08/2014"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "13/032493"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}