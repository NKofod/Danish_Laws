{
    "id": 32735,
    "title": "Afgrænsning mellem erhvervsmæssig og ikke-erhvervsmæssig buskørsel ",
    "documentTypeId": "250",
    "isSagsforlobPeriodValid": false,
    "shortName": "UDT nr 17610 af 20/09/1988",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udtalelse om praksis for, at buskørsel kan betegnes som  \r\n\r\n ikke-erhvervsmæssig: 1) vederlagsfri kørsel, der 2) udføres af køretøjets  \r\n\r\n registrerede ejer/bruger eller en ansat hos denne, 3) der er led i anden  \r\n\r\n kørsel, idet der 4) alene må befordres personer med nærmere tilknytning til  \r\n\r\n ejeren/brugere </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Afgrænsning mellem erhvervsmæssig og  \r\n\r\n ikke-erhvervsmæssig buskørsel </H1>  \r\n\r\n<P></P>  \r\n\r\n<P>I brev af 22. marts 1988 - modtaget gennem Justitsministeriet - har De  \r\n\r\n stillet en række spørgsmål vedrørende udførelse af ikke-erhvervsmæssig  \r\n\r\n buskørsel. </P>  \r\n\r\n<P>Ministeriet skal i denne anledning meddele følgende: </P>  \r\n\r\n<P>Det fremgår af § 1 i lov nr. 115 af 29. marts 1978 om buskørsel (busloven)  \r\n\r\n - et eksemplar heraf vedlægges til Deres orientering - at kørsel med  \r\n\r\n motorkøretøjer, indrettet til befordring af flere end 9 personer, føreren  \r\n\r\n medregnet, kræver tilladelse i henhold til loven. Fra dette krav undtages  \r\n\r\n kørsel som ikke udføres erhvervsmæssigt. </P>  \r\n\r\n<P>Af bemærkningerne til lovforslaget fremgår det, at afgrænsningen mellem  \r\n\r\n erhvervsmæssig og ikke-erhvervsmæssig kørsel skal foretages ud fra  \r\n\r\n trafikpolitiske hensyn for at skabe størst mulig samling af  \r\n\r\n passagergrundlaget for den kollektive bustrafik. </P>  \r\n\r\n<P>I følge ministeriets praksis skal følgende betingelser være opfyldt for at  \r\n\r\n kørslen betragtes som ikke-erhvervsmæssig: </P>  \r\n\r\n<P>1) Kørslen skal udføres vederlagsfrit (dækning af kørselsafhængige  \r\n\r\n udgifter i henhold til statens kilometersats for eget befordringsmiddel anses  \r\n\r\n ikke for vederlag), </P>  \r\n\r\n<P>2) af den registrerede ejer eller bruger af motorkøretøjet eller en ansat  \r\n\r\n hos denne, </P>  \r\n\r\n<P>3) og skal være led i anden virksomhed, idet der </P>  \r\n\r\n<P>4) udelukkende må befordres personer med en nærmere tilknytning til ejeren  \r\n\r\n eller brugeren. </P>  \r\n\r\n<P>En institutions (f.eks. en skoles) kørsel med elever anses ikke for  \r\n\r\n erhvervsmæssig personbefordring, såfremt kørslen som ovenfor nævnt sker  \r\n\r\n vederlagsfrit, institutionen ejer bussen og føreren er en ansat på  \r\n\r\n institutionen eller en af forældrene til en skoleelev. Det er endvidere en  \r\n\r\n forudsætning, at der ikke er tale om sygetransport eller kørsel omfattet af  \r\n\r\n Justitsministeriets bekendtgørelse om offentlig befordring af skoleelever.  \r\n\r\n</P>  \r\n\r\n<P>Det følger heraf, at den omhandlede befordring af tilrejsende kursister må  \r\n\r\n anses for erhvervsmæssig kørsel, der kræver tilladelse i henhold til  \r\n\r\n busloven. </P>  \r\n\r\n<P>For så vidt angår den planlagte befordring af elever i 10. klasse på  \r\n\r\n skolen, hvor De er lærer, til Tyskland, vil en sådan kørsel være  \r\n\r\n ikke-erhvervsmæssig, såfremt den benyttede bus ejes af skolen. </P>  \r\n\r\n<P>I det omfang kørslen betragtes som erhvervsmæssig kræves der foruden  \r\n\r\n kørselstilladelse kørekort til erhvervsmæssig personbefordring (EP-kørekort).  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "Y19881761058"
        },
        {
            "displayName": "Entydig dokumentidentifikation",
            "displayValue": "CA000646"
        },
        {
            "displayName": "Dato for indlæggelse",
            "displayValue": "20/12/2006"
        },
        {
            "displayName": "Dokumenttype",
            "displayValue": "Udtalelse"
        },
        {
            "displayName": "Dokumentets rangering",
            "displayValue": "Y "
        },
        {
            "displayName": "Forskriftens nummer",
            "displayValue": "17610"
        },
        {
            "displayName": "År for udstedelse",
            "displayValue": "1988"
        },
        {
            "displayName": "Dato for underskrift",
            "displayValue": "20/09/1988"
        },
        {
            "displayName": "Administrerende myndighed",
            "displayValue": "Trafikministeriet"
        },
        {
            "displayName": "Ressortministeriets journalnummer",
            "displayValue": "M.3-1-7"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}