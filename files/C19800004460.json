{
    "id": 47085,
    "title": "Vejledning om vitamin- og mineralpræparater ",
    "documentTypeId": "180",
    "isSagsforlobPeriodValid": false,
    "shortName": "VEJ nr 44 af 31/01/1980",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om vitamin- og mineralpræparater  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P>Vejledningen giver en oversigt over de regler, der gælder for handel og  \r\n\r\n kontrol med vitamin- og mineralpræparater, efter at lov nr. 327 af 26. juni  \r\n\r\n 1975 om lægemidler er trådt i kraft den 1. januar 1976. </P>  \r\n\r\n<P>Vejledningen træder i stedet for indenrigsministeriets vejledning nr. 566  \r\n\r\n af 15. november 1978 om vitamin- og mineralpræparater. </P>  \r\n\r\n<P>I forhold til den tidligere vejledning er der alene foretaget ændringer i  \r\n\r\n afsnit 1.1. Det er således præciseret, at et præparat kun anses for et  \r\n\r\n lægemiddel, når indholdet af vitaminer eller mineraler overstiger de anførte  \r\n\r\n grænseværdier, men ikke når indholdet svarer til de anførte værdier. </P>  \r\n\r\n<P>For så vidt angår præparater med indhold af folinsyre er det anført, at  \r\n\r\n receptpligten nu kun omfatter præparater med indhold over 0,2 mg folinsyre  \r\n\r\n pr. enkeltdosis mod tidligere 0,1 mg, jfr. sundhedsstyrelsens bekendtgørelse  \r\n\r\n nr. 398 af 7. september 1979 om ændring af bekendtgørelse om rekvirering og  \r\n\r\n udlevering af lægemidler m.v., der er trådt i kraft den 15. oktober 1979.  \r\n\r\n</P>  \r\n\r\n<P>Desuden er der anført nogle tekniske præciseringer vedrørende vitamin A, D  \r\n\r\n og E. </P>  \r\n\r\n<P CLASS=PUNKT> <B>1.</B> AFGRÆNSNING LÆGEMIDLER/KOST- ELLER FODERTILSKUD  \r\n\r\n</P>  \r\n\r\n<P>Vitamin- og mineralpræparater vil normalt være omfattet af lov om  \r\n\r\n lægemidler § 1, stk. 1. </P>  \r\n\r\n<P>Efter lovens § 3, stk. 1, er den nævnte gruppe præparater ikke omfattet af  \r\n\r\n lægemiddellovens regler, hvis de er kosttilskud eller fodertilskud til dyr,  \r\n\r\n d.v.s. er beregnet til indtagelse gennem munden som tilskud til menneskers  \r\n\r\n eller dyrs normale ernæring. </P>  \r\n\r\n<P>1.1. VITAMIN- OG MINERALPRÆPARATER TIL HUMAN BRUG </P>  \r\n\r\n<P>Ved afgørelsen af, om et vitamin- eller mineralpræparat er et kosttilskud,  \r\n\r\n må der lægges betydelig vægt på, om angivelse af døgndosis for præparatet  \r\n\r\n indeholder vitaminer og/eller mineraler i mængder, der væsentligt overstiger  \r\n\r\n det normale døgnbehov for voksne. Overstiges denne grænse, betragtes  \r\n\r\n præparaterne som lægemidler ellers ikke (medmindre fremstilleren udtrykkeligt  \r\n\r\n fremsætter ønske herom). </P>  \r\n\r\n<P>Efter de for tiden tilgængelige oplysninger om døgnbehovet for normale  \r\n\r\n voksne personer kan eksempelvis følgende værdier for nogle almindeligt  \r\n\r\n anvendte vitaminer og mineraler lægges til grund, således at præparater, der  \r\n\r\n indeholder vitaminer eller mineraler i mængder, der overstiger de anførte  \r\n\r\n værdier, anses for lægemidler. </P>  \r\n\r\n<PRE>  \r\n\r\n VITAMINER  \r\n\r\n Vitamin A                 5.000 IE  \r\n\r\n                           (Internat. enh.)  \r\n\r\n   (retinol                1500 mikrogram)  \r\n\r\n B-vitaminer  \r\n\r\n   Cyanokobalamin  \r\n\r\n   (vit. B12)              9 mikrogram(* 1)  \r\n\r\n   Folinsyre  \r\n\r\n   (pteroylmono  \r\n\r\n   glutaminsyre)           0,1 mg(* 2)  \r\n\r\n   Nikotinsyre (Niacin)    30 mg(* 1)  \r\n\r\n   Nikotinsyreamid  \r\n\r\n   (Niacinamid)            30 mg  \r\n\r\n   Pantotensyre            15 mg  \r\n\r\n   Pyridoxin (vit. B6)     3 mg  \r\n\r\n   Riboflavin (vit. B2)    2,6 mg  \r\n\r\n   Tiamin  \r\n\r\n   (aneurin, vit. B1)      2,25 mg  \r\n\r\n   Ascorbinsyre (vit. C)   90 mg  \r\n\r\n   Vitamin D               400 IE(* 3)  \r\n\r\n   (ergo- eller  \r\n\r\n   kolekalciferol          10 mikrogram)  \r\n\r\n   Tokoferol (vit. E)      45 IE  \r\n\r\n   (alfa-tocoferylacetat   45 mg)  \r\n\r\n MINERALER  \r\n\r\n   Fosfor                  1,5 g  \r\n\r\n   Kalcium                 1,5 g  \r\n\r\n   Kobber                  3 mg  \r\n\r\n   Jod                     225 mikrogram  \r\n\r\n   Jern                    27 mg  \r\n\r\n   Magnesium               600 mg  \r\n\r\n   Zink                    22,5 mg ¬  \r\n\r\n</PRE>  \r\n\r\n<P>1.2. VITAMIN- OG MINERALPRÆPARATER TIL DYR. </P>  \r\n\r\n<P>For veterinære præparater kan tilsvarende grænser ikke umiddelbart  \r\n\r\n angives. Spørgsmålet lægemiddel/fodertilskud må i hvert enkelt tilfælde  \r\n\r\n afgøres efter en konkret vurdering efter tilsvarende principper som for  \r\n\r\n præparater til human brug. </P>  \r\n\r\n<P>Vejledning kan fås ved henvendelse til sundhedsstyrelsen. </P>  \r\n\r\n<P CLASS=PUNKT> <B>2.</B> REGLER OM HANDEL OG KONTROL </P>  \r\n\r\n<P>2.1. PRÆPARATER, DER IKKE ER OMFATTET AF LOV OM LÆGEMIDLER </P>  \r\n\r\n<P>De præparater, der herefter er kost- eller fodertilskud, vil være omfattet  \r\n\r\n enten af lov om levnedsmidler m.m. eller af lov om handel med foderstoffer.  \r\n\r\n Af bestemmelserne i lov om lægemidler gælder for disse præparater kun § 26,  \r\n\r\n der fastsætter bestemmelser om reklame for &#187;andre varer end  \r\n\r\n lægemidler&#171;. </P>  \r\n\r\n<P>2.2. VITAMIN- OG MINERALPRÆPARATER, DER ER LÆGEMIDLER </P>  \r\n\r\n<P>Vitamin- og mineralpræparater, der herefter er lægemidler, vil som  \r\n\r\n hovedregel være omfattet af alle reglerne i lov om lægemidler, hvorefter  \r\n\r\n sundhedsstyrelsen kan fastsætte særlige krav til disse præparaters kvalitet  \r\n\r\n (lægemiddellovens § 4), forhandling af præparaterne er forbeholdt apotekerne  \r\n\r\n (lovens § 5), der er særlige krav til præparatets navn, pakningsstørrelse,  \r\n\r\n etiket og emballage m.v. (lovens § 6), handel og udlevering kan i visse  \r\n\r\n tilfælde forbydes (lovens § 7), virksomheder, der fremstiller, indfører,  \r\n\r\n udfører, oplagrer, forhandler, udleverer, fordeler eller emballerer disse  \r\n\r\n præparater, skal godkendes og kontrolleres af sundhedsstyrelsen, og der skal  \r\n\r\n erlægges afgift herfor (lovens §§ 8-10). Endvidere finder  \r\n\r\n specialitetsreglerne anvendelse, herunder bl.a. reglerne om at præparaterne  \r\n\r\n skal optages i sundhedsstyrelsens specialitetsregister (lovens kapitel 4),  \r\n\r\n udlevering af præparaterne til klinisk afprøvning kun må finde sted efter  \r\n\r\n reglerne i lovens §§ 24 og 25, og reklamering for præparaterne kun må finde  \r\n\r\n sted i overensstemmelse med lovens §§ 27-31. </P>  \r\n\r\n<P>Fra denne hovedregel gælder der især TO VIGTIGE UNDTAGELSER: </P>  \r\n\r\n<P>2.2.1. Visse vitamin- og mineralpræparater til human brug er undtaget fra  \r\n\r\n nogle bestemmelser i lægemiddelloven. </P>  \r\n\r\n<P>Ved bekendtgørelse nr. 342 af 30. juni 1978 er det bestemt, at forhandling  \r\n\r\n og udlevering af vitamin- og mineralpræparater til human brug, der er  \r\n\r\n lægemidler, ikke skal være forbeholdt apotekerne (lovens § 5), at der ikke  \r\n\r\n skal stilles særlige krav vedrørende angivelse af navne på etiketter (lovens  \r\n\r\n § 6, stk. 3), og at specialitetsreglerne (lovens kapitel 4) ikke skal finde  \r\n\r\n anvendelse på præparaterne. Dette betyder omvendt, at der fortsat kan stilles  \r\n\r\n krav til disse præparaters kvalitet (lovens § 4), at lovens § 6, stk. 1 og 2  \r\n\r\n (forbud mod vildledende navn, krav til pakningsstørrelse, etikettering og  \r\n\r\n emballage), er gældende, at forhandlingen kan standses efter lovens § 7, at  \r\n\r\n godkendelse og kontrol af virksomhederne finder sted efter lovens §§ 8-10, og  \r\n\r\n at reglerne om udlevering til klinisk afprøvning og om reklame (lovens §§ 24,  \r\n\r\n 25 og 27-31) gælder for disse præparater. </P>  \r\n\r\n<P>Bekendtgørelsens regler om undtagelse fra lægemiddelloven gælder ikke for  \r\n\r\n injektionspræparater eller for andre receptpligtige præparater. Der henvises  \r\n\r\n i denne forbindelse til foranstående liste, hvor det ved pågældende vitaminer  \r\n\r\n er bemærket, i hvilket omfang de er receptpligtige. </P>  \r\n\r\n<P>Af bekendtgørelsens § 2 fremgår yderligere, at præparater, der er optaget  \r\n\r\n eller optages i sundhedsstyrelsens specialitetsregister, ikke er omfattet af  \r\n\r\n bekendtgørelsen. Denne bestemmelse er medtaget for at give en fabrikant eller  \r\n\r\n importør mulighed for i specialitetsregistret at få optaget et vitamin- eller  \r\n\r\n mineralpræparat, som ellers efter bekendtgørelsen er undtaget fra  \r\n\r\n specialitetsreglerne. </P>  \r\n\r\n<P>2.2.2. Visse veterinære lægemidler er undtaget fra lægemiddellovens § 5  \r\n\r\n (apoteksforbeholdet). Ved bekendtgørelse nr. 613 af 15. december 1975 er det  \r\n\r\n bestemt, at antiparasitære midler samt jern- og vitaminpræparater til dyr kan  \r\n\r\n forhandles til forbrugerne uden for apotekerne. Denne undtagelse fra  \r\n\r\n apoteksforbeholdet gælder kun farmaceutiske specialiteter, der er optaget i  \r\n\r\n sundhedsstyrelsens specialitetsregister med en særlig markering til angivelse  \r\n\r\n af, at de kan forhandles uden for apotekerne. Personer og virksomheder, der  \r\n\r\n ønsker at forhandle sådanne specialiteter til forbrugerne, skal indhente en  \r\n\r\n særlig godkendelse hertil i medfør af lovens § 8. Det bemærkes, at denne  \r\n\r\n særlige forhandlingsform også kan benyttes for injektionspræparater.  \r\n\r\n Receptpligten for injektionspræparater og eventuel receptpligt på andre  \r\n\r\n veterinære lægemidler, der optages i specialitetsregistret med denne særlige  \r\n\r\n markering, bortfalder samtidig. </P>  \r\n\r\n<P>Disse veterinære lægemidler skal forsynes med brugsanvisning og advarsler  \r\n\r\n på emballagen, der skal godkendes i hvert enkelt tilfælde. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>INDENRIGSMINISTERIET, DEN 31. JANUAR  \r\n\r\n 1980 </I> </P>  \r\n\r\n<P ALIGN=CENTER>P.M.V. </P>  \r\n\r\n<P CLASS=UNDERSKREVET-AF ALIGN=CENTER>HELGE ODEL </P>  \r\n\r\n<P CLASS=MINISTER ALIGN=RIGHT>/Ebba Lund </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Receptpligtigt. </P>  \r\n\r\n<P>(* 2) Receptpligtigt i præparater med indhold over 0,2 mg folinsyre pr.  \r\n\r\n enkeltdosis. </P>  \r\n\r\n<P>(* 3) Receptpligtigt i præparater med indhold over 3.000 IE D-vitamin pr.  \r\n\r\n g eller i doserede lægemidler med over 600 IE D-vitamin pr. enkeltdosis. </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Indenrigs- og Sundhedsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/02/1980"
        },
        {
            "displayName": "Accession",
            "displayValue": "C19800004460"
        },
        {
            "displayName": "Entydig dokumentidentifikation",
            "displayValue": "CM005854"
        },
        {
            "displayName": "Dato for førstegangsindlæggelse",
            "displayValue": "30/09/1997"
        },
        {
            "displayName": "Dato for indlæggelse",
            "displayValue": "14/12/2005"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "44"
        },
        {
            "displayName": "År for udstedelse",
            "displayValue": "1980"
        },
        {
            "displayName": "Dato for underskrift",
            "displayValue": "31/01/1980"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin. 4.s.kt. j.nr. 5520-20/1978."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}