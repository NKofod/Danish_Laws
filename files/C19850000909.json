{
    "id": 49022,
    "title": "Cirkulære om placering af et nyt færgeleje ved færgehavnen Knudshoved og anlæg af en jernbaneforbindelse fra færgehavnen til Nyborg station (Til Nyborg kommunalbestyrelse og Fyns amtsråd) ",
    "documentTypeId": "140",
    "isSagsforlobPeriodValid": false,
    "shortName": "CIR nr 9 af 18/01/1985",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om placering af et nyt færgeleje ved  \r\n\r\n færgehavnen Knudshoved og anlæg af en jernbaneforbindelse fra færgehavnen til  \r\n\r\n Nyborg station </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til Nyborg kommunalbestyrelse og Fyns  \r\n\r\n amtsråd) </P>  \r\n\r\n<BR>  \r\n\r\n<P CLASS=PUNKT> <B>1.</B> Cirkulærets formål og indhold </P>  \r\n\r\n<P>Folketinget har i juni 1984 vedtaget en lov om udbygning af færgefarten  \r\n\r\n over Storebælt, lov nr. 296 af 6. juni 1984. Udbygningen omfatter en  \r\n\r\n udvidelse af færgehavnen i Knudshoved, anlæg af spor og stationsanlæg i  \r\n\r\n Knudshoved, sportilslutning fra sporanlægget i Nyborg til færgehavnen, samt  \r\n\r\n ændringer i det bestående vejnet m.v., indenfor det område som er angivet på  \r\n\r\n kortbilag 1. </P>  \r\n\r\n<P>I overensstemmelse med loven og dens bemærkninger udsteder miljøministeren  \r\n\r\n dette cirkulære. </P>  \r\n\r\n<P>Cirkulæret udstedes i henhold til § 4 i lov om lands- og  \r\n\r\n regionplanlægning, jfr. miljøministeriets lovbekendtgørelse nr. 735 af 21.  \r\n\r\n december 1982, § 29, stk. 1 i lov om kommuneplanlægning, jfr.  \r\n\r\n miljøministeriets lovbekendtgørelse nr. 734 af 21. december 1982 samt § 9,  \r\n\r\n stk. 6 i lov om by- og landzoner, jfr. miljøministeriets lovbekendtgørelse  \r\n\r\n nr. 5 af 13. januar 1984. </P>  \r\n\r\n<P>Cirkulæret har været forhandlet med berørte ministerier og styrelser samt  \r\n\r\n Fyns amtsråd og Nyborg kommunalbestyrelse. </P>  \r\n\r\n<P>Cirkulærets pkt. II indeholder de forudsætninger, som skal lægges til  \r\n\r\n grund for regionplanlægningen, pkt. III indeholder forskrifter for  \r\n\r\n lokalplanudarbejdelse, pkt. IV forskrifter for administrationen af by- og  \r\n\r\n landzoneloven og pkt. V omhandler byggesagsadministrationen. </P>  \r\n\r\n<P>II. Forudsætninger for regionplanlægningen </P>  \r\n\r\n<P>I medfør af § 4 i lands- og regionplanloven fastsættes herved, at  \r\n\r\n regionplanlægningen skal udføres ud fra den forudsætning, at der inden for  \r\n\r\n det område, der er afmærket på kortbilag 1 skal ske en udbygning af  \r\n\r\n færgefarten, omfattende sporanlæg, udvidelse af færgehavn, retablering af  \r\n\r\n veje m.v. </P>  \r\n\r\n<P>Placeringen af udbygningen optages i førstkommende tillæg til  \r\n\r\n regionplanen. </P>  \r\n\r\n<P>III. Lokalplanudarbejdelse </P>  \r\n\r\n<P>I medfør af § 29, stk. 1 fastsættes, at kommunalbestyrelsen skal  \r\n\r\n tilvejebringe en lokalplan, som muliggør anlægsarbejdernes gennemførelse som  \r\n\r\n forudsat. Lokalplanområdet skal som minimum afgrænses som vist på kortbilag  \r\n\r\n 2, men kan omfatte et større område. Lokalplanen skal være tilvejebragt  \r\n\r\n senest 6 måneder efter, at kommunalbestyrelsen er blevet gjort bekendt med  \r\n\r\n det af ekspropriationskommissionen vedtagne projekt for anlægget. </P>  \r\n\r\n<P>For område I på kortbilag 2 kan der i lokalplanen kun fastsættes  \r\n\r\n bestemmelse om, at arealet skal anvendes til offentlige formål - driftsareal  \r\n\r\n for DSB, vejanlæg m.v. - i overensstemmelse med anlægslovens bestemmelser  \r\n\r\n samt om arealernes zonestatus. </P>  \r\n\r\n<P>For område II på kortbilag 2 skal lokalplanen bl.a. indeholde bestemmelser  \r\n\r\n om anvendelse, bebyggelse, vej- og stiforhold, samt om varetagelse af  \r\n\r\n støjhensyn m.v. </P>  \r\n\r\n<P>Lokalplanens bestemmelser om støjforhold skal sikre, at det beregnede  \r\n\r\n konstante udendørs støjniveau, som støjen fra anlægget påfører ny støjfølsom  \r\n\r\n bebyggelse og dennes opholdsarealer, ikke overstiger 55 dB(A) på døgnbasis,  \r\n\r\n med mindre der er tale om erstatningsbyggeri, tilbygninger eller lignende.  \r\n\r\n</P>  \r\n\r\n<P>Det skal endvidere fremgå af lokalplanens redegørelse i henhold til § 20 i  \r\n\r\n lov om kommuneplanlægning, at miljøstyrelsen i bemærkningerne til  \r\n\r\n anlægslovforslaget har forudsat, &#187;at der i forbindelse med  \r\n\r\n detailprojekteringen drages omsorg for, at de tilstødende, støjfølsomme  \r\n\r\n områder - omfattende et område for åben og lav boligbebyggelse, et  \r\n\r\n sommerhusområde og en campingplads - beskyttes mod forøget støjbelastning.  \r\n\r\n</P>  \r\n\r\n<P>Miljøstyrelsen har således tiltrådt den skitserede linieføring på vilkår:  \r\n\r\n</P>  \r\n\r\n<P>- at de dele af nævnte områder, der ikke under nuværende forhold er  \r\n\r\n støjbelastet over LAeq = 55dB(A) heller ikke med den totale fremtidige  \r\n\r\n belastning fra vej- og banetrafik overstiger denne grænseværdi. </P>  \r\n\r\n<P>- at de dele af nævnte områder, der under nuværende forhold er belastet  \r\n\r\n over 55dB(A), men ikke overstiger 65dB(A), ikke med den fremtidige belastning  \r\n\r\n overstiger 65dB(A).&#171; </P>  \r\n\r\n<P>IV. Administrationen af §§ 6-8 i lov om by- og landzoner </P>  \r\n\r\n<P>I medfør af § 9, stk. 6 i by- og landzoneloven fastsættes hermed, at  \r\n\r\n zonemyndigheden ikke i henhold til § 9, stk. 1 må meddele tilladelser, som er  \r\n\r\n i strid med cirkulæret. </P>  \r\n\r\n<P>V. Byggesagsadministrationen </P>  \r\n\r\n<P>For at undgå unødige samfundsøkonomiske konsekvenser henstilles det at  \r\n\r\n medvirke til at friholde arealerne for bygninger eller anlæg, der vil være  \r\n\r\n til hinder for anlæggets gennemførelse. Kommunalbestyrelsen kan således  \r\n\r\n nedlægge forbud efter kommuneplanlovens § 17, hvis der indkommer ansøgninger  \r\n\r\n om byggetilladelser eller sker anmeldelse af et byggeri i landzone. </P>  \r\n\r\n<P>VI. Afslutning </P>  \r\n\r\n<P>Indtil placeringen er indarbejdet i regionplanen kan planstyrelsen efter  \r\n\r\n forhandling med de berørte myndigheder tillade mindre afvigelser fra  \r\n\r\n landsplandirektivet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Miljøministeriet, den 18. januar 1985  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Christian Christensen </P>  \r\n\r\n<P CLASS=MINISTER ALIGN=RIGHT>/ Peter Skov </P>  \r\n\r\n</DIV>  \r\n\r\n<P>Bilag 1 </P>  \r\n\r\n<P><IMG SRC=\"/image.aspx?id=49022&img=CR7831_1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n<P>Bilag 2 </P>  \r\n\r\n<P><IMG SRC=\"/image.aspx?id=49022&img=1.gif\" ALIGN=\"middle\" WIDTH=\"235\" HEIGHT=\"85 BORDER=\"no\" ALT=\"DUMMY.GIF billedet er ikke indlagt onMouseOver=\"self.status='DUMMY.GIF billedet er ikke indlagt'; return true\"\"> </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Særlig note: </P>  \r\n\r\n<P>landsplandirektiv. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Indenrigs- og Boligministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/04/1985"
        },
        {
            "displayName": "Accession",
            "displayValue": "C19850000909"
        },
        {
            "displayName": "Entydig dokumentidentifikation",
            "displayValue": "CM007831"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "17/07/2007"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "18/01/1985"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Planstyrelsen"
        },
        {
            "displayName": "Ressortministeriets journalnummer",
            "displayValue": "Miljømin. j.nr. D 85-3200-5"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}