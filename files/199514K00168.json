{
    "id": 108726,
    "title": "1995 BTL 168   BETÆNKNING OVER FORSLAG TIL LOV OM ÆNDRING AF LOV OM UDDANNELSE AF   PÆDAGOGER (OVERBYGNINGSUDDANNELSEN)    NR L 168 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 168",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 168 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om uddannelse af  \r\n\r\n pædagoger (Overbygningsuddannelsen) <BR>  \r\n\r\n Nr L 168 1995-96, 1. samling </P>  \r\n\r\n<P></P>  \r\n\r\n<P>Afgivet af Uddannelsesudvalget </P>  \r\n\r\n<P></P>  \r\n\r\n<P>Afgivet: 19960416 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til undervisningsministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget skriftlige henvendelser fra: </P>  \r\n\r\n<P>Børne- og Ungdomspædagogernes Landsforbund, </P>  \r\n\r\n<P>Danmarks Lærerhøjskole, </P>  \r\n\r\n<P>Jydsk Pædagog-seminarium og </P>  \r\n\r\n<P>Pædagogseminariernes Bestyrelsesforening. </P>  \r\n\r\n<P>Der er af et mindretal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Enhedslistens medlemmer) lovforslaget til  \r\n\r\n<I>vedtagelse uændret.</I>  </P>  \r\n\r\n<P>Et <I>mindretal</I> (Socialistisk Folkepartis og Enhedslistens medlemmer  \r\n\r\n af udvalget) indstiller lovforslaget til <I>vedtagelse</I> med de stillede  \r\n\r\n ændringsforslag. </P>  \r\n\r\n<P>En del af mindretallet (Socialistisk Folkepartis medlem af udvalget) er  \r\n\r\n tilfreds med, at der nu indføres en overbygningsuddannelse til  \r\n\r\n pædagoguddannelserne. Men mindretallet havde foretrukket, at betænkning nr.  \r\n\r\n 1275/1994 om overbygningsuddannelse for pædagoger var blevet fulgt meget  \r\n\r\n mere, end tilfældet er. Således foretrækker Socialistisk Folkeparti, at der  \r\n\r\n ikke kun bliver tale om uddannelser under åben uddannelse med tilhørende  \r\n\r\n brugerbetaling, men også om heltidsuddannelser med dertil hørende  \r\n\r\n taxameterfinansiering. Der er derfor stillet ændringsforslag herom. Men  \r\n\r\n desuden er lovforslaget meget uklart med hensyn til videre  \r\n\r\n uddannelsesmuligheder efter overbygningsuddannelsen. Betænkning nr. 1275 var  \r\n\r\n her meget klarere med præcisering af, at overbygningsuddannelsen ledte til en  \r\n\r\n bachelorgrad og dermed til mulighed for at læse videre til en kandidat- og  \r\n\r\n eventuelt senere en ph.d.-grad. Forhåbentlig bliver en sådan udvikling  \r\n\r\n resultatet, men lovforslaget er ikke særlig klart på disse punkter, og  \r\n\r\n udvalgsarbejdet har kun i begrænset omfang skabt øget klarhed. </P>  \r\n\r\n<P>En anden del af mindretallet (Enhedslistens medlem af udvalget) betragter  \r\n\r\n det som en uhensigtsmæssig begrænsning, at uddannelsen etableres efter  \r\n\r\n reglerne i lov om åben uddannelse (erhvervsrettet voksenuddannelse) m.v., da  \r\n\r\n det kan forhindre motiverede og egnede studerende i at følge uddannelsen.  \r\n\r\n</P>  \r\n\r\n<P>ÆndringsforslagAf et <I>mindretal</I> (SF), tiltrådt af et  \r\n\r\n<I>mindretal</I> (EL): </P>  \r\n\r\n<P>Til § 1 <B>1)</B> I den under <I>nr. 2</I> foreslåede affattelse af  \r\n\r\n<I>kapitel 5</I> affattes <I>§ 23 a, stk. 2,</I> således: </P>  \r\n\r\n<P> <I>&#187;Stk. 2.</I> Undervisningsministeren yder tilskud til  \r\n\r\n institutionens godkendte undervisningsvirksomhed og til administration,  \r\n\r\n ledelse og bygningsdrift m.v. Tilskuddene fastlægges ud fra antal  \r\n\r\n årsstuderende og takster pr. årsstuderende fastsat på de årlige  \r\n\r\n finanslove.&#171; </P>  \r\n\r\n<P> <B>2)</B> I den under <I>nr. 2</I> foreslåede <I>§ 23 b</I> indsættes  \r\n\r\n efter stk. 1 som nyt stykke: </P>  \r\n\r\n<P> <I>&#187;Stk. 2.</I> Danmarks Pædagoghøjskole kan endvidere udbyde  \r\n\r\n videreuddannelse af pædagoger efter reglerne i lov om åben uddannelse  \r\n\r\n (erhvervsrettet voksenuddannelse) m.v.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ændringsforslag nr. 1 indebærer, at videreuddannelse af  \r\n\r\n pædagoger også fremover finansieres fuldt ud af staten. Efter ændringsforslag  \r\n\r\n nr. 2 vil det imidlertid også være muligt at gennemføre videreuddannelsen som  \r\n\r\n åben uddannelse med tilskud efter reglerne i lov om åben uddannelse  \r\n\r\n (erhvervsrettet voksenuddannelse) m.v. </P>  \r\n\r\n<P>Anne-Marie Meldgaard (S) nfmd. <I>Hans Peter Baadsgaard (S) Poul Erik  \r\n\r\n Dyrlund (S) Lis Greibe (S) Jens Peter Vernersen (S) Aage Frandsen (SF)  \r\n\r\n Elsebeth Gerner Nielsen (RV) Bruno Jerup (EL) Addi Andersen (CD) Anders  \r\n\r\n Mølgaard (V) Hanne Severinsen (V)</I> fmd. <I>Henning Urup (V) Ulla Tørnæs  \r\n\r\n (V) Frank Dahlgaard (KF) Thomas Torp Andersen (KF) John Vinther (KF) Poul  \r\n\r\n Nødgaard (DF) </I></P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "24/04/1996"
        },
        {
            "displayName": "Accession",
            "displayValue": "199514K00168"
        },
        {
            "displayName": "Entydig dokumentidentifikation",
            "displayValue": "CL006325"
        },
        {
            "displayName": "Dato for førstegangsindlæggelse",
            "displayValue": "24/04/1996"
        },
        {
            "displayName": "Dato for indlæggelse",
            "displayValue": "24/04/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "168"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}