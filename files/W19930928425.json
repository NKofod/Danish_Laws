{
    "id": 156923,
    "title": "Ankestyrelsens principafgørelse O-112-93 om forsørgelse - kørestol - vidtgående handicap - udskiftning - nødvendig merudgift - dæk - slanger - pudebetræk",
    "documentTypeId": "240",
    "isSagsforlobPeriodValid": true,
    "shortName": "KEN nr 9284 af 15/12/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-112-93 om forsørgelse - kørestol - vidtgående handicap - udskiftning - nødvendig merudgift - dæk - slanger - pudebetræk</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Udgifterne til udskiftning af dæk, slanger og pudebetræk til en handicappets kørestol kunne ikke anses for at være en nødvendig merudgift ved forsørgelsen, hvorfor udgiften hertil ikke kunne dækkes efter bistandslovens § 48, stk. 4. *)</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Der er kommet nye regler på området</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 48, stk. 4</p>\r\n<p>\r\n   <span class=\"Bold\">Note:</span>\r\n</p>\r\n<p>*) Note:Der henvises også til SM O-29- 92.</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Et ankenævn pålagde en kommune at yde en kørestolsbruger, der var lam i underkrop og ben, hjælp i henhold til bistandslovens § 48, stk. 4, til udskiftning af kørestolens dæk, slanger og pudebetræk i det omfang udgifterne efter en konkret vurdering kunne anses for nødvendige.</p>\r\n<p>Nævnet lagde vægt på, at udgifterne ikke var at sammenligne med udgifter til transport i øvrigt, idet en kørestol ikke kan betragtes som et befordringsmiddel i gængs forstand, men netop skal afhjælpe en nedsat eller manglende gangfunktion.</p>\r\n<p>Kommunen havde givet afslag på dækning af udgifterne. Kommunen begrundede overfor Ankestyrelsen afgørelsen med, at der var tale om udgifter til almindelig vedligeholdelse af et hjæpemiddel, der er ansøgers egen udgift.</p>\r\n<p>Det var oplyst, at han havde et aktivitetsniveau, bestående af 29 timers ugentlig erhvervsarbejde, samt et omfattende fritids-og familieliv.</p>\r\n<p>Sagen blev behandlet i principielt møde til afklaring af, om udgifter til udskiftning af dæk, slanger og pudebetræk var nødvendige merudgifter ved forsørgelsen, der er en følge af handicappet og dermed omfattet af bistandslovens § 48, stk. 4.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt ikke, at de omhandlede udgifter kunne dækkes efter bestemmelsen i bistandslovens § 48, stk. 4.</p>\r\n<p>Begrundelsen for afgørelsen var, at det ikke var sandsynliggjort, at driften af kørestolen havde påført brugeren merudgifter ved forsørgelsen, der var en følge af handicappet.</p>\r\n<p>Ankestyrelsen lagde vægt på, at kun den del af udgifterne, der vedrører forsørgelsen kan komme i betragtning, og at disse udgifter modsvares af sparede udgifter til fodtøj m.m.. Den del af udgifterne, der må henføres til arbejdet og et højt aktivitetsniveau i almindelighed kan ikke betragtes som nødvendige merudgifter ved forsørgelsen og kan derfor ikke dækkes efter bistandslovens § 48, stk. 4.</p>\r\n<p>Ankestyrelsen ændrede således nævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19930928425"
        },
        {
            "displayName": "Entydig dokumentidentifikation",
            "displayValue": "BS009713"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9284"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/12/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 21620-92"
        },
        {
            "displayName": "Stikord",
            "displayValue": "O-112-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}