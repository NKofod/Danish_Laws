{
    "id": 107446,
    "title": "1997 BTB 66   BETÆNKNING OVER FORSLAG TIL FOLKETINGSBESLUTNING OM TILLADELSE TIL   CANNABINOLFRI HAMPEDYRKNING I DANMARK    NR B 66 1997-98. 1. SAMLING ",
    "documentTypeId": "500",
    "isSagsforlobPeriodValid": false,
    "shortName": "1997/1 BTB 66",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTB 66 </P>  \r\n\r\n<P></P>  \r\n\r\n<P>Betænkning over Forslag til folketingsbeslutning om tilladelse til  \r\n\r\n cannabinolfri hampedyrkning i Danmark <BR>  \r\n\r\n Nr B 66 1997-98. 1. samling </P>  \r\n\r\n<P></P>  \r\n\r\n<P>Afgivet af Udvalget for Fødevarer, Landbrug og Fiskeri </P>  \r\n\r\n<P></P>  \r\n\r\n<P>Afgivet: 19980204 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet beslutningsforslaget i nogle møder og har herunder  \r\n\r\n stillet spørgsmål til fødevareministeren, som denne har besvaret skriftligt.  \r\n\r\n</P>  \r\n\r\n<P>Endvidere har udvalget modtaget en skriftlig henvendelse fra  \r\n\r\n TeknologiRådet. </P>  \r\n\r\n<P>Der er af et flertal stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialdemokratiets og Det Radikale Venstres medlemmer af udvalget)  \r\n\r\n beslutningsforslaget til <I>vedtagelse</I> med de stillede ændrings forslag.  \r\n\r\n</P>  \r\n\r\n<P>Flertallet er bekendt med, at forslagsstillerne for at undgå utilsigtet  \r\n\r\n misbrug samt for at lette kontrollen er indstillede på, </P>  \r\n\r\n<P>- at tilladelser til dyrkning af cannabinolfri hamp skal administreres og  \r\n\r\n kontrolleres af Plantedirektoratet eller anden lignende kontrolmyndighed,  \r\n\r\n</P>  \r\n\r\n<P>- at arealer til dyrkning af cannabinolfri hamp skal fremgå af  \r\n\r\n EUstøtteberettigede landmænds ansøgninger med kortmateriale, </P>  \r\n\r\n<P>- at importører og eventuelle danske fremavlere af udsædsmateriale af  \r\n\r\n cannabinolfri hampefrø skal registreres, og </P>  \r\n\r\n<P>- at Plantedirektoratet eller anden lignende kontrolmyndighed kan forlange  \r\n\r\n oplyst, hvad det høstede hampemateriale er brugt til. </P>  \r\n\r\n<P>Kontrollen bør efter flertallets opfattelse betales af det offentlige.  \r\n\r\n Disse udgifter kan forholdsmæssigt overføres til en dyrker sammen med anden  \r\n\r\n straf, såfremt dyrkeren findes skyldig i med overlæg at dyrke illegal hamp.  \r\n\r\n</P>  \r\n\r\n<P>Danske landmænd skal efter flertallets opfattelse have mulighed for at  \r\n\r\n dyrke cannabinolfri hamp på samme vilkår som andre EUlandmænd, dvs. også som  \r\n\r\n nonfoodafgrøde med brakpræmier og som vildtplante. </P>  \r\n\r\n<P>Et <I>mindretal</I> (Socialdemokratiets og Det Radikale Venstres medlemmer  \r\n\r\n af udvalget) indstiller beslutningsforslaget til <I>forkastelse.</I>  </P>  \r\n\r\n<P>Mindretallet ønsker at pege på, at den eneste betingelse, der stilles fra  \r\n\r\n EU's side for at opnå arealtilskudet på ca. 5.400 kr. pr. hektar, er, at  \r\n\r\n hampen er dyrket frem til høst, hvilket betyder, at landmanden ikke behøver  \r\n\r\n at bekymre sig om afgrødens anvendelse og i princippet end ikke behøver at  \r\n\r\n høste afgrøden. </P>  \r\n\r\n<P>Oplysninger fra de medlemslande, hvor der dyrkes hamp, viser, at  \r\n\r\n produktionen udelukkende er rentabel som følge af det høje arealtilskud, idet  \r\n\r\n der ikke i større omfang er påvist en industriel interesse/afsætning ud over  \r\n\r\n de traditionelle anvendelsesmuligheder (primært papirindustrien). I disse  \r\n\r\n medlemslande gælder det, at hektarstøtten er helt afgørende for, at der  \r\n\r\n overhovedet finder en produktion sted. Udviklingen gennem de seneste år har  \r\n\r\n været præget af en kraftig udvidelse af de dyrkede arealer, idet der uden  \r\n\r\n tvivl har været tale om støttetænkning i vidt omfang. </P>  \r\n\r\n<P>Denne omstændighed har medført, at Rådet i juni 1997 har pålagt  \r\n\r\n Kommissionen at undersøge muligheden for at indføre mere restriktive  \r\n\r\n støttemuligheder som godkendelsesordning for forarbejdningsvirksomheder,  \r\n\r\n obligatoriske kontrakter mellem producent og forarbejder,  \r\n\r\n forarbejdningsforpligtelse og lignende. Dette svarer til reglerne i  \r\n\r\n støtteordningen for spindhør. Kommissionen har ikke på nuværende tidspunkt  \r\n\r\n afsluttet sine overvejelser, men lægger vægt på at sikre en effektiv kontrol  \r\n\r\n med produktionen, således at det undgås, at der ydes støtte til dyrkning af  \r\n\r\n illegal hamp. Justitsministeriet i Danmark har næret samme betænkeligheder,  \r\n\r\n idet det vil være vanskeligt at kontrollere, om der f.eks. dyrkes hampesorter  \r\n\r\n med højt cannabinolindhold på marker, hvor der angiveligt dyrkes hamp med  \r\n\r\n lavt cannabinolindhold. Foreløbige tilkendegivelser fra Kommissionen om det  \r\n\r\n forestående prisforslag tyder på, at denne bekymring har sat gang i  \r\n\r\n overvejelser i Kommissionen om helt at afskaffe støtteordningen vedrørende  \r\n\r\n dyrkning af hamp på lidt længere sigt. </P>  \r\n\r\n<P>På kort sigt, dvs. for det kommende markedsår, forventes Kommissionen at  \r\n\r\n foreslå en reduktion i støtten på 30 pct. i forhold til niveauet i 1997/98  \r\n\r\n (fra 716 til 501 ECU pr. hektar). Såfremt dette forslag vedtages, kan det  \r\n\r\n forventes, at incitamentet til at dyrke hamp mindskes i betragtelig grad.  \r\n\r\n</P>  \r\n\r\n<P>Dyrkning af hamp i Danmark bør i det mindste forudsætte, </P>  \r\n\r\n<P>- at der foreligger en leverings og forarbejdningskontrakt samt  \r\n\r\n godkendelsesordning for forarbejdningsvirksomheden, </P>  \r\n\r\n<P>- at der er reelle industrielle anvendelsesmuligheder, </P>  \r\n\r\n<P>- at der er etableret en administrativ kontrolordning, der står i forhold  \r\n\r\n til produktionsudbyttet, samt </P>  \r\n\r\n<P>- at kontrolomkostningerne betales af dyrkerne </P>  \r\n\r\n<P>I lyset af de betydelige kontrolproblemer og den støttetænkning, der vil  \r\n\r\n gøre sig gældende i Danmark, hvis dyrkningsforbudet lempes, er mindretallet  \r\n\r\n af den opfattelse, at det i første omgang vil være mest hensigtsmæssigt kun  \r\n\r\n at tillade forsøgsdyrkning i begrænset omfang. </P>  \r\n\r\n<P>Æ n d r i n g s f o r s l a g </P>  \r\n\r\n<P>Til teksten </P>  \r\n\r\n<P>Af et <I>flertal</I> (udvalget med undtagelse af S og RV): </P>  \r\n\r\n<P> <B>1)</B> Tidsfristen &#187;inden den 1. januar 1998&#171; ændres til:  \r\n\r\n &#187;senest den 10. marts 1998&#171;. </P>  \r\n\r\n<P> <B>2)</B> Efter &#187;lovforslag&#171; indsættes: &#187;og/eller udstede  \r\n\r\n de nødvendige administrative forskrifter&#171;. </P>  \r\n\r\n<P> <B>3)</B> Efter &#187;hamp i Danmark&#171; indsættes: &#187;senest den  \r\n\r\n 31. marts 1998.&#171;. </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Beslutningsforslaget kan af tidsmæssige grunde ikke vedtages inden 1.  \r\n\r\n januar 1998, og den anførte frist foreslås derfor ændret til senest den 10.  \r\n\r\n marts 1998. </P>  \r\n\r\n<P>Til nr. 2 </P>  \r\n\r\n<P>Det er efter flertallets opfattelse tilstrækkeligt, såfremt intentionerne  \r\n\r\n i beslutningsforslaget kan opfyldes ved udstedelse af administrative  \r\n\r\n forskrifter. </P>  \r\n\r\n<P>Til nr. 3 </P>  \r\n\r\n<P>Det skønnes nødvendigt at fastsætte en dato, fra hvilken lovforslaget  \r\n\r\n eller de nødvendige administrative forskrifter skal have virkning. </P>  \r\n\r\n<P> <I>Erling Christensen (S) Eva Fatum (S) Erik Mortensen (S) Frederik  \r\n\r\n Nørgaard (S) Ole Vagn Christensen (S) Kristen Touborg (SF)</I> nfmd.  \r\n\r\n<I>Vibeke Peschardt (RV) Bent Hindrup Andersen (EL) Addi Andersen (CD)  \r\n\r\n Christian Mejdahl (V) Bodil Thrane (V) Mariann Fischer Boel (V)</I> fmd.  \r\n\r\n<I>Kim Mouritsen (V) Lene Espersen (KF) Henning Grove (KF) Peder Sønderby (V)  \r\n\r\n Niels Højland (FP)</I>  </P>  \r\n\r\n<P>Dansk Folkeparti havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/02/1998"
        },
        {
            "displayName": "Accession",
            "displayValue": "19971DA00066"
        },
        {
            "displayName": "Entydig dokumentidentifikation",
            "displayValue": "CL008351"
        },
        {
            "displayName": "Dato for førstegangsindlæggelse",
            "displayValue": "17/02/1998"
        },
        {
            "displayName": "Dato for indlæggelse",
            "displayValue": "17/02/1998"
        },
        {
            "displayName": "Dokumenttype",
            "displayValue": "Betænkning over beslutningsforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "66"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}