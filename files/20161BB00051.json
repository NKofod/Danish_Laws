{
    "id": 186261,
    "title": "Forslag til folketingsbeslutning om afvisning af asylansøgere ved grænsen",
    "documentTypeId": "480",
    "isSagsforlobPeriodValid": true,
    "shortName": "2016/1 BSF 51",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 13. januar 2017 af Martin Henriksen (DF), Kristian Thulesen Dahl (DF), Søren Espersen (DF), Marie Krarup (DF), Christian Langballe (DF), Merete Dea Larsen (DF), Peter Kofod Poulsen (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om afvisning af asylansøgere ved grænsen</p>\r\n<p class=\"NormalInd\">Folketinget pålægger regeringen at gennemføre de nødvendige ændringer i dansk lovgivning m.v. med henblik på at sikre, at dansk politi og andre myndighedspersoner får beføjelse til og instruks om at hastebehandle asylsager ved grænsen til Danmark. Formålet er at sikre, at asylansøgningen hurtigt kan afgøres, og at asylansøgeren afvises allerede ved de danske grænser, såfremt det kan konstateres, at asylansøgeren kommer direkte fra et sikkert land. Derudover skal det fremgå, at Danmark vil modtage 500 FN-kvoteflygtninge pr. år.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"KapitelOverskrift2\">Almindelige bemærkninger</p>\r\n<p class=\"NormalInd\">Forslagsstillerne finder, at asylansøgere skal afvises allerede ved de danske grænser. Og såfremt Danmark skal behandle asylansøgningen, skal denne sagsbehandling ske særdeles hurtigt.</p>\r\n<p class=\"NormalInd\">Forslaget er en delvis genfremsættelse af beslutningsforslag nr. B 98, folketingsåret 2015-16. Der henvises til www.folketingstidende.dk, Folketingstidende 2015-16, sektion A, B 98 som fremsat, sektion B, betænkning over B 98, og sektion F, møde 93 kl. 13.23 og møde 107 kl. 11.50. Siden behandlingen af B 98 er der sket det, at det er blevet besluttet at indføre en mulighed for at afvise asylansøgere ved grænsen. En såkaldt nødbremse. Dette blev vedtaget i forbindelse med finanslovsaftalen for 2017 efter krav fra Dansk Folkeparti. Nødbremsen vil kunne anvendes, hvis der opstår en krisesituation, der sætter de danske grænser under pres. Den 4. januar 2016 indførte Danmark en midlertidig grænsekontrol. Men som det er i dag, kan politiet ikke afvise udlændinge, der søger asyl ved grænsen, medmindre der opstår en såkaldt nødsituation, jf. aftalen om finansloven for 2017. Antallet af asylansøgere er steget markant de seneste år. I 2015 søgte 21.316 om asyl. Tallet er dog faldet i 2016. I årets første 10 måneder er der indgivet 5.683 asylansøgninger. Forslagsstillerne mener, at dette tal fortsat er alt for højt. Danmark har modtaget alt for mange asylansøgere de seneste år. Og disse kommer typisk fra lande med en helt anden kultur end Danmark og er derfor meget svære at integrere i Danmark. Langt hovedparten af asylansøgerne ender således også på offentlig forsørgelse. Og det har Danmark ikke råd til. Derfor mener forslagsstillerne også, at den såkaldte nødbremse bør gælde hver dag hele året rundt. Beslutningsforslaget bygger således videre på aftalen om finansloven for 2017.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Afvisning af asylansøgere ved grænsen</span>\r\n</p>\r\n<p class=\"NormalInd\">Det er forslagsstillernes opfattelse, at asylansøgere kan og skal afvises ved grænsen til Danmark, hvis det kan konstateres, at asylansøgeren er indrejst fra et sikkert land, eksempelvis Tyskland. En sådan praksis vil efter forslagsstillernes opfattelse ikke være i strid med FN’s flygtningekonvention fra 1951.</p>\r\n<p class=\"NormalInd\">Det følger af flygtningekonventionen fra 1951, artikel 33, stk. 1, om forbud mod udvisning eller afvisning, at: »Ingen kontraherende stat må på nogensomhelst måde udvise eller afvise en flygtning ved grænserne til sådanne områder, hvor hans liv eller frihed ville være truet på grund af hans race, religion, nationalitet, hans tilhørsforhold til en særlig social gruppe eller hans politiske anskuelser«.</p>\r\n<p class=\"NormalInd\">Danmark kan således som den klare hovedregel afvise asylansøgere ved den dansk-tyske grænse eller ved andre grænseovergange til Danmark med den begrundelse, at asylansøgeren indrejser fra et sikkert land. Det vil eksempelvis være tilfældet, hvis asylansøgeren er indrejst i Danmark fra Tyskland. Tyskland er et sikkert land at opholde sig i, og flygtningekonventionen giver ikke asylansøgere en ret til at vælge, hvilket sikkert land vedkommende vil have opholdstilladelse i.</p>\r\n<p class=\"NormalInd\">Såfremt beslutningsforslaget vedtages, skal konstateringen af, om asylansøgeren indrejser fra et sikkert tredjeland, foregå på eller tæt ved de danske grænser, så asylansøgeren uden unødigt ophold kan udsendes igen. Denne konstatering skal som udgangspunkt søges gennemført inden for 1 time.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Afvisning af asylsagen med henvisning til Dublinforordningen</span>\r\n</p>\r\n<p class=\"NormalInd\">Dublinforordningen indeholder en række kriterier for, hvilken medlemsstat der er ansvarlig for behandlingen af en ansøgning om asyl. Kriterierne angiver i prioriteret rækkefølge, hvilket land der bærer ansvaret for behandlingen af asylansøgningen:</p>\r\n<p class=\"NormalInd\">a) Det land, hvor ansøgerens nærmeste familie opholder sig.</p>\r\n<p class=\"NormalInd\">b) Det land, der har udstedt en opholdstilladelse eller et visum til ansøgeren.</p>\r\n<p class=\"NormalInd\">c) Den første medlemsstat, som ansøgeren ulovligt er indrejst i.</p>\r\n<p class=\"NormalInd\">d) Det land, hvor ansøgeren først har søgt om asyl.</p>\r\n<p class=\"NormalInd\">Disse fire kriterier åbner efter forslagsstillernes opfattelse op for, at Danmark kan afvise asylansøgere ved de danske grænser, såfremt det i forbindelse med den danske grænsekontrol er muligt at fastslå, så det er hævet over enhver tvivl, at Danmark ikke er den første medlemsstat, som asylansøgeren er indrejst ulovligt i. Dette kan en dansk myndighedsperson konstatere allerede ved grænsen.</p>\r\n<p class=\"NormalInd\">Forslagsstillerne er opmærksomme på, at der er forskellige fortolkninger af Dublinforordningen, men forslagsstillerne mener, at Danmark bør udforske mulighederne for afvisning ved de danske grænser. Såfremt forslaget vedtages, skal regeringen derfor også, sideløbende med at forslaget implementeres, undersøge, om der er mulighed for at afvise asylansøgere med henvisning til Dublinforordningen allerede ved de danske grænser, dvs. uden en egentlig asylbehandling.</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Hurtig sagsbehandling af asylsag</span>\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">a) Åbenbart grundløse hastesager (ÅGH-sager)</span>\r\n</p>\r\n<p class=\"NormalInd\">Behandling af en asylansøgning kan foregå efter den særlige og velkendte ÅGH-procedure (åbenbart grundløse hastesager), som er en særlig hasteprocedure vedrørende asylansøgninger fra en række nærmere bestemte lande.</p>\r\n<p class=\"NormalInd\">»Der er i disse sager en forhåndsformodning for, at ansøgningen kan afslås som åbenbart grundløs. ÅGH-landelisten blev senest aftalt den 21. november 2011. Listen omfatter bl.a. EU-medlemslandene, Norge, Schweiz og Island samt Albanien, Australien, Bosnien-Hercegovina, Canada, Japan, Kosovo, Kroatien, Makedonien, Moldova, Mongoliet, Montenegro, New Zealand, Serbien og USA. Listen omfatter også Rusland, hvor der dog efter en konkret vurdering gælder en række undtagelser. Ved behandling af en sag i åbenbart grundløs haster proceduren udfylder ansøgeren ikke et asylansøgningsskema, og vedkommende kommer til en samtale hos Udlændingestyrelsen særligt hurtigt. Dansk Flygtningehjælp skal, ligesom i den almindelige åbenbart grundløse procedure, afgive en udtalelse i sagen. Hvis Dansk Flygtningehjælp er enig med Udlændingestyrelsen, vil der særligt hurtigt blive givet afslag på asyl«. (Der henvises til hjemmesiden www.nyidanmark.dk, hvor man under afsnit om asyl kan læse nærmere om ÅGH-sager.)</p>\r\n<p class=\"NormalInd\">\r\n</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">b) Ny særlig hasteprocedure</span>\r\n</p>\r\n<p class=\"NormalInd\">Som supplement til ÅGH foreslås det, at der indføres en ny særlig hasteprocedure for de asylsager, som ikke falder under ÅGH-procedurens definition, men hvor der tilsvarende er behov for en særlig hurtig sagsbehandling. Efter forslagsstillernes opfattelse er der intet til hinder for, at danske myndigheder ved grænsen til Danmark, eventuelt efter anvendelse af den velkendte ÅGH-procedure eller ved anvendelse af en ny særlig hasteprocedure, straks afviser asylansøgere.</p>\r\n<p class=\"NormalInd\">Såfremt beslutningsforslaget vedtages, skal en eventuel hastebehandling af asylansøgningen foregå på eller tæt ved de danske grænser, så asylansøgeren uden unødigt ophold kan udsendes eller hjemsendes i de tilfælde, hvor ansøgningen ikke imødekommes. Hastebehandlingen skal som udgangspunkt søges gennemført inden for 1 time.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">FN-kvoteflygtninge</span>\r\n</p>\r\n<p class=\"NormalInd\">Det fremgår af regeringsgrundlaget »For et friere, rigere og mere trygt Danmark«, at Danmark skal have et nyt asylsystem. Med det nye asylsystem, skriver regeringen, vil man »fjerne grundlaget for menneskesmuglere og samtidig lette presset på Europas ydre grænser. Regeringen vil sammen med ligesindede europæiske partnere arbejde for et system, hvor man søger om asyl fra et tredjeland frem for ved de europæiske landes grænser. Vi skal væk fra et system, der giver fortrin til asylansøgere, som har penge og kræfter, og som understøtter menneskesmuglernes kyniske forretningsmodel«. Forslagsstillerne har udtrykt bekymring for, at et sådant asylsystem meget vel kan medføre en øget tilstrømning af immigranter til Danmark, når folk ikke længere behøver at begive sig ud på en lang rejse, men kan søge dansk asyl fra et kontor i en afrikansk flygtningelejr. Venstre og Det Konservative Folkeparti har efterfølgende afvist, at regeringsgrundlaget er en lempelse af asylpolitikken. Under folketingsdebatten om statsministerens redegørelse til Folketinget mandag den 5. december  2016 forsikrede Venstres politiske ordfører, Jakob Ellemann-Jensen, at regeringen agter at reducere antallet af asylansøgere. Forslagsstillerne mener ikke, at det er det, der står i regeringsgrundlaget, men det er meget glædeligt, hvis det er det, regeringen mener. For at komme denne uklarhed til livs ønsker forslagsstillerne, at regeringen fastslår dels at afvise asylansøgere ved grænsen og herudover, at Danmark årligt vil tage 500 FN-kvoteflygtninge. Ved at stemme for dette beslutningsforslag vil enhver tvivl om regeringsgrundlaget stoppe, og Danmark vil effektivt kunne beskytte sine grænser imod folkevandringerne.</p>\r\n<p class=\"NormalInd\">\r\n</p>\r\n<p class=\"NormalInd\">Såfremt forslaget vedtages, skal Danmark hastebehandle asylsagerne ved grænsen. Såfremt der i forbindelse med udmøntning af forslaget indføres klageadgang for asylansøgerne, skal klagen hastebehandles på grænsen, og såfremt der ikke er nye oplysninger, fastholdes afvisningen. Regeringen skal ligeledes undersøge, om Danmark kan afvise asylansøgere ved grænsen uden en egentlig asylbehandling.</p>\r\n<p class=\"Overskriftstekst2\" style=\"text-align: left;\">\r\n   <span class=\"Italic\">Økonomiske konsekvenser</span>\r\n</p>\r\n<p class=\"NormalInd\">Det forventes, at såfremt forslaget implementeres, vil det medføre besparelser på de offentlige budgetter, i og med at antallet af asylansøgere forventes at falde markant.</p>\r\n<p class=\"NormalInd\">\r\n</p>\r\n<p class=\"NormalInd\">\r\n</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Martin Henriksen </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om afvisning af asylansøgere ved grænsen.</p>\r\n<p class=\"ForslagsNummer\">(Beslutningsforslag nr. B 51)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2016/1 BF 51",
            "stateLabel": "Forkastet",
            "references": [
                {
                    "shortName": "2016/1 BSF 51",
                    "title": "Forslag til folketingsbeslutning om afvisning af asylansøgere ved grænsen",
                    "presentationName": "Beslutningsforslag som fremsat",
                    "documentTypeId": 480,
                    "documentId": 186261,
                    "eliUri": "/eli/ft/20161BB00051",
                    "externalLink": ""
                },
                {
                    "shortName": "2016/1 BTB 51",
                    "title": "Betænkning over Forslag til folketingsbeslutning om afvisning af asylansøgere ved grænsen",
                    "presentationName": "Betænkning over beslutningsforslag",
                    "documentTypeId": 500,
                    "documentId": 190176,
                    "eliUri": "/eli/ft/20161DB00850",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20161/beslutningsforslag/b51/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "14/01/2017"
        },
        {
            "displayName": "Accession",
            "displayValue": "20161BB00051"
        },
        {
            "displayName": "Entydig dokumentidentifikation",
            "displayValue": "AX019595"
        },
        {
            "displayName": "Dato for førstegangsindlæggelse",
            "displayValue": "14/01/2017"
        },
        {
            "displayName": "Dato for indlæggelse",
            "displayValue": "14/01/2017"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "2016"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}