{
    "id": 54012,
    "title": "Skrivelse om orientering om ændring af lov om kommunal aktivering ",
    "documentTypeId": "200",
    "isSagsforlobPeriodValid": false,
    "shortName": "SKR nr 230 af 15/12/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Skrivelse om orientering om ændring af lov om  \r\n\r\n kommunal aktivering </H1>  \r\n\r\n<P></P>  \r\n\r\n<BR>  \r\n\r\n<P>Folketinget har ved 3. behandling den 15. december 1994 vedtaget L 66:  \r\n\r\n Forslag til lov om ændring af lov om kommunal aktivering m.fl. love (Ændring  \r\n\r\n af ydelses- og finansieringsregler m.v.). </P>  \r\n\r\n<P>Lovforslaget er medtaget som bilag til denne orientering. Teksten svarer  \r\n\r\n til den vedtagne lov. </P>  \r\n\r\n<P>Socialministeriet vil senere foretage en revision af vejledningen af 17.  \r\n\r\n januar 1994 om aktiveringsloven. </P>  \r\n\r\n<P>Den vedtagne lov indeholder følgende hovedelementer, der træder i kraft  \r\n\r\n den 1. juli 1995: </P>  \r\n\r\n<P>- udvidelse af aktiveringspligten for unge under 25 år. </P>  \r\n\r\n<P>- forenkling af ydelserne i individuel jobtræning (tidligere særligt  \r\n\r\n tilrettelagt jobtræningsforløb). </P>  \r\n\r\n<P>- ret til aktiveringsfrihed i langvarige aktiveringsforløb. </P>  \r\n\r\n<P>- forenkling af finansieringsreglerne. </P>  \r\n\r\n<P>I den forbindelse henledes opmærksomheden på, at kommunerne senest den 1.  \r\n\r\n april 1995 skal give en orientering om indholdet af de nye ydelsesregler -  \r\n\r\n herunder om de evt. konsekvenser for ydelsens størrelse - til de  \r\n\r\n kontanthjælpsmodtagere, der deltager i et aktiveringstilbud, som først  \r\n\r\n afsluttes efter lovens ikrafttræden den 1. juli 1995. </P>  \r\n\r\n<P>Herudover foretages der med virkning fra den 1. april 1995 en ændring af  \r\n\r\n lovens § 12 om udarbejdelse af individuelle handlingsplaner. Ændringen går ud  \r\n\r\n på, at tidspunktet for udarbejdelsen af handlingsplanen ændres fra i dag  \r\n\r\n efter senest 3 måneders kontanthjælp til efter senest 6 måneders  \r\n\r\n kontanthjælp. </P>  \r\n\r\n<P>Indholdet af lovens hovedelementer går i korthed ud på følgende: </P>  \r\n\r\n<P>Udvidelse af aktiveringspligten for unge under 25 år </P>  \r\n\r\n<P>Der foretages en udvidelse af kommunernes aktiveringspligt, der efter de  \r\n\r\n gældende regler omfatter tilbud på mindst 20 timer om ugen i 6 måneder. </P>  \r\n\r\n<P>Med lovændringen fastsættes det, at de unge under 25 år har ret til et  \r\n\r\n tilbud om beskæftigelses- eller uddannelsesmæssig aktivering i mindst 30  \r\n\r\n timer om ugen i 6 måneder. Det henstilles samtidig til kommunerne, at der i  \r\n\r\n videst muligt omfang gives aktiveringstilbud på 37 timer om ugen. </P>  \r\n\r\n<P>Forenkling af ydelserne i individuel jobtræning (tidligere særligt  \r\n\r\n tilrettelagt jobtræningsforløb) </P>  \r\n\r\n<P>Der gennemføres med lovændringen en forenkling af ydelsessystemet, således  \r\n\r\n at alle kontanthjælpsmodtagere - uanset alder - under deltagelse i individuel  \r\n\r\n jobtræning (tidligere særligt tilrettelagt jobtræningsforløb) bliver  \r\n\r\n aktiveret for aktiveringsydelse/oplæringsydelse plus et beskæftigelsestillæg  \r\n\r\n på 15 kr. i timen. </P>  \r\n\r\n<P>Aktiveringsydelsen/oplæringsydelsen beregnes efter reglerne om brutto-  \r\n\r\n kontanthjælp i § 37 i bistandsloven og efter reglerne om særlig støtte i § 37  \r\n\r\n a i bistandsloven, dog mindst en ydelse svarende til satsen for unge  \r\n\r\n udeboende under 25 år. Bruttokontanthjælpen og beskæftigelsestillægget  \r\n\r\n begrænses af et loft på 70 kr. pr. time (65,80 kr. efter  \r\n\r\n arbejdsmarkedsbidraget). </P>  \r\n\r\n<P>For unge kontanthjælpsmodtagere under 25 år udbetales aktiveringsydelsen  \r\n\r\n som oplæringsydelse. </P>  \r\n\r\n<P>Lov om ferie, lov om Arbejdsmarkedets Tillægspension og lov om  \r\n\r\n Arbejdsgivernes Elevrefusion gælder ikke ved individuel jobtræning (tidligere  \r\n\r\n særligt tilrettelagt jobtræningsforløb). Dette medfører, at der ikke optjenes  \r\n\r\n ret til ferie og feriepenge, samt at der ikke betales ATP-bidrag og  \r\n\r\n AER-bidrag. Der skal heller ikke betales arbejdsmarkedsbidrag af ydelserne  \r\n\r\n under deltagelse i individuel jobtræning. </P>  \r\n\r\n<P>Muligheden for - som efter de gældende regler - at udbetale en godtgørelse  \r\n\r\n efter lovens § 20 i individuel jobtræning opretholdes. Godtgørelsen kan  \r\n\r\n udbetales, når udgifterne ved deltagelse i den individuelle jobtræning ikke i  \r\n\r\n rimeligt omfang er dækket af beskæftigelsestillægget. </P>  \r\n\r\n<P>Med lovændringen præciseres det, at aktiveringsydelse/oplæringsydelse,  \r\n\r\n beskæftigelsestillæg og en eventuel § 20-godtgørelse efter aktiveringsloven  \r\n\r\n træder i stedet for alle de overenskomstmæssige vederlag, herunder løn,  \r\n\r\n pension, tillæg mv. Endvidere præciseres det, at arbejdsvilkårene i øvrigt -  \r\n\r\n bortset fra arbejdstiden - skal svare til de overenskomstmæssige eller de for  \r\n\r\n tilsvarende arbejde sædvanligt gældende. </P>  \r\n\r\n<P>Ret til aktiveringsfrihed i langvarige aktiveringsforløb </P>  \r\n\r\n<P>Med lovændringen etableres der en pligt for kommunerne til at friholde  \r\n\r\n kontanthjælpsmodtagerne fra aktivering i en periode på mindst 1 måned årligt.  \r\n\r\n Kommunerne skal således sikre, at den samlede varighed af tilbud om  \r\n\r\n aktivering ikke overstiger 11 måneder inden for de seneste 12 måneder. Det er  \r\n\r\n en forudsætning, at kontanthjælpsmodtageren under aktiveringen ikke er  \r\n\r\n omfattet af lov om ferie. </P>  \r\n\r\n<P>Det skal tilstræbes, at den aktiveringsfri periode placeres efter aftale  \r\n\r\n med kontanthjælpsmodtageren. Der kan udbetales kontanthjælp i den  \r\n\r\n aktiveringsfri periode, hvis betingelserne herfor er opfyldt. </P>  \r\n\r\n<P>Forenkling af finansieringsreglerne </P>  \r\n\r\n<P>Finansieringssystemet forenkles på den måde, at der ydes 50 pct. refusion  \r\n\r\n af alle forsørgelsesydelser, mens driftsudgifter og § 20-godtgørelsen  \r\n\r\n finansieres over puljen i lovens § 26. Omlægningen medfører, at der ikke skal  \r\n\r\n skelnes mellem pligtperiode og ikke-pligtperiode i forbindelse med  \r\n\r\n finansieringen af ydelser og driftsudgifter. </P>  \r\n\r\n<P>Aktiveringstilskuddet efter lovens § 25 - svarende til den sparede  \r\n\r\n kontanthjælp - opretholdes alene for personer under 25 år, der under et  \r\n\r\n aktiveringstilbud er berettiget til aktiveringsydelse, og hvor ydelsen falder  \r\n\r\n bort som følge af en udbetalt deltagergodtgørelse i tilbud om aktivering.  \r\n\r\n</P>  \r\n\r\n<P>Puljen efter lovens § 26 skal som nævnt alene anvendes til finansiering af  \r\n\r\n driftsudgifterne og § 20-godtgørelsen - men for alle aldersgrupper. Den  \r\n\r\n allerede udmeldte pulje for 1995 opretholdes. I starten af 1995 optages der  \r\n\r\n forhandlinger med kommunerne med henblik på den fremtidige  \r\n\r\n finansieringsordning for puljeudgifterne. Karen Jespersen /Anne Mette Lolk  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "31/12/1994"
        },
        {
            "displayName": "Accession",
            "displayValue": "C19940023054"
        },
        {
            "displayName": "Entydig dokumentidentifikation",
            "displayValue": "CM012881"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "19/03/2007"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "230"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "15/12/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Socialministeriet"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}