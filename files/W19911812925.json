{
    "id": 36746,
    "title": "Formueopgørelse - fradrag - beregnet særlig indkomstskat.(* 1) ",
    "documentTypeId": "240",
    "isSagsforlobPeriodValid": false,
    "shortName": "KEN nr 18129 af 10/05/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>I forbindelse med en frivillig solvent likvidation kunne den særlige  \r\n\r\n indkomst opgøres i 1984. Den på grundlag heraf beregnede særlige indkomstskat  \r\n\r\n blev ikke anset for fradragsberettiget ved formueopgørelsen for 1984, jf.  \r\n\r\n statsskattelovens § 13, idet særlig indkomstskat var en skat og ikke en  \r\n\r\n afgift. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Formueopgørelse - fradrag - beregnet særlig  \r\n\r\n indkomstskat.(* 1) </H1>  \r\n\r\n<P></P>  \r\n\r\n<P>Tandlæge A klagede over, at amtsligningsrådet havde forhøjet hans  \r\n\r\n selvangivne formue for indkomståret 1984 med 521.290 kr. i ikke godkendt  \r\n\r\n beregnet særlig indkomstskat af en selvangiven særlig indkomst på 1.042.580  \r\n\r\n kr. </P>  \r\n\r\n<P>Det var oplyst, at klagerens erhvervsdrivende selskab i 1984 var trådt i  \r\n\r\n frivillig solvent likvidation, og at det endelige, senere af  \r\n\r\n skattemyndighederne godkendte likvidationsregnskab havde givet sikkert  \r\n\r\n grundlag for at opgøre hans særlige indkomst i 1984. Det var dermed også  \r\n\r\n muligt at beregne den særlige indkomstskat. </P>  \r\n\r\n<P>Det var derfor klagerens synspunkt, at den beregnede særlige indkomstskat  \r\n\r\n allerede ved udgangen af indkomståret 1984 måtte anses for en gældspost, som  \r\n\r\n efter statsskattelovens § 13 a var fradragsberettiget ved formueopgørelsen  \r\n\r\n for det pågældende indkomstår. Den nærmere forståelse af skyldige skatter har  \r\n\r\n været overladt til retsanvendelsen, som længe holdt sig til højesteretsdommen  \r\n\r\n fra 1925, UfR 1925, side 552. Ved denne dom statueredes det, at pålignede,  \r\n\r\n men endnu ikke forfaldne skatter ikke kunne fradrages i aktivmassen, jf. også  \r\n\r\n Vestre Landsrets dom i UfR 1974, side 387. </P>  \r\n\r\n<P>Ved kildeskattens indførelse opstod begrebet restskat, og gældsproblemet  \r\n\r\n blev optaget til ny vurdering i kendelsen, offentliggjort i Meddelelser fra  \r\n\r\n Landsskatteretten 1983 nr. 112. Ved denne afgørelse godkendtes der fradrag i  \r\n\r\n formuen for restskat, der var pålignet og opgjort i en slutopgørelse inden  \r\n\r\n indkomstårets udgang, selv om restskatten ikke var forfalden til betaling på  \r\n\r\n statusdatoen. </P>  \r\n\r\n<P>I en kendelse af 6. november 1989, der er offentliggjort i  \r\n\r\n &#187;skat&#171; 1989, nr. 12, side 949, var Landsskatteretten gået et skridt  \r\n\r\n videre ved at godkende fradrag pr. 31. december 1983 for en restskat  \r\n\r\n (vedrørende almindelig indkomst). Restskatten var først beregnet i en  \r\n\r\n slutopgørelse i 1984 ved &#187;2. slutopgørelse&#171;, men den pågældende  \r\n\r\n klager havde allerede i 1983 modtaget meddelelse om forhøjelse af den  \r\n\r\n selvangivne indkomst for 1982. </P>  \r\n\r\n<P>Klagerens advokat henviste herefter til, at det efter udviklingen i  \r\n\r\n praksis anses for tvivlsomt i skattelitteraturen, om Landsskatteretten kan  \r\n\r\n opretholde sin praksis om nægtelse af fradrag for blot beregnede skatter.  \r\n\r\n</P>  \r\n\r\n<P>Der blev herved fra advokatens side paralleliseret med en i gaveåret  \r\n\r\n beregnelig gaveafgift. Efter en afgørelse fra 1979 blev gaveafgift tilladt  \r\n\r\n fradraget som gæld, selv om gaven ikke måtte være anmeldt eller afgiftspålagt  \r\n\r\n pr. formueopgørelsestidspunktet. Advokaten anså skatten af særlig indkomst  \r\n\r\n for lige så entydigt beregnelig i og med, at den retsstiftende kendsgerning  \r\n\r\n var konstateringen af det skattepligtige beløb. Godkendtes dette som  \r\n\r\n selvangivet af skattemyndighederne, kom der ingen udtrykkelig meddelelse om  \r\n\r\n ansættelsen, og det kunne efter advokatens opfattelse ikke gøre nogen  \r\n\r\n forskel, at der var meddelt den skattepligtige en ansættelse - normalt gennem  \r\n\r\n forhøjelse af selvangivelsen - eftersom denne kun var bindende, så længe en  \r\n\r\n højere skattemyndighed ikke foretog yderligere ændringer. </P>  \r\n\r\n<P>Advokaten henviste videre til, at henstand med skattebetalingen ikke  \r\n\r\n udskød tidspunktet for passivering i formuen, jf. ligningsvejledningen N 4.1.  \r\n\r\n Hvis der var sket frivillig indbetaling af kildeskat, måtte den ligeledes  \r\n\r\n anses for udgået af den pågældendes formue. Omvendt kunne det siges, at en  \r\n\r\n blot beregnet særlig indkomstskat ikke påvirkede den øjeblikkelige  \r\n\r\n likviditet. </P>  \r\n\r\n<P>Alt i alt var det advokatens standpunkt, at tvivl på grund af lovens vage  \r\n\r\n formulering burde komme skatteborgerne til gode, uden at administrative  \r\n\r\n betænkeligheder burde være afgørende. Der kunne i hvert fald ikke drages en  \r\n\r\n bindende modsætningsslutning fra kendelsen af 6. november 1989. Tværtimod  \r\n\r\n mente advokaten, at der var rimelig sikkerhed for, at den fornødne klarhed  \r\n\r\n med hensyn til kravets eksistens var til stede, uanset om den pågældende selv  \r\n\r\n havde beregnet skatten af særlig indkomst eller havde fået skattevæsenet til  \r\n\r\n at foretage en beregning. </P>  \r\n\r\n<P>Told- og Skattestyrelsen indstillede ansættelsen stadfæstet under  \r\n\r\n henvisning til, at særlig indkomstskat efter fast praksis først kunne  \r\n\r\n fradrages i formuen fra meddelelsen om ansættelsen. Det var præciseret i  \r\n\r\n SD-cirkulære 1983-26, at der ikke var fradrag for beregnet restskat. Dette  \r\n\r\n synspunkt var fastholdt i T&amp;S-cirkulære 1990-38, som var udstedt på grund  \r\n\r\n af den ændrede praksis, fastlagt i ovennævnte landsskatteretskendelse af 6.  \r\n\r\n november 1989. I denne sag havde tvisten drejet sig om formueopgørelsen for  \r\n\r\n indkomståret 1983, og grunden til, at man havde accepteret formuereduktionen  \r\n\r\n var, at kendelse om ændret skatteansættelse vedrørende indkomståret 1982 var  \r\n\r\n udsendt i 1983, dvs. det år, som ændringen fik formuemæssig virkning for.  \r\n\r\n</P>  \r\n\r\n<P>Landsskatteretten bemærkede, at fradragsretten for skatter ved  \r\n\r\n formueopgørelsen efter statsskattelovens § 13 efter fast praksis ikke  \r\n\r\n omfatter skatter, der ved indkomstårets udgang alene var beregnede. Retten  \r\n\r\n fandt derfor ikke, at der efter praksis var hjemmel til at fradrage den  \r\n\r\n beregnede særlige indkomstskat ved formueopgørelsen. Retten fandt endvidere  \r\n\r\n ikke, at praksis vedrørende gaveafgift kunne overføres på særlig  \r\n\r\n indkomstskat, men at særlig indkomstskat i denne henseende måtte behandles  \r\n\r\n som andre skatter. Der var herved henset til, at der ikke var tale om en  \r\n\r\n afgift, men om en skat, der kunne påvirkes af den almindelige indkomst som  \r\n\r\n følge af adgangen til at overføre negativ indkomst, jf. § 9, stk. 4, i lov om  \r\n\r\n særlig indkomstskat m.v. </P>  \r\n\r\n<P>Den påklagede formueansættelse blev herefter stadfæstet. </P>  \r\n\r\n<P>LV 1990, N 4.1. </P>  \r\n\r\n</DIV>",
    "isHistorical": false,
    "editorialNotes": [
        "(* 1) Afgørelsen er offentliggjort i t&s nyt 1991, nr. 12, side 664."
    ],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19911812925"
        },
        {
            "displayName": "Entydig dokumentidentifikation",
            "displayValue": "CA004681"
        },
        {
            "displayName": "Dato for indlæggelse",
            "displayValue": "14/01/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "18129"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "10/05/1991"
        },
        {
            "displayName": "Administrerende myndighed",
            "displayValue": "Landsskatteretten"
        },
        {
            "displayName": "Ressortministeriets journalnummer",
            "displayValue": "LSR 1991-2-160."
        },
        {
            "displayName": "Stikord",
            "displayValue": "FORMUEOPGØRELSE"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}