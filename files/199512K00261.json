{
    "id": 112566,
    "title": "1995 LSF 261   FORSLAG TIL LOV OM ÆNDRING AF LOV OM NATURBESKYTTELSE (NATURKLAGENÆVNETS   MEDLEMMERS VOTERINGSRET OG SUPPLEANTERS INDKALDELSE) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 261",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 261 </P>  \r\n\r\n<P></P>  \r\n\r\n<P>Forslag til Lov om ændring af lov om naturbeskyttelse (Naturklagenævnets  \r\n\r\n medlemmers voteringsret og suppleanters indkaldelse) </P>  \r\n\r\n<P></P>  \r\n\r\n<P>Fremsat af Aage Brusgaard (FP) Hans Chr. Schmidt (V) Niels J. Langkilde  \r\n\r\n (KF) Ole Donner (DF) </P>  \r\n\r\n<P></P>  \r\n\r\n<P>den 30. april 1996 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov nr. 9 af 3. januar 1992 om naturbeskyttelse, som senest ændret ved §  \r\n\r\n 2 i lov nr. 439 af 1. juni 1994, foretages følgende ændringer: </P>  \r\n\r\n<P> <B>1.</B> I <I>§ 79</I> indsættes efter stk. 2 som nyt stykke: </P>  \r\n\r\n<P> <I>&#187;Stk. 3.</I> Nævnets enkelte medlemmer er uafhængige af enhver  \r\n\r\n instruktion, forskrift, beslutning eller lignende, der udelukker dem fra at  \r\n\r\n afgive stemme i en sag i forbindelse med dens afgørelse.&#171; </P>  \r\n\r\n<P> <B>2.</B> I <I>§ 80, stk. 3,</I> udgår 2. pkt. </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget</I>  </P>  \r\n\r\n<P> <I>Almindelige bemærkninger</I>  </P>  \r\n\r\n<P>Naturklagenævnet, som er nedsat i medfør af naturbeskyttelsesloven, er  \r\n\r\n klagemyndighed for en række administrative afgørelser vedrørende bl.a.  \r\n\r\n naturfredning og fysisk planlægning. </P>  \r\n\r\n<P>Efter naturbeskyttelseslovens § 80 består Naturklagenævnet af: </P>  \r\n\r\n<P>1) en formand, </P>  \r\n\r\n<P>2) 2 medlemmer, der udpeges af Højesteret blandt rettens medlemmer, og  \r\n\r\n</P>  \r\n\r\n<P>3) et antal medlemmer, der udpeges ved, at hvert af de partier, der er  \r\n\r\n repræsenteret i Finansudvalget, vælger et medlem. </P>  \r\n\r\n<P> <I>Bemærkninger til lovforslagets enkelte bestemmelser</I>  </P>  \r\n\r\n<P>Til nr. 1 </P>  \r\n\r\n<P>Naturklagenævnet tiltrådte den 12. juni 1995 et notat om besigtigelse og  \r\n\r\n votering i nævnets sager. Ifølge notatet er det fast praksis i sager, hvor  \r\n\r\n der foretages besigtigelse af det samlede - om end ikke fuldtallige - nævn,  \r\n\r\n at kun de medlemmer, der har været med til besigtigelsen, deltager i den  \r\n\r\n efterfølgende votering. </P>  \r\n\r\n<P>Den praksis, Naturklagenævnet har fastlagt, indebærer således, at  \r\n\r\n medlemmer af nævnet, der er udpeget på grund af deres politiske  \r\n\r\n tilhørsforhold, fratages retten til at stemme i sager, hvor de tilfældigvis  \r\n\r\n ikke har deltaget i en forudgående besigtigelse. </P>  \r\n\r\n<P>Forslagsstillerne finder, at en sådan praksis er uheldig og i modstrid med  \r\n\r\n bestemmelsen i naturbeskyttelseslovens § 79, stk. 2. Efter denne bestemmelse  \r\n\r\n er &#187;Nævnet og dets enkelte medlemmer uafhængige af instruktioner om den  \r\n\r\n enkelte sags behandling og afgørelse.&#171; </P>  \r\n\r\n<P>Miljø- og energiministeren har imidlertid i et svar af 17. januar 1996 til  \r\n\r\n Folketingets Miljø- og Planlægningsudvalg oplyst, at han ikke kan bekræfte,  \r\n\r\n at den fastlagte praksis er i modstrid med bestemmelsen i § 79, stk. 2.  \r\n\r\n Ministeren henviser til, at bestemmelsen handler om nævnets og de enkelte  \r\n\r\n medlemmers uafhængighed i forhold til omverdenen, særlig miljø- og  \r\n\r\n energiministeren, og ikke vedrører den generelle tilrettelæggelse af nævnets  \r\n\r\n arbejde. </P>  \r\n\r\n<P>Det er forslagsstillernes opfattelse, at hensigten med, at hvert af de  \r\n\r\n partier, der er repræsenteret i Finansudvalget, vælger et medlem til  \r\n\r\n Naturklagenævnet, er at sikre, at der ved afgørelsen af sagerne også indgår  \r\n\r\n en bred politisk vurdering af de ofte skønsmæssige forhold, der er forelagt  \r\n\r\n nævnet. Den praksis, Naturklagenævnet har fastlagt, harmonerer ikke hermed,  \r\n\r\n idet den udelukker medlemmer fra at votere, blot fordi de tilfældigvis ikke  \r\n\r\n har deltaget i en forudgående fælles besigtigelse. De politisk funderede  \r\n\r\n synspunkter, disse medlemmer muligvis måtte have, indgår således ikke i  \r\n\r\n sagens afgørelse, som derved ikke får den bredde, der må være hensigten.  \r\n\r\n Uanset at et medlem ikke har deltaget i en fælles besigtigelse, kan medlemmet  \r\n\r\n have et udmærket kendskab til den konkrete sag fra anden side, eventuelt ved  \r\n\r\n selv at have foretaget en besigtigelse, således at medlemmet er lige så  \r\n\r\n kvalificeret som de øvrige medlemmer til at deltage i afgørelsen af sagen.  \r\n\r\n</P>  \r\n\r\n<P>Det foreslås på den baggrund, at der indsættes en bestemmelse i  \r\n\r\n naturbeskyttelsesloven, der klart fastslår, at nævnets enkelte medlemmer er  \r\n\r\n uafhængige af enhver instruktion, forskrift, beslutning eller lignende, der  \r\n\r\n udelukker dem fra at afgive stemme i en sag i forbindelse med dens afgørelse.  \r\n\r\n</P>  \r\n\r\n<P>Til nr. 2 </P>  \r\n\r\n<P>Efter naturbeskyttelseslovens § 80, stk. 3, udpeges der samtidig med valg  \r\n\r\n af medlemmer af Naturklagenævnet en suppleant for hvert medlem. Suppleanten  \r\n\r\n deltager imidlertid kun i behandlingen og afgørelsen af en sag, når det  \r\n\r\n ordinære medlem er forhindret varigt eller for længere tid. </P>  \r\n\r\n<P>Efter forslagsstillernes opfattelse er denne indskrænkning i adgangen til  \r\n\r\n at indkalde suppleanten for et medlem uhensigtsmæssig. Især i relation til de  \r\n\r\n politisk udpegede medlemmer er det uheldigt, at de anskuelser, disse  \r\n\r\n repræsenterer, ikke indgår ved behandlingen og afgørelsen af en sag, såfremt  \r\n\r\n det ordinære medlem må melde afbud til det møde, hvor sagen behandles. Her  \r\n\r\n vil det være formålstjenligt at kunne indkalde suppleanten, uanset at det  \r\n\r\n ordinære medlems afbud kun gælder et eller få møder. </P>  \r\n\r\n<P>Det foreslås på den baggrund at ophæve lovens bestemmelse om, at  \r\n\r\n suppleanten kun deltager i behandlingen og afgørelsen af en sag, når det  \r\n\r\n ordinære medlem er forhindret varigt eller for længere tid. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "30/04/1996"
        },
        {
            "displayName": "Accession",
            "displayValue": "199512K00261"
        },
        {
            "displayName": "Entydig dokumentidentifikation",
            "displayValue": "CL006357"
        },
        {
            "displayName": "Dato for førstegangsindlæggelse",
            "displayValue": "30/04/1996"
        },
        {
            "displayName": "Dato for indlæggelse",
            "displayValue": "30/04/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "261"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}