{
    "id": 55505,
    "title": "Retningslinier om Vilkår for 1. DIGITALISERING Af GEODÆTISK INSTITUTS KORT samt 2. OVERDRAGELSE OG UDNYTTELSE AF DATA, TILVEJEBRAGT VED DIGITALISERING AF GEODÆTISK INSTITUTS KORT. ",
    "documentTypeId": "930",
    "isSagsforlobPeriodValid": false,
    "shortName": "RTL nr 4035 af 01/07/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Retningslinier om Vilkår for 1. DIGITALISERING  \r\n\r\n Af GEODÆTISK INSTITUTS KORT samt 2. OVERDRAGELSE OG UDNYTTELSE AF DATA,  \r\n\r\n TILVEJEBRAGT VED DIGITALISERING AF GEODÆTISK INSTITUTS KORT. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> DIGITALISERING AF GEODÆTISK INSTITUTS KORT samt  \r\n\r\n</P>  \r\n\r\n<P CLASS=PUNKT> <B>2.</B> OVERDRAGELSE OG UDNYTTELSE AF DATA, TILVEJEBRAGT  \r\n\r\n VED DIGITALISERING AF GEODÆTISK INSTITUTS KORT. </P>  \r\n\r\n<P>BAGGRUND </P>  \r\n\r\n<P>Ved en meddelelse (A 83) i Statstidende af 3 februar 1983 har Geodætisk  \r\n\r\n Institut givet offentlige myndigheder tilladelse til at digitalisere dets  \r\n\r\n kort og kortmaterialer. I meddelelsen hedder det, at tilladelsen gælder  \r\n\r\n indtil videre med en tilføjelse af, at hele spørgsmålet er under overvejelse.  \r\n\r\n</P>  \r\n\r\n<P>I instituttets vejledning &#187;Ophavsret og Stempelafgift&#171; er en  \r\n\r\n tilsvarende generel tilladelse givet til andre brugere (private firmaer,  \r\n\r\n m.fl.). </P>  \r\n\r\n<P>Instituttets hidtidige praksis på dette område har sin baggrund i, at det  \r\n\r\n ikke hidtil har haft de nødvendige ressourcer til selv at påtage sig opgaven  \r\n\r\n med digitalisering af sit materiale. Dette forhold er imidlertid ændret efter  \r\n\r\n at instituttet har fået bevillinger, der sætter det i stand til at iværksætte  \r\n\r\n opbygningen af en såkaldt &#187;topografisk database&#171;, d.v.s. en  \r\n\r\n landsdækkende base, indeholdende data for højder, navne og topografiske  \r\n\r\n elementer (kystlinie, kommunikation, vandløb, administrative grænser og andre  \r\n\r\n informationer, der optræder i det topografiske grundkort). Dette arbejde har  \r\n\r\n finansministeriet (administrationsdepartementet i skr. af 19. december 1984)  \r\n\r\n henstillet til instituttet om at fremme. </P>  \r\n\r\n<P>På denne baggrund er det besluttet at ændre den hidtidige praksis, sådan  \r\n\r\n som det kommer til udtryk i nedenstående betingelser for tilladelse til  \r\n\r\n offentlige og private instansers digitalisering af instituttets kort samt til  \r\n\r\n overdragelse og udnyttelse af data, der hidrører fra sådan digitalisering.  \r\n\r\n</P>  \r\n\r\n<P>De reviderede bestemmelser træder i kraft 1. juli 1986 - jf. Geodætisk  \r\n\r\n Instituts meddelelse (A 86) i Statstidende af 24. juni 1986. </P>  \r\n\r\n<P>Tilladelse og betingelser </P>  \r\n\r\n<P>Med hjemmel i ophavsretsloven fastsættes som hovedregel: </P>  \r\n\r\n<P>Enhver digitalisering af Geodætisk Instituts kort og kortmaterialer samt  \r\n\r\n enhver overdragelse og udnyttelse af data, tilvejebragt ved sådan  \r\n\r\n digitalisering, kræver instituttets tilladelse. </P>  \r\n\r\n<P>Til en sådan tilladelse vil normalt være knyttet en række betingelser:  \r\n\r\n</P>  \r\n\r\n<P>a. Offentlige myndigheder (statslige og (amts)kommunale myndigheder, men  \r\n\r\n ikke koncessionerede selskaber; selskaber, hvori det offentlige er aktionær,  \r\n\r\n interessent eller lignende; kommunale fællesskaber, organiseret i  \r\n\r\n selskabsform); </P>  \r\n\r\n<UL CLASS=PLAIN-LIST>  \r\n\r\n<LI>1) Digitalisering: Såfremt instituttets egen database ikke indeholder de  \r\n\r\n ønskede data, vil offentlige myndigheder kunne påregne at få tilladelse til  \r\n\r\n digitalisering uden vederlagsydelse, men på følgende betingelser: </LI>  \r\n\r\n</UL>  \r\n\r\n<P>- De fra digitaliseringen resulterende data må kun udnyttes inden for  \r\n\r\n myndigheden (se dog nedenstående pkt. 2)). </P>  \r\n\r\n<P>- Geodætisk Institut kan, såfremt det skønnes formålstjenstligt, gøre krav  \r\n\r\n på at få datakopier leveret vederlagsfrit tillige med retten til at udnytte  \r\n\r\n dem (ved f.eks. i en overgangsperiode at lade dem indgå i instituttets  \r\n\r\n topografiske database). </P>  \r\n\r\n<UL CLASS=PLAIN-LIST>  \r\n\r\n<LI>2) Overdragelse og udnyttelse af data: Instituttet kan overdrage modtagne  \r\n\r\n data til tredie part; det vederlag, der i denne forbindelse vil blive  \r\n\r\n afkrævet, vil være at dele mellem instituttet og den digitaliserende  \r\n\r\n myndighed efter retningslinier, der meddeles i tilladelsen. Såfremt  \r\n\r\n instituttet ikke ønsker at medvirke i en sådan overdragelse, kan den ske  \r\n\r\n direkte mellem de to parter; også i sådanne tilfælde er instituttets  \r\n\r\n tilladelse - såvel til overdragelsen som til den påtænkte udnyttelse -  \r\n\r\n påkrævet. Betingelserne, der knyttes hertil, vil normalt være: </LI>  \r\n\r\n</UL>  \r\n\r\n<P>- De pågældende data må alene anvendes til de i ansøgningen (og i  \r\n\r\n tilladelsen) anførte formål. </P>  \r\n\r\n<P>- Af den digitaliserende myndighed indbetales et af instituttet fastsat  \r\n\r\n vederlag for udnyttelse af de data, hvortil det har (med)ophavsret. (I det  \r\n\r\n vederlag, den digitaliserende myndighed afkræver tredie part, skal således  \r\n\r\n instituttets vederlag indgå tillige med det vederlag, myndigheden beregner  \r\n\r\n sig for sin del af ophavsretten). </P>  \r\n\r\n<UL CLASS=PLAIN-LIST>  \r\n\r\n<LI>3) Overgangsbestemmelser: For digitale data, der ved nærværende  \r\n\r\n bestemmelsers ikrafttræden allerede beror ved offentlige myndigheder, gælder  \r\n\r\n ovennævnte retningslinier for overdragelse og udnyttelse. Krav fra  \r\n\r\n instituttet om at få sådanne data overdraget tillige med retten til at  \r\n\r\n udnytte dem, vil dog normalt først og kun blive gjort gældende, når der er  \r\n\r\n konstateret behov for sådanne data hos andre myndigheder end den  \r\n\r\n digitaliserende. Myndighederne er dog forpligtet til at meddele hvilke  \r\n\r\n informationer, man har digitaliseret ved bestemmelsernes ikrafttræden. </LI>  \r\n\r\n</UL>  \r\n\r\n<P>b. Andre brugere I princippet gælder for andre brugere samme  \r\n\r\n retningslinier som for offentlige myndigheder. Dog vil tilladelse til  \r\n\r\n digitalisering af instituttets kort normalt være forbundet med et vederlag.  \r\n\r\n</P>  \r\n\r\n<P>Nærværende bestemmelser omfatter ikke de af Geodætisk Institut selv  \r\n\r\n fremstillede digitale data (den topografiske database), for hvis udnyttelse,  \r\n\r\n der er knyttet andre betingelser end de her anførte. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Klima-, Energi- og Forsyningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "24/09/1997"
        },
        {
            "displayName": "Accession",
            "displayValue": "C19860403553"
        },
        {
            "displayName": "Entydig dokumentidentifikation",
            "displayValue": "CM014394"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "17/06/2004"
        },
        {
            "displayName": "Dokumenttype",
            "displayValue": "Retningslinier"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "4035"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "01/07/1986"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Kort- og Matrikelstyrelsen"
        },
        {
            "displayName": "Ressortministeriets journalnummer",
            "displayValue": "Ingen"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}