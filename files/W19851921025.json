{
    "id": 34200,
    "title": "Arbejdsskadeforsikring - anerkendelse - ulykkestilfælde - forløftningstilfælde (* 1) (* 2) ",
    "documentTypeId": "240",
    "isSagsforlobPeriodValid": false,
    "shortName": "KEN nr 19210 af 13/09/1985",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Et sygdomstilfælde med smerter i ryggen, der opstod hos en  \r\n\r\n rengøringsassistent på et sygehus i forbindelse med udtagning af en tung kurv  \r\n\r\n fra en madvogn, fandtes at måtte sidestilles med et ulykkestilfælde og  \r\n\r\n anerkendes som henhørende under arbejdsskadeforsikringsloven. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Arbejdsskadeforsikring - anerkendelse -  \r\n\r\n ulykkestilfælde - forløftningstilfælde (* 1) (* 2) </H1>  \r\n\r\n<P></P>  \r\n\r\n<BR>  \r\n\r\n<P>REDEGØRELSEN FOR SAGEN: </P>  \r\n\r\n<P>En rengøringsassistent A på et sygehus blev sygemeldt den 26. maj 1983 på  \r\n\r\n grund af rygsmerter. Smerterne opstod, da A under sit arbejde med  \r\n\r\n madudbringning skulle løfte en tung kurv ud fra bunden af en madvogn. Hun fik  \r\n\r\n herved et &quot;knæk&quot; i ryggen. </P>  \r\n\r\n<P>Ifølge de lægelige oplysninger var diagnosen: discusdegeneration i  \r\n\r\n lændehvirvelsøjlen. </P>  \r\n\r\n<P>AFGØRELSEN, DER KLAGES OVER: </P>  \r\n\r\n<P>Sikringsstyrelsen fandt, at tilfældet ikke gav ret til ydelser efter lov  \r\n\r\n om arbejdsskadeforsikring. Afgørelsen begrundedes med, at der ikke ved den  \r\n\r\n anmeldte lejlighed var sket noget ulykkestilfælde, eller hvad dermed måtte  \r\n\r\n ligestilles, som kunne antages at have bevirket lidelsen. Lidelsen kunne  \r\n\r\n heller ikke henføres under de erstatningsberettigende erhvervssygdomme, som  \r\n\r\n var nævnt i sikringstyrelsens dagældende bekendtgørelse af 17. december 1982.  \r\n\r\n</P>  \r\n\r\n<P>KLAGEN TIL ANKESTYRELSEN: </P>  \r\n\r\n<P>Sagen blev anket af A. </P>  \r\n\r\n<P>SUPPLERENDE OPLYSNINGER EFTER ANKEN: </P>  \r\n\r\n<P>Ankestyrelsen modtog en erhvervsanamnese vedrørende A, hvori det bl.a. var  \r\n\r\n oplyst, at A havde været ansat på sygehuset siden 1972, og at hun foruden det  \r\n\r\n almindelige rengøringsarbejde deltog i madudbringningen til patienterne. A  \r\n\r\n havde ikke haft væsentlige problemer med ryggen, før sygehuset i april 1983  \r\n\r\n tog nye madvogne i anvendelse. Vognene var indrettet således, at der nederst  \r\n\r\n i vognene var placeret trådkurve indeholdende porcelæn, sodavand og andre  \r\n\r\n drikkevarer. Kurvenes vægt var efter A's skøn ca. 20 kg. For at kunne trække  \r\n\r\n kurvene ud måtte A først række ind bagtil i vognen og løfte bagenden af  \r\n\r\n kurven over et par skruer. Kurven kunne herefter trækkes frem og løftes.  \r\n\r\n Desuden var der tale om betydelig rygbelastning ved udtagning af de ca. 6 kg.  \r\n\r\n tunge bakker med madvarer, især de nederst placerede. A betjente madvognen 2  \r\n\r\n gange pr. arbejdsdag og udførte arbejdet alene. Hun havde igennem ca. 1 1/2  \r\n\r\n måned haft rygsmerter uden udstråling, inden hun den 26. maj 1983 pludselig  \r\n\r\n mærkede et &quot;knæk&quot; i ryggen og derefter fik lænderygsmerter med  \r\n\r\n højresidig udstråling. </P>  \r\n\r\n<P>Ankestyrelsen modtog endvidere en rapport fra arbejdstilsynet vedrørende  \r\n\r\n en undersøgelse af arbejdsforholdene på sygehuset efter indførelsen af de nye  \r\n\r\n madvogne. Det fremgik heraf, at de pågældende madvogne i løbet af vinteren  \r\n\r\n 1983/1984 var blevet ændret, således at bl.a. udtagningen af servicebakkerne  \r\n\r\n var blevet betydeligt lettere. </P>  \r\n\r\n<P>LOVGRUNDLAG: </P>  \r\n\r\n<P>Lov om arbejdsskadeforsikring, § 9. </P>  \r\n\r\n<P>ANKESTYRELSENS AFGØRELSE: </P>  \r\n\r\n<P>Efter de fremkomne oplysninger finder ankestyrelsen, at tilfældet må  \r\n\r\n sidestilles med et ulykkestilfælde og anerkendes som henhørende under lov om  \r\n\r\n arbejdsskadeforsikring. Sagen hjemvises til sikringsstyrelsen til afgørelse  \r\n\r\n af, hvilke ydelser der herefter tilkommer A. </P>  \r\n\r\n</DIV>",
    "isHistorical": true,
    "editorialNotes": [
        "(* 2) Overført til historisk base ved saneringsrunden 1991.",
        "(* 1) Offentliggjort af Sikringsstyrelsen i SM U-005-86 04/09/1986."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19851921025"
        },
        {
            "displayName": "Entydig dokumentidentifikation",
            "displayValue": "CA002128"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "19210"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Dato for underskrift",
            "displayValue": "13/09/1985"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "15724-83"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}