{
    "id": 235362,
    "title": "Forslag til folketingsbeslutning om at ophæve arealreservationer og planer om en motorvej i Ring 5-transportkorridoren i Nordsjælland",
    "documentTypeId": "480",
    "isSagsforlobPeriodValid": true,
    "shortName": "2022/2 BSF 95",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 17. marts 2023 af Mette Abildgaard (KF), Sofie Lippert (SF), Kenneth Fredslund Petersen (DD), Jette Gottlieb (EL), Martin Lidegaard (RV), Mette Thiesen (DF),  Helene Liliendahl Brydensholt (ALT) og Pernille Vermund (NB)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at ophæve arealreservationer og planer om en motorvej i Ring 5-transportkorridoren i Nordsjælland</p>\r\n<p class=\"Tekst1Sp\">Folketinget pålægger regeringen at ophæve arealreservationerne i den nordlige del af den såkaldte Ring 5-transportkorridor og samtidig definitivt opgive planerne om en Ring 5-motorvej gennem Nordsjælland.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Beslutningsforslaget er en delvis genfremsættelse af beslutningsforslag nr. B 26, folketingsåret 2020-21, der er en delvis genfremsættelse af beslutningsforslag nr. B 59, folketingsåret 2019-20, og beslutningsforslag nr. B 14, folketingsåret 2015-16. Der henvises til www.folketingstidende.dk, Folketingstidende 2020-21, tillæg A, B 26 som fremsat, tillæg B, beretning over B 26, og tillæg F, møde 29, kl. 12.39. Der henvises endvidere til www.folketingstidende.dk, Folketingstidende 2019-20, tillæg A, B 59 som fremsat, samt www.folketingstidende.dk, Folketingstidende 2015-16, tillæg A, B 14 som fremsat, tillæg F, møde 33, kl. 13.25.</p>\r\n<p class=\"NormalInd\">\r\n</p>\r\n<p class=\"NormalInd\">I 2023 har Ring 5-transportkorridoren med »»Regionplan 1973« «været reserveret i 50 år, fordi man i sin tid valgte at lægge korridorer gennem skove og naturområder, da det var billigere at anlægge veje der. Korridoren løber i dag gennem naturperler i Store Dyrehave, Mølleådalen og naturparken mellem Farum og Slangerup. Omkring 20 gamle landsbymiljøer står til at blive ramt af en eventuel udnyttelse af korridoren til motorvej eller jernbane. Samtidig har arealreservationen igennem 50 år begrænset både borgere og kommuner i anvendelsen af arealerne.</p>\r\n<p class=\"NormalInd\">\r\n</p>\r\n<p class=\"NormalInd\">De miljømæssige skadevirkninger af en mulig anlæggelse af trafikanlæg i transportkorridoren understreges af, at Mølleådalen er Natura 2000-område, og at Store Dyrehave i sommeren 2015 blev udpeget som UNESCO-verdensarv, der skal beskyttes. Udnyttelse af korridoren vil ikke kunne undgå at komme i konflikt med disse miljøinteresser. Når motorvejsplanerne droppes og transportkorridoren ophæves, er det vores håb, at langt størstedelen af arealerne vil overgå til natur, som Danmark har brug for mere af set i lyset af både klima- og biodiversitetskrisen.</p>\r\n<p class=\"NormalInd\">\r\n</p>\r\n<p class=\"NormalInd\">I de år reservationen har eksisteret, har den medført indgribende begrænsninger for borgere og myndigheder i de berørte kommuner. Der er de seneste år sket en stramning af administrationen, så selv små ændringer, byggetilladelse m.v., pålægges særlige begrænsninger med den effekt, at ejendomme, der er beliggende i korridoren, kan være svære at sælge, så grundejerne i hele bæltet risikerer at blive stavnsbundne til deres ejendomme. I flere tilfælde omfatter transportkorridoren betydelige dele af kommuners arealer.</p>\r\n<p class=\"NormalInd\">\r\n</p>\r\n<p class=\"NormalInd\">Det seneste transportforlig, »Aftale om Infrastrukturplan 2035«, som blev indgået af en bred skare af partier i sommeren 2021, indeholder ingen planer om planlægning, etablering eller finansiering af en Ring 5-forbindelse i Nordsjælland (»Aftale om infrastrukturplan 2035«, Transportministeriet, juni 2021).</p>\r\n<p class=\"NormalInd\">\r\n</p>\r\n<p class=\"NormalInd\">Der blev i april 2022 offentliggjort en forundersøgelse af Ring 5, hvor det ligeledes fremgår, at der »siden transportkorridoren blev fastlagt i 1973 er tilkommet en række arealinteresser, særligt natur- og miljøinteresser, som der skal tages særskilt hensyn til, og som vil kunne vanskeliggøre eller måske gøre vejinfrastrukturanlæg urealistiske at gennemføre inden for den udlagte transportkorridor i Fingerplanen« (»Beslutningsgrundlag for indsnævring af nordlig Ring 5«, Vejdirektoratet, januar 2022). Forslagsstillerne vurderer bl.a. på baggrund af forundersøgelsen, at der ikke er sagligt belæg for at arbejde videre med etableringen af Ring 5 i den nordlige del. Denne konklusion er nået, på baggrund af at etableringen af en motorvej vil medføre betydelig naturødelæggelse, og at man ikke bør holde borgerne hen med en reservation, der ikke har udsigt til at blive benyttet. Derfor skal den ophæves og arealerne gives tilbage til borgerne.</p>\r\n<p class=\"NormalInd\">\r\n</p>\r\n<p class=\"NormalInd\">Regeringen har i »Ansvar for Danmark – Det politiske grundlag for Danmark« fra december 2022 noteret, at man vil følge op på analysen fra Vejdirektoratet om Ring 5-transportkorridoren og indkalde Folketingets partier til drøftelser herom (»Ansvar for Danmark – Det politiske grundlag for Danmark«, regeringen, december 2022). Det er dog forslagsstillernes klare holdning, at der efter 50 år ikke er brug for mere snak. Der er derimod brug for handling og en ophævelse af arealreservationen.</p>\r\n<p class=\"NormalInd\">\r\n</p>\r\n<p class=\"NormalInd\">Under 1. behandling af beslutningsforslagene nr. B 26 og nr. B 27 fra folketingsåret 2020-21 offentliggjorde Socialdemokratiet, Venstre og Liberal Alliance, at de var imod ophævelsen af arealreservationerne. Dansk Folkeparti, Socialistisk Folkeparti, Enhedslisten, Det Konservative Folkeparti, Nye Borgerlige og Radikale Venstre var for ophævelsen.</p>\r\n<p class=\"NormalInd\">\r\n</p>\r\n<p class=\"NormalInd\">Det bør i den forbindelse nævnes, at Venstre efterfølgende i en artikel på SN.dk fra 2022 har tilkendegivet, at de ønsker at ophæve arealreservationen (»Venstre vil nedlægge transportkorridoren og endeligt aflyse Ring 5«, SN.dk, den 13. april 2022). I artiklen fremgår det også, at Venstre i 2022 havde planer om at fremsætte et beslutningsforslag om at ophæve arealreservationen i hele Ring 5-transportkorridoren.</p>\r\n<p class=\"NormalInd\">\r\n</p>\r\n<p class=\"NormalInd\">Efter 50 års ventetid er det på tide, at der kommer en afklaring vedrørende Ring 5-transportkorridoren i den nordlige del. Det skylder man de borgere, som er påvirket af arealreservationerne.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Mette Abildgaard</span> (KF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at ophæve arealreservationer og planer om en motorvej i Ring 5-transportkorridoren i Nordsjælland.</p>\r\n<p class=\"ForslagsNummer\">(Beslutningsforslag nr. B 95)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": true,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2022/2 BF 95",
            "stateLabel": "Igangværende",
            "references": [
                {
                    "shortName": "2022/2 BSF 95",
                    "title": "Forslag til folketingsbeslutning om at ophæve arealreservationer og planer om en motorvej i Ring 5-transportkorridoren i Nordsjælland",
                    "presentationName": "Beslutningsforslag som fremsat",
                    "documentTypeId": 480,
                    "documentId": 235362,
                    "eliUri": "/eli/ft/20222BB00095",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20222/beslutningsforslag/b95/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "17/03/2023"
        },
        {
            "displayName": "Accession",
            "displayValue": "20222BB00095"
        },
        {
            "displayName": "Entydig dokumentidentifikation",
            "displayValue": "AX028431"
        },
        {
            "displayName": "Dato for førstegangsindlæggelse",
            "displayValue": "17/03/2023"
        },
        {
            "displayName": "Dato for indlæggelse",
            "displayValue": "18/03/2023"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "95"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}