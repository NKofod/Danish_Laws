{
    "id": 39397,
    "title": "Uddannelsesstøtte - udlænding - uddannelse i udlandet ",
    "documentTypeId": "240",
    "isSagsforlobPeriodValid": false,
    "shortName": "KEN nr 60565 af 12/06/1991",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Udenlandsk statsborger, der er kommet hertil med sine forældre før sit  \r\n\r\n 20. år, og som har ganske særlig tilknytning til Danmark, kan ikke få  \r\n\r\n uddannelsesstøtte til en uddannelse i udlandet, selv om en principielt  \r\n\r\n tilsvarende uddannelse ikke findes her i landet. Heller ikke berettiget efter  \r\n\r\n EF-retten til dansk uddannelsesstøtte til en uddannelse i sit hjemland. </I>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Uddannelsesstøtte - udlænding - uddannelse i  \r\n\r\n udlandet </H1>  \r\n\r\n<P></P>  \r\n\r\n<P>Ankenævnets brev af 12. juni 1991: </P>  \r\n\r\n<P>I et brev af 24. januar 1991 har De klaget over, at Styrelsen for Statens  \r\n\r\n Uddannelsesstøtte har afslået at tildele Dem uddannelsesstøtte til en  \r\n\r\n uddannelse i England. </P>  \r\n\r\n<P>Afslaget skyldes ifølge styrelsens brev af 7. januar 1991, at De som  \r\n\r\n britisk statsborger kun kan få uddannelsesstøtte til uddannelser i Danmark,  \r\n\r\n jf. § 7, stk. 1, i Undervisnings- og Forskningsministeriets bekendtgørelse  \r\n\r\n nr. 512 af 4. juli 1990. De er heller ikke i Deres egenskab af statsborger i  \r\n\r\n et andet EF-medlemsland berettiget til dansk uddannelsesstøtte i  \r\n\r\n overensstemmelse med EF-retten til en uddannelse i Deres hjemland, jf.  \r\n\r\n bekendtgørelsens § 7, stk. 2. </P>  \r\n\r\n<P>De henviser i Deres klage til, at De falder ind under reglen i  \r\n\r\n bekendtgørelsens § 7, stk. 1, nr. 4, idet De sammen med Deres forældre har  \r\n\r\n taget ophold i Danmark for 13 år siden, da De var 6 år gammel. Deres mor er  \r\n\r\n dansk statsborger, og De har haft hele Deres skolegang i Danmark. </P>  \r\n\r\n<P>De oplyser, at De ikke opfylder betingelserne for at få uddannelsesstøtte  \r\n\r\n i England, da dette kræver 3 års ophold i England inden uddannelsens start. I  \r\n\r\n øvrigt finder De ikke, at England kan betragtes som Deres hjemland som anført  \r\n\r\n af styrelsen. </P>  \r\n\r\n<P>I Deres klage gør De endvidere gældende, at det er i strid med EF-retten  \r\n\r\n at gøre dansk uddannelsesstøtte afhængig af det formelle statsborgerskab. De  \r\n\r\n har intet imod at blive dansk statsborger. </P>  \r\n\r\n<P>Dernæst anfører De, at bekendtgørelse nr. 512 af 4. juli 1990 først er  \r\n\r\n trådt i kraft den 1. januar 1991 og derfor ikke kan anvendes ved behandlingen  \r\n\r\n af en ansøgning om uddannelsesstøtte fra den 1. august 1990. De har lagt  \r\n\r\n Deres planer under de tidligere gældende regler. </P>  \r\n\r\n<P>Styrelsen har i anledning af Deres klage afgivet en udtalelse i et brev af  \r\n\r\n 13. maj 1991, hvoraf De har fået tilsendt en kopi. Styrelsen henviser heri  \r\n\r\n til et brev til Dem af 24. februar 1990, hvoraf fremgår, at det tidligere  \r\n\r\n meddelte afslag fastholdes, men at studiet i England i parasitologi i øvrigt  \r\n\r\n kan godkendes som støtteberettigende (underforstået: for en dansk  \r\n\r\n statsborger). </P>  \r\n\r\n<P>Ankenævnet kan tiltræde styrelsens afgørelse, da De som udenlandsk  \r\n\r\n statsborger ikke opfylder betingelserne for at få uddannelsesstøtte til en  \r\n\r\n uddannelse uden for Danmark. Dette gælder, hvad enten De henføres til § 7,  \r\n\r\n stk. 1, nr. 4, som indrejst sammen med Deres forældre før Deres 20. år, eller  \r\n\r\n til § 9, nr. 2, som en udlænding med ganske særlige tilknytningsforhold til  \r\n\r\n Danmark. Efter begge disse regler gives uddannelsesstøtte kun til uddannelser  \r\n\r\n i Danmark. </P>  \r\n\r\n<P>Ankenævnet kan også tilslutte sig, at De ikke er berettiget til  \r\n\r\n uddannelsesstøtte i overensstemmelse med EF-retten. Der ses ikke at foreligge  \r\n\r\n holdepunkter for, at en udenlandsk statsborger skulle være berettiget til  \r\n\r\n dansk uddannelsesstøtte til en uddannelse i den pågældendes hjemland. Ved at  \r\n\r\n bibeholde Deres britiske statsborgerskab har De valgt at betragte England som  \r\n\r\n Deres formelle hjemland. </P>  \r\n\r\n<P>Danmark har som de fleste andre lande valgt at begrænse tildelingen af  \r\n\r\n uddannelsesstøtte til landets egne statsborgere og kun at ligestille  \r\n\r\n udlændinge med danskere i ganske få, særlige tilfælde og da med den  \r\n\r\n yderligere begrænsning, at uddannelsen skal foregå i Danmark. </P>  \r\n\r\n<P>At De som udlænding i Danmark kan komme ud for situationer, hvor De ikke  \r\n\r\n er ligestillet med danskere, bør ikke komme bag på Dem. Den danske lovgivning  \r\n\r\n er dog så smidig, at De havde kunnet få uddannelsesstøtte fra den danske  \r\n\r\n stat, hvis De havde valgt det lignende, om end knap så omfattende studium i  \r\n\r\n Danmark. Havde De ønsket dansk statsborgerskab, havde De utvivlsomt kunnet  \r\n\r\n opnå det på mindre end et år, og så havde De kunnet få uddannelsesstøtte til  \r\n\r\n uddannelsen i England. </P>  \r\n\r\n<P>Til Deres bemærkning om ikrafttrædelsestidspunktet for bekendtgørelse nr.  \r\n\r\n 512 af 4. juli 1990 kan nævnet oplyse, at den foregående bekendtgørelse nr.  \r\n\r\n 224 af 30. marts 1990, der gjaldt fra 1. august 1990, havde ganske identiske  \r\n\r\n regler i §§ 7-9, hvilket også gælder de endnu tidligere bekendtgørelser fra  \r\n\r\n 1987, 1988 og 1989. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19916056525"
        },
        {
            "displayName": "Entydig dokumentidentifikation",
            "displayValue": "CA007332"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60565"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "12/06/1991"
        },
        {
            "displayName": "Administrerende myndighed",
            "displayValue": "Ankenævnet for Uddannelsesstøtten"
        },
        {
            "displayName": "Ressortministeriets journalnummer",
            "displayValue": "109/91"
        },
        {
            "displayName": "Stikord",
            "displayValue": "SU"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}