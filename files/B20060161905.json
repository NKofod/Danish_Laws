{
    "id": 31052,
    "title": "Bekendtgørelse om ret til efterløn for medlemmer, der har haft forsikrings- eller beskæftigelsesperioder i udlandet, i Grønland eller på Færøerne",
    "documentTypeId": "60",
    "isSagsforlobPeriodValid": true,
    "shortName": "BEK nr 1619 af 13/12/2006",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<P ALIGN=\"CENTER\" class=\"Titel\" style=\"font-size:16 pt\">  \r\n\r\n Bekendtgørelse  \r\n\r\n om ret til efterløn for medlemmer, der har haft forsikrings- eller  \r\n\r\n beskæftigelsesperioder i udlandet, i Grønland eller på Færøerne  \r\n\r\n</P>  \r\n\r\n<P class=\"lsp8L\">  \r\n\r\n &nbsp;  \r\n\r\n</P>  \r\n\r\n<P class=\"Indledning2\">  \r\n\r\n I medfør af §&nbsp;95 i lov om arbejdsløshedsforsikring  \r\n\r\n m.v., jf. lovbekendtgørelse nr. 874 af 11. september 2005, som ændret ved lov  \r\n\r\n nr.  \r\n\r\n 1540 af 20. december 2006 fastsættes efter forhandling med  \r\n\r\n Beskæftigelsesrådet:  \r\n\r\n</P>  \r\n\r\n<P class=\"Tekstoverskrift\">  \r\n\r\n Personkredsen  \r\n\r\n</P>  \r\n\r\n<DIV CLASS=PARAGRAF ID=\"P1\">  \r\n\r\n<P class=\"Paragraftekst\"> <B> §&nbsp;1.  \r\n\r\n</B>  \r\n\r\n Et  \r\n\r\n medlem, der ønsker at medregne forsikringsperioder fra udlandet eller fra  \r\n\r\n Færøerne til kravet om forsikringsperiode i lovens §&nbsp;74 a, stk.&nbsp;1,  \r\n\r\n nr. 2, stk.&nbsp;2-4, og stk.&nbsp;6, er omfattet af §§&nbsp;4-8 i denne  \r\n\r\n bekendtgørelse.  \r\n\r\n</P>  \r\n\r\n</DIV><!-- End of \"§ 1\" -->  \r\n\r\n<DIV CLASS=PARAGRAF ID=\"P2\">  \r\n\r\n<P class=\"Paragraftekst\"> <B> §&nbsp;2.  \r\n\r\n</B>  \r\n\r\n Et  \r\n\r\n medlem, der ved udstedelse af et efterlønsbevis eller ved overgangen til  \r\n\r\n efterløn helt eller delvist opfylder beskæftigelseskravet i lovens §&nbsp;53,  \r\n\r\n stk.&nbsp;2 og 4, eller stk.&nbsp;6, på baggrund af beskæftigelsesperioder i  \r\n\r\n udlandet eller på Færøerne, er omfattet af §§&nbsp;9-11 i denne  \r\n\r\n bekendtgørelse.  \r\n\r\n</P>  \r\n\r\n</DIV><!-- End of \"§ 2\" -->  \r\n\r\n<DIV CLASS=PARAGRAF ID=\"P3\">  \r\n\r\n<P class=\"Paragraftekst\"> <B> §&nbsp;3.  \r\n\r\n</B>  \r\n\r\n Et  \r\n\r\n medlem, der er tilmeldt fortrydelsesordningen, jf. lovens §&nbsp;75, er kun  \r\n\r\n omfattet af §§&nbsp;8, 9, 12 og 13 i denne bekendtgørelse.  \r\n\r\n</P>  \r\n\r\n<P class=\"Tekstoverskrift\">  \r\n\r\n Forsikringsperioder  \r\n\r\n</P>  \r\n\r\n</DIV><!-- End of \"§ 3\" -->  \r\n\r\n<DIV CLASS=PARAGRAF ID=\"P4\">  \r\n\r\n<P class=\"Paragraftekst\"> <B> §&nbsp;4.  \r\n\r\n</B>  \r\n\r\n Et  \r\n\r\n medlem kan ikke medregne forsikringsperioder fra lande uden for Færøerne,  \r\n\r\n EØS-området og Schweiz til opfyldelse af kravet om forsikringsperiode for ret  \r\n\r\n til efterløn.  \r\n\r\n</P>  \r\n\r\n</DIV><!-- End of \"§ 4\" -->  \r\n\r\n<DIV CLASS=PARAGRAF ID=\"P5\">  \r\n\r\n<P class=\"Paragraftekst\"> <B> §&nbsp;5.  \r\n\r\n</B>  \r\n\r\n Et  \r\n\r\n medlem kan medregne forsikringsperioder fra et andet EØS-land eller Schweiz  \r\n\r\n med  \r\n\r\n op til halvdelen af den nødvendige forsikringsperiode for ret til efterløn,  \r\n\r\n hvis betingelserne i stk.&nbsp;2-3 er opfyldt, jf. dog §&nbsp;7.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Medlemmet  \r\n\r\n skal have været medlem af en dansk a-kasse i mindst 1 år lige før  \r\n\r\n forsikringsperioden  \r\n\r\n i EØS-landet eller Schweiz samtidig med, at medlemmet har haft bopæl og  \r\n\r\n ophold  \r\n\r\n i Danmark. Hvis medlemmet efter udrejsen i en periode har været omfattet af  \r\n\r\n dansk lovgivning om social sikring, og derfor var forsikret i en dansk  \r\n\r\n a-kasse,  \r\n\r\n skal 1-års-kravet være opfyldt lige før udrejsen.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Medlemmet  \r\n\r\n skal efterbetale det nødvendige efterlønsbidrag.  \r\n\r\n</P>  \r\n\r\n</DIV><!-- End of \"§ 5\" -->  \r\n\r\n<DIV CLASS=PARAGRAF ID=\"P6\">  \r\n\r\n<P class=\"Paragraftekst\"> <B> §&nbsp;6.  \r\n\r\n</B>  \r\n\r\n Et  \r\n\r\n medlem kan medregne forsikringsperioder fra Færøerne med op til 3/4 af den  \r\n\r\n nødvendige forsikringsperiode for ret til efterløn, hvis betingelserne i  \r\n\r\n stk.&nbsp;2-3 er opfyldt, jf. dog §&nbsp;7.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Medlemmet  \r\n\r\n skal have været medlem af en dansk a-kasse før forsikringsperioden på  \r\n\r\n Færøerne.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Medlemmet  \r\n\r\n skal efterbetale det nødvendige efterlønsbidrag.  \r\n\r\n</P>  \r\n\r\n</DIV><!-- End of \"§ 6\" -->  \r\n\r\n<DIV CLASS=PARAGRAF ID=\"P7\">  \r\n\r\n<P class=\"Paragraftekst\"> <B> §&nbsp;7.  \r\n\r\n</B>  \r\n\r\n Et  \r\n\r\n medlem, der ønsker at medregne forsikringsperioder fra både Færøerne, andre  \r\n\r\n EØS-lande og Schweiz, kan medregne perioder med i alt op til 3/4 af den  \r\n\r\n nødvendige forsikringsperiode for ret til efterløn. Heraf kan perioderne fra  \r\n\r\n EØS-lande eller Schweiz højst medregnes med halvdelen af den nødvendige  \r\n\r\n forsikringsperiode.  \r\n\r\n</P>  \r\n\r\n<P class=\"Tekstoverskrift\">  \r\n\r\n Uafbrudt medlemskab  \r\n\r\n</P>  \r\n\r\n</DIV><!-- End of \"§ 7\" -->  \r\n\r\n<DIV CLASS=PARAGRAF ID=\"P8\">  \r\n\r\n<P class=\"Paragraftekst\"> <B> §&nbsp;8.  \r\n\r\n</B>  \r\n\r\n Kravet om uafbrudt medlemskab af en a-kasse fra en bestemt dato, jf. lovens  \r\n\r\n §§&nbsp;74 a, stk.&nbsp;2-4, og 75, stk.&nbsp;1 og 2, kan opfyldes ved  \r\n\r\n arbejdsløshedsforsikringsperioder i Danmark, et andet EØS-land, på Færøerne  \r\n\r\n eller i Schweiz. Det er dog en betingelse, at medlemmet tidligere har været  \r\n\r\n medlem  \r\n\r\n af en dansk a-kasse.  \r\n\r\n</P>  \r\n\r\n<P class=\"Tekstoverskrift\">  \r\n\r\n Beskæftigelsesperioder  \r\n\r\n</P>  \r\n\r\n</DIV><!-- End of \"§ 8\" -->  \r\n\r\n<DIV CLASS=PARAGRAF ID=\"P9\">  \r\n\r\n<P class=\"Paragraftekst\"> <B> §&nbsp;9.  \r\n\r\n</B>  \r\n\r\n For  \r\n\r\n at få udstedt et efterlønsbevis eller for at overgå til efterløn, skal et  \r\n\r\n medlem opfylde beskæftigelseskravet med arbejde i Danmark, jf. dog  \r\n\r\n §§&nbsp;10-11.  \r\n\r\n</P>  \r\n\r\n</DIV><!-- End of \"§ 9\" -->  \r\n\r\n<DIV CLASS=PARAGRAF ID=\"P10\">  \r\n\r\n<P class=\"Paragraftekst\"> <B> §&nbsp;10.  \r\n\r\n</B>  \r\n\r\n Et  \r\n\r\n medlem, der kan opfylde kravet om forsikringsperiode som medlem af en dansk  \r\n\r\n a-kasse, og som helt eller delvist opfylder beskæftigelseskravet med arbejde  \r\n\r\n fra udlandet, kan få et efterlønsbevis eller overgå til efterløn, hvis  \r\n\r\n medlemmet  \r\n\r\n har haft 26 ugers arbejde på fuld tid i Danmark i de sidste 3 år lige før  \r\n\r\n tidspunktet for efterlønsbeviset eller overgangen til efterløn.  \r\n\r\n</P>  \r\n\r\n</DIV><!-- End of \"§ 10\" -->  \r\n\r\n<DIV CLASS=PARAGRAF ID=\"P11\">  \r\n\r\n<P class=\"Paragraftekst\"> <B> §&nbsp;11.  \r\n\r\n</B>  \r\n\r\n Et  \r\n\r\n medlem, der kan opfylde kravet om forsikringsperiode som medlem af en dansk  \r\n\r\n a-kasse, og som udelukkende opfylder beskæftigelseskravet med arbejde på  \r\n\r\n Færøerne, eller på Færøerne og i Danmark, kan få et efterlønsbevis eller gå  \r\n\r\n på  \r\n\r\n efterløn, hvis medlemmet har haft 13 ugers arbejde på fuld tid i Danmark i de  \r\n\r\n sidste 3 år før tidspunktet for efterlønsbevis eller overgangen til efterløn.  \r\n\r\n</P>  \r\n\r\n<P class=\"Tekstoverskrift\">  \r\n\r\n Beskæftigelsesperioder i udlandet og Grønland, der  \r\n\r\n sidestilles med beskæftigelse i Danmark  \r\n\r\n</P>  \r\n\r\n</DIV><!-- End of \"§ 11\" -->  \r\n\r\n<DIV CLASS=PARAGRAF ID=\"P12\">  \r\n\r\n<P class=\"Paragraftekst\"> <B> §&nbsp;12.  \r\n\r\n</B>  \r\n\r\n For medlemmer, der har bevaret medlemskabet af en dansk a-kasse, sidestilles  \r\n\r\n følgende med beskæftigelse i Danmark:  \r\n\r\n</P>  \r\n\r\n<P class=\"Nummer\">  \r\n\r\n 1)  \r\n\r\n &#9;  \r\n\r\n Beskæftigelse i  \r\n\r\n Grønland.  \r\n\r\n</P>  \r\n\r\n<P class=\"Nummer\">  \r\n\r\n 2)  \r\n\r\n &#9;  \r\n\r\n Beskæftigelse ved  \r\n\r\n EU's institutioner, diplomatiske missioner og konsulater i andre EØS-lande  \r\n\r\n eller som udsendt i et andet EØS-land.  \r\n\r\n</P>  \r\n\r\n<P class=\"Nummer\">  \r\n\r\n 3)  \r\n\r\n &#9;  \r\n\r\n Beskæftigelse i  \r\n\r\n udlandet på internationale vilkår ved organisationer m.v., som Danmark er  \r\n\r\n medlem af.  \r\n\r\n</P>  \r\n\r\n<P class=\"Nummer\">  \r\n\r\n 4)  \r\n\r\n &#9;  \r\n\r\n Beskæftigelse i  \r\n\r\n udlandet for en dansk arbejdsgiver eller en dansk organisation, beskæftigelse  \r\n\r\n på en dansk ambassade eller beskæftigelse som u-landsfrivillig, hvis  \r\n\r\n beskæftigelsen samtidig giver ret til optagelse i en dansk a-kasse.  \r\n\r\n</P>  \r\n\r\n<P class=\"Tekstoverskrift\">  \r\n\r\n Fortrydelsesordningen  \r\n\r\n</P>  \r\n\r\n</DIV><!-- End of \"§ 12\" -->  \r\n\r\n<DIV CLASS=PARAGRAF ID=\"P13\">  \r\n\r\n<P class=\"Paragraftekst\"> <B> §&nbsp;13.  \r\n\r\n</B>  \r\n\r\n Et  \r\n\r\n medlem, der inden udrejse har tilmeldt sig fortrydelsesordningen, kan  \r\n\r\n efterbetale efterlønsbidrag efter forsikringsperioder i et andet EØS-land  \r\n\r\n eller  \r\n\r\n Schweiz for op til i alt 7½ år. Efter en forsikringsperiode på Færøerne kan  \r\n\r\n medlemmet efterbetale efterlønsbidrag for op til 11 år og 3 måneder. Ønsker  \r\n\r\n medlemmet at efterbetale både for forsikringsperioder i EØS og Færøerne,  \r\n\r\n finder  \r\n\r\n princippet i §&nbsp;7 tilsvarende anvendelse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n For at  \r\n\r\n kunne efterbetale efterlønsbidragene er det en betingelse, at personen har  \r\n\r\n været medlem af en dansk a-kasse i mindst 1 år lige før udrejsen.  \r\n\r\n</P>  \r\n\r\n<P class=\"Tekstoverskrift\">  \r\n\r\n Ikrafttræden m.v.  \r\n\r\n</P>  \r\n\r\n</DIV><!-- End of \"§ 13\" -->  \r\n\r\n<DIV CLASS=PARAGRAF ID=\"P14\">  \r\n\r\n<P class=\"Paragraftekst\"> <B> §&nbsp;14.  \r\n\r\n</B>  \r\n\r\n Bekendtgørelsen træder i kraft den 1. januar 2007.  \r\n\r\n<A HREF=\"#SN501\" NAME=\"_SN501\"><SUP>1)</SUP></A>  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;2.  \r\n\r\n</I>  \r\n\r\n Forsikringsperioder på Færøerne, der ligger forud for den 1. juni 2001, kan  \r\n\r\n medregnes fuldt ud til kravet om forsikringsperiode. Det er et krav, at  \r\n\r\n medlemmet før forsikringsperioden på Færøerne har været medlem af en dansk  \r\n\r\n a-kasse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;3.  \r\n\r\n</I>  \r\n\r\n Beskæftigelsesperioder på Færøerne, der ligger forud for den 1. juni 2001,  \r\n\r\n sidestilles med beskæftigelse i Danmark. Det er et krav, at medlemmet før  \r\n\r\n beskæftigelsesperioden på Færøerne har været medlem af en dansk a-kasse.  \r\n\r\n</P>  \r\n\r\n<P class=\"Stk\">  \r\n\r\n<I>  \r\n\r\n Stk.&nbsp;4.  \r\n\r\n</I>  \r\n\r\n Samtidig  \r\n\r\n ophæves bekendtgørelse nr. 1203 af 18. december 2002  \r\n\r\n<A HREF=\"#SN502\" NAME=\"_SN502\"><SUP>2)</SUP></A>  \r\n\r\n &nbsp;om ret til  \r\n\r\n efterløn for medlemmer, der har haft forsikrings- eller  \r\n\r\n beskæftigelsesperioder  \r\n\r\n i udlandet, i Grønland eller på Færøerne.  \r\n\r\n</P>  \r\n\r\n</DIV><!-- End of \"§ 14\" -->  \r\n\r\n<DIV CLASS=GIVET ID=\"GIVET\">  \r\n\r\n<FONT SIZE=\"3\">  \r\n\r\n<P CLASS=GIVET ALIGN=\"CENTER\"><I>Arbejdsdirektoratet, den 13. december  \r\n\r\n 2006</I></P>  \r\n\r\n<P CLASS=SIGN1 ALIGN=\"CENTER\">Jesper Hartvig Pedersen</P>  \r\n\r\n<P CLASS=SIGN2 ALIGN=\"RIGHT\">/Vibeke Dalbro</P>  \r\n\r\n</FONT>  \r\n\r\n</DIV><!-- End of \"GIVET\" -->  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P class=\"Slutnotetekst\">  \r\n\r\n<A NAME=\"SN501\" HREF=\"#_SN501\"><SUP>1)</SUP></A>  \r\n\r\n Der udarbejdes en vejledning til bekendtgørelsen.  \r\n\r\n</P>  \r\n\r\n<P class=\"Slutnotetekst\">  \r\n\r\n<A NAME=\"SN502\" HREF=\"#_SN502\"><SUP>2)</SUP></A>  \r\n\r\n Samtidig bortfalder bekendtgørelse nr. 599 af 15. juni 2006 om ændring af  \r\n\r\n bekendtgørelse  \r\n\r\n om ret til efterløn for medlemmer, der har haft forsikrings- eller  \r\n\r\n beskæftigelsesperioder i udlandet, i Grønland eller på Færøerne.  \r\n\r\n</P>  \r\n\r\n</DIV>",
    "isHistorical": true,
    "editorialNotes": [
        "Markeret historisk i forbindelse med, at bekendtgørelsen er ophævet ved ikrafttræden af bekendtgørelse nr. 1 af 2. januar 2017"
    ],
    "alternativeMedia": [
        "www.adir.dk"
    ],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "23/12/2006"
        },
        {
            "displayName": "Accession",
            "displayValue": "B20060161905"
        },
        {
            "displayName": "Entydig dokumentidentifikation",
            "displayValue": "BE002208"
        },
        {
            "displayName": "Dato for førstegangsindlæggelse",
            "displayValue": "23/12/2006"
        },
        {
            "displayName": "Dato for indlæggelse",
            "displayValue": "05/07/2017"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "1619"
        },
        {
            "displayName": "År for udstedelse",
            "displayValue": "2006"
        },
        {
            "displayName": "Dato for underskrift",
            "displayValue": "13/12/2006"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Arbejdsdirektoratet"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsdirektoratet, j.nr. 06-22-0045"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}