{
    "id": 106303,
    "title": "1997 BSF 16   FORSLAG TIL FOLKETINGSBESLUTNING OM FREMME AF UDFASNING AF BRUGEN AF   PESTICIDER I DANMARK OG BESKYTTELSE AF GRUNDVANDET ",
    "documentTypeId": "480",
    "isSagsforlobPeriodValid": false,
    "shortName": "1997/1 BSF 16",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 16 </P>  \r\n\r\n<P></P>  \r\n\r\n<P>Forslag til folketingsbeslutning om fremme af udfasning af brugen af  \r\n\r\n pesticider i Danmark og beskyttelse af grundvandet </P>  \r\n\r\n<P></P>  \r\n\r\n<P>Fremsat af Steen Gade (SF) Jes Lunde (SF) Anni Svanholt (SF) Kristen  \r\n\r\n Touborg (SF) </P>  \r\n\r\n<P></P>  \r\n\r\n<P>den 21. oktober 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>For at forhindre yderligere forurening af grundvandet med pesticider  \r\n\r\n tilkendegiver Folketinget, at det er Folketingets målsætning at udfase brugen  \r\n\r\n af alle pesticider i Danmark over en kortere årrække, højst 10 år. </P>  \r\n\r\n<P>Folketinget opfordrer derfor regeringen til at fremlægge en konsekvent  \r\n\r\n plan for udfasning af pesticidforbruget i Danmark. Planen skal være bygget op  \r\n\r\n på en sådan måde, at man senere let kan indarbejde resultaterne fra det  \r\n\r\n igangværende udvalgsarbejde om vurdering af konsekvenserne af en afvikling af  \r\n\r\n pesticidforbruget inden for jordbrugserhvervene, når disse foreligger i 1998,  \r\n\r\n og ikke mindst resultatet af drikkevandsudvalgets arbejde. </P>  \r\n\r\n<P>Planen skal bygge på forsigtighedsprincippet og som et minimum indeholde:  \r\n\r\n</P>  \r\n\r\n<P>1. En øget og progressivt stigende pesticidafgift med virkning fra 1998.  \r\n\r\n</P>  \r\n\r\n<P>2. En udfasning af anvendelsen af pesticider i private haver afløst af et  \r\n\r\n hurtigt og effektivt forbud mod anvendelsen. </P>  \r\n\r\n<P>3. En udfasningsplan for alle offentlige arealer, herunder for de arealer  \r\n\r\n der benyttes af statsligt kontrollerede selskaber. </P>  \r\n\r\n<P>4. En opstramning af forbudsproceduren og den eksisterende  \r\n\r\n godkendelsesordning. </P>  \r\n\r\n<P>5. Mulighed for, at amter og kommuner kan pålægge dyrkningsrestriktioner i  \r\n\r\n form af forbud mod anvendelsen af pesticider og indskrænkninger i  \r\n\r\n gødningsanvendelsen i vandforsyningernes indvindingsoplande. </P>  \r\n\r\n<P>6. At støtte til miljøvenligt jordbrug gøres betinget af pesticidfri  \r\n\r\n arealanvendelse. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Folketinget vedtog under debatten om forespørgsel nr. F 59 den 17. maj  \r\n\r\n 1997 dagsorden nr. D 105. Dagsordenen opfordrede regeringen til at nedsætte  \r\n\r\n et uafhængigt udvalg, som bl.a. skal foretage en vurdering af de samlede  \r\n\r\n konsekvenser af en afvikling af pesticidforbruget inden for  \r\n\r\n jordbrugserhvervene. Udvalget blev udpeget i august 1997. </P>  \r\n\r\n<P>Selv om udvalget først skal aflægge rapport senest i 1998, skal  \r\n\r\n udvalgsarbejdet om pesticidfrit landbrug ikke forhindre en principiel  \r\n\r\n stillingtagen til spørgsmålet om, hvorvidt Danmark skal være pesticidfrit  \r\n\r\n eller ej. En principiel stillingtagen vil ikke kunne påvirke udvalgets  \r\n\r\n arbejde med at belyse konsekvenserne af eventuelt at lade denne  \r\n\r\n principbeslutning afløse af en egentlig udfasningsplan på baggrund af  \r\n\r\n udvalgets konklusioner. Tværtimod vil en principiel politisk stillingtagen  \r\n\r\n kunne have en gunstig effekt på bestræbelserne blandt virksomheder, forskere  \r\n\r\n og i landbruget for at udvikle alternativer til pesticiderne. </P>  \r\n\r\n<P>Udvalgets arbejde er begrænset til jordbrugserhvervene. Selv om landbruget  \r\n\r\n er den største forbruger af pesticider, anvendes pesticider også i private  \r\n\r\n haver og på offentlige arealer. Her er konsekvenserne af at overgå til  \r\n\r\n pesticidfri ukrudts- og skadedyrsbekæmpelse til at overse, og de bliver  \r\n\r\n stadig mere overskuelige, efterhånden som viden om alternativerne til  \r\n\r\n pesticiderne udbredes. </P>  \r\n\r\n<P>En række virkemidler kan altså vedtages i dette folketingsår uden, at det  \r\n\r\n nedsatte udvalgs konklusioner dermed foregribes eller nødvendige tiltag  \r\n\r\n udsættes. </P>  \r\n\r\n<P> <I>Bemærkninger til forslagets enkelte punkter</I>  </P>  \r\n\r\n<P> <I>Ad 1. Pesticidafgift</I>  </P>  \r\n\r\n<P>Behandlingshyppigheden er ikke blevet halveret som foreskrevet i  \r\n\r\n pesticidhandlingsplanen. En øget og progressivt stigende pesticidafgift skal  \r\n\r\n som et minimum sikre overholdelse af handlingsplanen på dette punkt. Desuden  \r\n\r\n skal pesticidafgiften differentieres, således at de midler og aktivstoffer,  \r\n\r\n der i særlig grad ønskes en hurtig reduktion af, pålægges en højere afgift. I  \r\n\r\n denne forbindelse udarbejdes en liste over særligt uønskede pesticider, der  \r\n\r\n ud over aktivstofferne inddrager vurderingen af hjælpestofferne. Provenuet  \r\n\r\n overføres til en vandfond. </P>  \r\n\r\n<P> <I>Ad 2. Private haver</I>  </P>  \r\n\r\n<P>I takt med, at der stadig hyppigere findes pesticider i grundvandet, er  \r\n\r\n der sket et holdningsskift. I rådgivningen i diverse brevkasser og i TV- og  \r\n\r\n radioprogrammer m.m. opfordres private omtrent konsekvent til at undlade at  \r\n\r\n bruge pesticider i haven. Flere og flere &#187;grønne råd&#171; til, hvordan  \r\n\r\n ukrudtsbekæmpelsen og insektangreb kan klares med giftfrie midler og metoder,  \r\n\r\n udbredes. </P>  \r\n\r\n<P>En effektiv udfasningsplan for anvendelsen af pesticider i private haver  \r\n\r\n kunne bl.a. rettes mod markedsføring af pesticider til private. Ved en hurtig  \r\n\r\n revision og gennemgang af de eksisterende godkendelser kunne stadig flere  \r\n\r\n midler hurtigt blive forbudt markedsført til private. Den stærkt forøgede  \r\n\r\n pesticidafgift på de små pakninger til privat brug vil medvirke til at få  \r\n\r\n forbruget til at falde markant og hurtigt. SF ønsker et forbud mod  \r\n\r\n anvendelsen hurtigst muligt. </P>  \r\n\r\n<P>Derudover kunne kommuner og amter sikres lovhjemmel til at forbyde  \r\n\r\n anvendelse af pesticider i private haver i vandforsyningernes  \r\n\r\n indvindingsoplande og andre følsomme områder ud fra de konsekvenser,  \r\n\r\n Folketinget må drage af drikkevandsudvalgets betænkning. </P>  \r\n\r\n<P> <I>Ad 3. Offentlige arealer</I>  </P>  \r\n\r\n<P>I finanslovsforståelsen mellem regeringen, SF og Enhedslisten af 19.  \r\n\r\n november 1996 blev det aftalt, at Skov- og Naturstyrelsens skovdrift skulle  \r\n\r\n omlægges i økologisk retning. Målsætningen er et pesticid- og  \r\n\r\n kunstgødningsfrit statsligt skovbrug. Ifølge denne aftale skal  \r\n\r\n pesticidforbruget halveres i 1997. Udviklingen hen mod et fuldstændigt  \r\n\r\n pesticid- og kunstgødningsfrit statsskovbrug vurderes med henblik på  \r\n\r\n yderligere reduktion senest år 2000. Dog skal forbruget inden år 2005 være  \r\n\r\n reduceret med mindst 2/3 i forhold til forbruget i 1995. </P>  \r\n\r\n<P>Ligesom for statsskovvæsenet udarbejder regeringen  \r\n\r\n pesticidafviklingsplaner for andre statsligt ejede arealer eller arealer  \r\n\r\n kontrolleret af et helt eller delvist statsligt ejet selskab. DSB er f.eks.  \r\n\r\n en af de store arealforvaltere, og det samme gælder kriminalforsorgen og  \r\n\r\n forsvaret. Folkekirken bør omfattes af samme afviklingsplaner. </P>  \r\n\r\n<P>Miljø- og energiministeren opfordres desuden til igen at opfordre amter og  \r\n\r\n kommuner til at standse brugen af pesticider overalt på offentlige arealer.  \r\n\r\n Miljø- og energiministeren rapporterer årligt over for Folketinget, hvordan  \r\n\r\n de enkelte amter og kommuner lever op til opfordringen. </P>  \r\n\r\n<P> <I>Ad 4. Forbudsprocedure og godkendelsesordning</I>  </P>  \r\n\r\n<P>I sit bidrag til den internationale evaluering af den danske  \r\n\r\n godkendelsespraksis vurderer Danmarks og Grønlands Geologiske Undersøgelse  \r\n\r\n (GEUS), at &#187;Miljøstyrelsens praksis betyder, at regelret brug af  \r\n\r\n godkendte pesticider kan medføre koncentrationer af aktivstoffet og/eller  \r\n\r\n dets metabolitter på op til 0,1 mikrogram/l i vandfasen i 1 meters  \r\n\r\n dybde&#171;, men også, at det i praksis er umuligt at udforme en  \r\n\r\n godkendelsespraksis, der tager højde for alle hydrologiske, geologiske og  \r\n\r\n mikrobielle forhold. &#187;Derfor kan det ikke udelukkes, at der også i  \r\n\r\n fremtiden vil kunne forekomme fund af pesticider i grundvand i  \r\n\r\n koncentrationer, der overskrider grænseværdien for drikkevand, uanset hvor  \r\n\r\n god en godkendelsespraksis man anvender.&#171;, jf. Miljø- og  \r\n\r\n Planlægningsudvalget, alm. del - bilag 1207, folketingsåret 1996-97. </P>  \r\n\r\n<P>I lyset af evalueringen og drikkevandsudvalgets betænkning er der behov  \r\n\r\n for at opstramme forbudsproceduren, så fundet af pesticider eller  \r\n\r\n nedbrydningsprodukter fra pesticider i grund- eller drikkevand under forhold,  \r\n\r\n der ligner de danske, automatisk betyder, at der påbegyndes en  \r\n\r\n forbudsprocedure over for det mistænkte, aktive stof. Og at pesticider, for  \r\n\r\n hvilke der ikke er anvist en acceptabel og praktisk anvendelig målemetode til  \r\n\r\n konstatering af, om de siver ned i grund- og drikkevandet, skal forbydes/ikke  \r\n\r\n tillades. </P>  \r\n\r\n<P> <I>Ad 5. Dyrkningsrestriktioner</I>  </P>  \r\n\r\n<P>Amterne og kommunerne er blevet bedt om at opprioritere beskyttelsen af  \r\n\r\n drikkevand og grundvand i bl.a. regionplanlægningen, og amterne er nu i gang  \r\n\r\n med at udpege grundvandsbeskyttelsesområder, der skal indgå i de nye  \r\n\r\n regionplaner. </P>  \r\n\r\n<P>For at sikre, at denne planlægning får betydning for beskyttelsen af  \r\n\r\n grundvandet, skal amterne og kommunerne have hjemmel til at pålægge  \r\n\r\n restriktioner over de arealer, hvor det nye grundvand dannes. En sådan  \r\n\r\n hjemmel skal naturligvis afstemmes med de konsekvenser, Folketinget må drage  \r\n\r\n af drikkevandsudvalgets betænkning. </P>  \r\n\r\n<P> <I>Ad 6. Støtteordninger til miljøvenligt jordbrug</I>  </P>  \r\n\r\n<P>I de eksisterende ordninger for støtte til miljøvenligt jordbrug i særligt  \r\n\r\n følsomme områder er der ikke krav om, at anvendelsen af pesticider stoppes.  \r\n\r\n Ordningen bør ændres, således at støtten gøres betinget af, at arealerne er  \r\n\r\n pesticidfrie, og arealstøtten reguleres, så den bliver økonomisk attraktiv og  \r\n\r\n koncentreres i de områder, hvor grundvandet dannes. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Steen Gade</B> (SF): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om fremme af udfasning af brugen af  \r\n\r\n pesticider i Danmark og beskyttelse af grundvandet.</I>  </P>  \r\n\r\n<P>(Beslutningsforslag nr. B 16). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/10/1997"
        },
        {
            "displayName": "Accession",
            "displayValue": "19971BA00016"
        },
        {
            "displayName": "Entydig dokumentidentifikation",
            "displayValue": "CL007971"
        },
        {
            "displayName": "Dato for førstegangsindlæggelse",
            "displayValue": "21/10/1997"
        },
        {
            "displayName": "Dato for indlæggelse",
            "displayValue": "21/10/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "16"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}