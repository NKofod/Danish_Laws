{
    "id": 227866,
    "title": "Forslag til folketingsbeslutning om at tre-d-dokumentere Danmarks unikke bygnings- og anlægsarv",
    "documentTypeId": "480",
    "isSagsforlobPeriodValid": true,
    "shortName": "2021/1 BSF 54",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 8. december 2021 af Morten Messerschmidt (DF), Dennis Flydtkjær (DF), Pia Kjærsgaard (DF) og Peter Skaarup (DF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om at tre-d-dokumentere Danmarks unikke bygnings- og anlægsarv</p>\r\n<p class=\"Tekst1Sp\">Folketinget pålægger regeringen at udarbejde et program, der sikrer, at større danske historiske bygninger og anden bygningsarv med særlig kulturel værdi tre-d-dokumenteres med henblik på at opbevare akkurate tre-d-modeller til f.eks. rekonstruktion i tilfælde af brand, stormflod, hærværk m.m.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p class=\"NormalInd\">Få år før den tragiske brand i Notre Dame-katedralen i Paris havde en entusiast tilfældigvis lavet en tre-d-model af den ikoniske katedral. Den model danner nu grundlag for, at man kan realisere genopbygningen.</p>\r\n<p class=\"NormalInd\">Derfor er der i kølvandet på branden, der ødelagde den 850 år gamle Notre Dame-katedral i Paris, nu fornyet håb om, at den ikoniske bygnings indre og udvendige konstruktion kan genopbygges til sin tidligere herlighed takket være en Vassar College-professor, der omhyggeligt skabte en digital tre-d-model af vartegnet få år før branden. Manden bag, den nu afdøde professor Andrew Tallon, var en innovativ forsker i fransk gotisk kunst og arkitektur, ligesom han var en pioner inden for banebrydende teknologier til tre-d-dokumentation af middelalderlige bygninger (»Restoration of Notre Dame May Be Part of Professor Andrew Tallon’s Legacy«, Larry Hertz, Vassar, den 17. april 2019).</p>\r\n<p class=\"NormalInd\">Således lavede professor Tallon en nøjagtig digital tvilling af Notre Dame ved hjælp af laserscanning for omhyggeligt at kortlægge alle detaljer på bygningsværket. Laserscannere måler med lynets hastighed hundredtusindvis af tre-d-punkter i sekundet. Tallon kunne derved skabe et tre-d-billede af katedralen, der er nøjagtigt inden for 5 mm. (»Restoration of Notre Dame May Be Part of Professor Andrew Tallon’s Legacy«, Larry Hertz, Vassar, den 17. april 2019).</p>\r\n<p class=\"NormalInd\">Med dette beslutningsforslag foreslås det at pålægge Kulturministeriet at udarbejde et program for, hvordan den unikke danske bygnings- og anlægsarv bliver kortlagt og tre-d-dokumenteret, så der kan fremstilles tilsvarende modeller. Til inspiration kunne sådan et program omfatte slotte, kirker, herregårde, skovridergårde, slotsruiner, Dybbøl Mølle, rådhuse, fyrtårne, stationsbygninger, præstegårde, politistationer og udendørs anlæg såsom Nordeuropas smukkeste voldsystem i Fredericia.</p>\r\n<p class=\"NormalInd\">Der er en række fordele ved digitalisering af tegningsgrundlaget, herunder tre-d-dokumentation med tilhørende tre-d-modeller. Det nye digitale tegningsmateriale vil give bedre mulighed for renoveringsprojekter, (videre)projektering, kvalitetssikring, visualisering af bygnings- og anlægsmassen, ligesom det på tilsvarende vis vil forbedre arbejdsmiljøet og muligvis reducere både statens og privates forsikringspræmie.</p>\r\n<p class=\"NormalInd\">En sådan model vil ikke kun gøre det muligt at genskabe vores unikke bygninger og anlæg i tilfælde af brand, men vil også kunne give en række besparelser i forhold til den daglige drift. Således vil der være både en tids- og økonomibesparelse på fremtidig opmåling og fotoregistrering med en ny driftsmodel, ligesom fremtidige byggefejl på baggrund af gammelt tegningsmateriale minimeres.</p>\r\n<p class=\"NormalInd\">Droner kan eksempelvis optimere tre-d-modellen ved at tage billeder af tage, murkroner, tårne, skorstene m.m., som lægges sammen i den digitale tre-d-punktsky, der udgør grundlaget for den genererede tre-d-model.</p>\r\n<p class=\"NormalInd\">Forslagsstillerne er blevet oplyst priser af danske entreprenører på 10-30 kr. pr. m<span class=\"Superscript\">2 </span>alt efter den ønskede detaljeringsgrad. Den ønskede detaljeringsgrad for den enkelte bygning kan med fordel afgøres af bygningens kulturelle værdi.</p>\r\n<p class=\"NormalInd\">Det er usikkert, hvad udgifterne præcis vil blive, men Slots- og Kulturstyrelsen oplyser på deres hjemmeside, at de vedligeholder i alt 800.000 m<span class=\"Superscript\">2 </span>statslige slotte, haver og ejendomme, hvorfor udgifterne til disse ikke skønnes at overstige 16 mio. kr. (gennemsnitspris på 20 kr. pr. m<span class=\"Superscript\">2</span>). Danske entreprenører har over for forslagsstillerne oplyst, at ovenstående forslag med anførte begrundelser vil være selvfinansieret på kort sigt og medføre besparelser på lidt længere sigt. Finansieringen bør derfor findes inden for Slots- og Kulturstyrelsens ramme.</p>\r\n<p class=\"NormalInd\">Forslagsstillerne finder dette beslutningsforslag relevant, vigtigt og en naturlig del af den bredere digitale omstilling, der finder sted i samfundet i dag. Vi tror, at et sådant program for tre-d-scanning af vores unikke bygnings- og anlægsarv vil blive en værdifuld investering i vores kulturarv, ligesom der vil være et konkret udbytte i form af en reduktion af statens udgifter til vedligehold for i hvert fald de statsejede bygninger med et nyt digitalt tegningsmateriale.</p>\r\n<p>\r\n</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Morten Messerschmidt </span>(DF):</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om at tre-d-dokumentere Danmarks unikke bygnings- og anlægsarv.</p>\r\n<p class=\"ForslagsNummer\">(Beslutningsforslag nr. B 54)</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb 2021/1 BF 54",
            "stateLabel": "Bortfaldet",
            "references": [
                {
                    "shortName": "2021/1 BSF 54",
                    "title": "Forslag til folketingsbeslutning om at tre-d-dokumentere Danmarks unikke bygnings- og anlægsarv",
                    "presentationName": "Beslutningsforslag som fremsat",
                    "documentTypeId": 480,
                    "documentId": 227866,
                    "eliUri": "/eli/ft/20211BB00054",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20211/beslutningsforslag/b54/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "09/12/2021"
        },
        {
            "displayName": "Accession",
            "displayValue": "20211BB00054"
        },
        {
            "displayName": "Entydig dokumentidentifikation",
            "displayValue": "AX027045"
        },
        {
            "displayName": "Dato for førstegangsindlæggelse",
            "displayValue": "09/12/2021"
        },
        {
            "displayName": "Dato for indlæggelse",
            "displayValue": "09/12/2021"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "54"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}