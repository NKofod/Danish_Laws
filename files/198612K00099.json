{
    "id": 112956,
    "title": "1986 LSF 99   FORSLAG TIL LOV OM ÆNDRING AF BORGERLIG STRAFFELOV (MEDDELELSESHÆLERI)  ",
    "documentTypeId": "400",
    "isSagsforlobPeriodValid": false,
    "shortName": "1986/1 LSF 99",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 99 </P>  \r\n\r\n<P></P>  \r\n\r\n<P>Forslag til Lov om ændring af borgerlig straffelov (Meddelelseshæleri)  \r\n\r\n</P>  \r\n\r\n<P></P>  \r\n\r\n<P>Fremsat af Leif Hermann (SF) Margrete Auken (SF) Lenger (SF) Ebba Strange  \r\n\r\n (SF) </P>  \r\n\r\n<P></P>  \r\n\r\n<P>den 19. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>I borgerlig straffelov, jf. lovbekendtgørelse nr. 607 af 6. september </P>  \r\n\r\n<P>1986, foretages følgende ændring: </P>  \r\n\r\n<P>§ 152 D affattes således: </P>  \r\n\r\n<P>&#187;§ 152 d. Bestemmelserne i §§ 152-152 c finder tilsvarende anvendelse  \r\n\r\n</P>  \r\n\r\n<P>på den, som uden at have medvirket til gerningen uberettiget </P>  \r\n\r\n<P>skaffer sig, videregiver eller udnytter oplysninger, som er </P>  \r\n\r\n<P>fortrolige af hensyn til private, personlige interesser, og som er </P>  \r\n\r\n<P>fremkommet ved en sådan overtrædelse.&#171; </P>  \r\n\r\n<P>BEMÆRKNINGER TIL LOVFORSLAGET ALMINDELIGE BEMÆRKNINGER </P>  \r\n\r\n<P>I januar 1971 fremkom Straffelovrådet med en betænkning om </P>  \r\n\r\n<P>privatlivets fred (Betænkning nr. 601/ 1971) indeholdende </P>  \r\n\r\n<P>forskellige forslag til straffelovsændringer. </P>  \r\n\r\n<P>Betænkningen var foranlediget af en skrivelse af 12. maj 1967, hvori </P>  \r\n\r\n<P>Justitsministeriet anmodede rådet om at overveje ændringer af de </P>  \r\n\r\n<P>gældende bestemmelser til beskyttelse af privatlivets fred. I </P>  \r\n\r\n<P>denne forbindelse henvistes til de i Sverige og Norge i </P>  \r\n\r\n<P>henholdsvis 1966 og 1958 gennemførte bestemmelser om fotstærket </P>  \r\n\r\n<P>integritetsbeskyttelse. Ændringerne i retstilstanden i Sverige og </P>  \r\n\r\n<P>Norge sigtede på etablering af en strafferetlig beskyttelse af </P>  \r\n\r\n<P>privatlivet mod aflytning eller anden teknisk baseret krænkelse af </P>  \r\n\r\n<P>den fortrolige udveksling af tanker, følelser og oplysninger, jf. </P>  \r\n\r\n<P>den norske straffelovs § 145 a (Betænkning nr. 601/ 1971, s. 16 </P>  \r\n\r\n<P>ff.). Tilsvarende bestemmelser gennemførtes i Sverige efter </P>  \r\n\r\n<P>anbefaling fra den svenske &#187;Integritetsskydds kommitteen&#171;. </P>  \r\n\r\n<P>Beskyttelsesobjektet for de svenske og norske initiativer samt for </P>  \r\n\r\n<P>Straffelovrådets forslag var altså private, fortrolige forhold. </P>  \r\n\r\n<P>Straffelovrådet fremkom imidlertid i den nævnte betænkning med et par </P>  \r\n\r\n<P>bemærkninger, der kan henføres til grundlaget for tilblivelsen af </P>  \r\n\r\n<P>den gældende meddelelseshæleribestemmelse i straffelovens § 152, </P>  \r\n\r\n<P>stk. 5 (§ 152 d). I forbindelse med rådets overvejelser og </P>  \r\n\r\n<P>forslag om ændrede straffebestemmelser anførte rådet under </P>  \r\n\r\n<P>afsnittet &#187;Andres udnyttelse af de oplysninger, der er fremkommet  \r\n\r\n</P>  \r\n\r\n<P>ved aflytning eller udspejdning&#171; (Betænkning nr. 601/ 1971, s. </P>  \r\n\r\n<P>54), at &#187;der efter Straffelovrådets opfattelse (er) et klart behov  \r\n\r\n</P>  \r\n\r\n<P>for, at straffebestemmelserne omfatter også de her omhandlede </P>  \r\n\r\n<P>efterfølgende handlinger&#171; (s. 54, 1. sp.). Rådet argumenterede </P>  \r\n\r\n<P>herefter for indførelse af en meddelelseshæleribestemmelse og </P>  \r\n\r\n<P>foreslog s. 57 en ny bestemmelse i straffelovens § 264 c med </P>  \r\n\r\n<P>følgende indhold: &#187;Med bøde, hæfte eller fængsel indtil 6 måneder  \r\n\r\n</P>  \r\n\r\n<P>straffes den, der uberettiget videregiver meddelelser eller </P>  \r\n\r\n<P>billeder vedrørende en andens private forhold eller i øvrigt </P>  \r\n\r\n<P>billeder af den pågældende under omstændigheder, der åbenbart kan </P>  \r\n\r\n<P>forlanges unddraget offentligheden. Bestemmelsen finder også </P>  \r\n\r\n<P>anvendelse, hvor meddelelsen eller billedet vedrører en afdød </P>  \r\n\r\n<P>person.&#171; Straffelovrådet forholdt sig hermed udelukkende til </P>  \r\n\r\n<P>videregivelse af private oplysninger. </P>  \r\n\r\n<P>I forbindelse med behandlingen i Justitsministeriet afgav det </P>  \r\n\r\n<P>daværende registerudvalg en delbetænkning om tavshedspligt for </P>  \r\n\r\n<P>ansatte i edb-servicebureauer m.v., der behandler oplysninger for </P>  \r\n\r\n<P>det offentlige. Udvalget henviste i sine overvejelser til </P>  \r\n\r\n<P>ovenstående bemærkninger fra Straffelovrådets betænkning, men </P>  \r\n\r\n<P>synes at udvide området for Straffelovrådets hensigt, idet </P>  \r\n\r\n<P>udvalget (se Folketingstidende 1971-72, tillæg A, sp. 592) ud over </P>  \r\n\r\n<P>kriminalisering af meddelelseshæleri i forhold til </P>  \r\n\r\n<P>tavshedspligtbrud for ansatte i edb-servicebureauer m.v. </P>  \r\n\r\n<P>anbefalede kriminalisering af udnyttelse af alle oplysninger, </P>  \r\n\r\n<P>givet af en offentligt ansat i strid med hans tavshedspligt. Da </P>  \r\n\r\n<P>dette spørgsmål, der sigter på kriminalisering af udnyttelse af </P>  \r\n\r\n<P>ETHVERT tavshedspligtbrud, altså også brud på </P>  \r\n\r\n<P>tavshedspligtbestemmelsen inden for hele § 152-området, ikke faldt </P>  \r\n\r\n<P>under udvalgets arbejdsområde, afstod udvalget fra at fremsætte </P>  \r\n\r\n<P>forslag herom. </P>  \r\n\r\n<P>Men ikke desto mindre indarbejdedes denne opfordring i </P>  \r\n\r\n<P>justitsministerens lovforslag fremsat den 17. november 1971 i </P>  \r\n\r\n<P>skikkelse af et nyt stk. 5 til § 152, se Folketingstidende </P>  \r\n\r\n<P>1971-72, forhandlingerne sp. 723, 1089, 3893 og 4187 samt tillæg A </P>  \r\n\r\n<P>sp. 545, tillæg B sp. 631 og tillæg C sp. 217. </P>  \r\n\r\n<P>Bestemmelsens tilblivelseshistorie synes således at vise, at der ikke </P>  \r\n\r\n<P>er foretaget nogen nærmere analyse af behovet for denne betydelige </P>  \r\n\r\n<P>udvidelse af området for meddelelseshæleri. </P>  \r\n\r\n<P>Tavshedspligtsudvalgets betænkning nr. 998/ 1984 går ikke nærmere ind </P>  \r\n\r\n<P>på spørgsmålet, bortset fra en enkelt mindretalsudtalelse, s. 173 </P>  \r\n\r\n<P>ff., der foreslår bestemmelsen om meddelelseshæleri ophævet, i </P>  \r\n\r\n<P>hvert fald for så vidt angår andre forhold end privatlivet </P>  \r\n\r\n<P>tilhørende oplysninger. Udvalgets forslag svarer til den nu </P>  \r\n\r\n<P>gennemførte bestemmelse i § 152 d. </P>  \r\n\r\n<P>Ved det den 2. oktober 1985 fremsatte lovforslag om ændring af </P>  \r\n\r\n<P>straffeloven. (Tavshedspligt), se Folketingstidende 1985-86, </P>  \r\n\r\n<P>forhandlingerne sp. 64, 472, 3347 og 3983 samt tillæg A sp. 253, </P>  \r\n\r\n<P>tillæg B sp. 99 og 229 og tillæg C sp. 93, ændredes § 152, stk. 5, </P>  \r\n\r\n<P>til også formelt at omfatte videregivelse. Bestemmelsen fremkom </P>  \r\n\r\n<P>som en sammenlægning af den hidtil gældende § 152, stk. 5, jf. </P>  \r\n\r\n<P>ovenfor, og 264 c. Af bemærkningerne og Straffelovrådets </P>  \r\n\r\n<P>kommentarer fremgik, at der ikke var tilsigtet nogen </P>  \r\n\r\n<P>realitetsændring med den anførte tilføjelse. Denne sammenlægning </P>  \r\n\r\n<P>var en naturlig følge af de forudsatte tavshedspligtsbestemmelser </P>  \r\n\r\n<P>i det samtidigt fremsatte forslag om en forvaltningslov, men </P>  \r\n\r\n<P>heller ikke i den sammenhæng synes der at foreligge mere </P>  \r\n\r\n<P>grundlæggende problematiseringer af spørgsmålet . </P>  \r\n\r\n<P>Behovet for at opretholde en bestemmelse, der kriminaliserer </P>  \r\n\r\n<P>meddelelseshæleri både med hensyn til private oplysninger og </P>  \r\n\r\n<P>oplysninger om andre forhold, der er kommet til offentlighedens </P>  \r\n\r\n<P>eller udenforståendes kundskab gennem brud på tavshedspligten, </P>  \r\n\r\n<P>beror på en afvejning af en række hensyn. </P>  \r\n\r\n<P>Forslagsstillerne finder, at hensynet til privatlivets fred samt til </P>  \r\n\r\n<P>beskyttelse af følsomme personoplysninger taler afgørende for at </P>  \r\n\r\n<P>opretholde et straffeværn mod videregivelse af sådanne </P>  \r\n\r\n<P>oplysninger. En nærmere præcisering af, hvad der skal forstås ved </P>  \r\n\r\n<P>private, personlige oplysninger, fremgår af bemærkningerne </P>  \r\n\r\n<P>nedenfor til lovforslagets enkelte bestemmelser. En sådan </P>  \r\n\r\n<P>beskyttelse vil ligge i helt tydelig forlængelse af hensigten med </P>  \r\n\r\n<P>forvaltningslovens § 28, stk. 1. </P>  \r\n\r\n<P>Er der derimod tale om andre private oplysninger, herunder </P>  \r\n\r\n<P>oplysninger om privates skatteforhold eller forhold vedrørende </P>  \r\n\r\n<P>virksomheders produktionsplaner m.v., synes beskyttelsesbehovet </P>  \r\n\r\n<P>ikke at kunne bære ud over strafbarheden for det tilgrundliggende </P>  \r\n\r\n<P>tavshedspligtbrud. At tavshedspligten i disse forhold heller ikke </P>  \r\n\r\n<P>har samme stramme karakter, viser det forhold, at sådanne </P>  \r\n\r\n<P>oplysninger også i videre omfang kan videregives til andre </P>  \r\n\r\n<P>myndigheder. Dette kan naturligvis diskuteres, men afgørende i så </P>  \r\n\r\n<P>henseende må være hensynet til pressefriheden og den offentlige </P>  \r\n\r\n<P>interesse, der hyppigt kan være forbundet med virksomheders eller </P>  \r\n\r\n<P>private enkeltpersoners økonomiske dispositioner, hvis virkninger </P>  \r\n\r\n<P>stort set altid har konsekvenser for mange mennesker. En </P>  \r\n\r\n<P>meddelelseshæleribestemmelse kan desuden opfattes som en </P>  \r\n\r\n<P>beskyttelse af virksomheders og privates mere eller mindre lovlige </P>  \r\n\r\n<P>transaktioner. </P>  \r\n\r\n<P>Hensynet til pressefriheden synes imidlertid at slå helt afgørende </P>  \r\n\r\n<P>igennem, når der er tale om hensynet til offentlige interesser, </P>  \r\n\r\n<P>der fører til tavshedspligt. Meddelelseshæleri i sådanne </P>  \r\n\r\n<P>tavshedspligtbrud har flere betænkelige virkninger. Dels pålægges </P>  \r\n\r\n<P>navnlig journalister at tage stilling til, hvorvidt eksempelvis </P>  \r\n\r\n<P>anonymt fremsendte oplysninger i den givne situation er </P>  \r\n\r\n<P>tavshedsbelagte, dels fremtræder kriminaliseringen af </P>  \r\n\r\n<P>videregivelsen som en ubegrundet ekstra sikring mod selve det </P>  \r\n\r\n<P>tilgrundliggende tavshedspligtbrud, der jo faktisk har fundet sted </P>  \r\n\r\n<P>som en forudsætning for &#187;hælerens&#171; videregivelse. </P>  \r\n\r\n<P>Ifølge tavshedspligtsudvalgets betænkning, bilag 10, s. 434, har den </P>  \r\n\r\n<P>gældende bestemmelse i straffelovens § 152, stk. 5, været bragt i </P>  \r\n\r\n<P>anvendelse i 3 sager i henholdsvis 1976, 1977 og 1978. </P>  \r\n\r\n<P>Alle tre afgørelser straffer henholdsvis redaktører og journalister, </P>  \r\n\r\n<P>der offentliggjorde fortrolige oplysninger. I den ene sag drejede </P>  \r\n\r\n<P>det sig om visse skatteoplysninger, og de to andre sager angik en </P>  \r\n\r\n<P>aftale mellem en kommunalbestyrelse og en privat virksomhed om et </P>  \r\n\r\n<P>kommunalt grundsalg m.v. Endelig fremkom i sommeren 1986 i et </P>  \r\n\r\n<P>formiddagsblad oplysninger om en udlandsdanskers skatteforhold, og </P>  \r\n\r\n<P>en journalist blev sigtet i sagen, men sigtelsen blev senere </P>  \r\n\r\n<P>frafaldet. I sagen forelå der umiddelbart kun en krænkelse af </P>  \r\n\r\n<P>private interesser, offentliggørelsen af skatteoplysninger, men </P>  \r\n\r\n<P>ikke desto mindre blev sigtelsen rejst udelukkende på foranledning </P>  \r\n\r\n<P>af det offentlige, uagtet overtrædelser af </P>  \r\n\r\n<P>meddelelseshæleribestemmelsen i straffelovens § 264 c er </P>  \r\n\r\n<P>undergivet privat påtale eller betinget offentlig påtale, jf. § </P>  \r\n\r\n<P>275. </P>  \r\n\r\n<P>Det synes således, som om bestemmelsen i den gældende § 152, stk. 5, </P>  \r\n\r\n<P>(§ 152 d) i en vis udstrækning er ved at finde et </P>  \r\n\r\n<P>anvendelsesområde, der ikke har været tilsigtet. Dertil kommer, at </P>  \r\n\r\n<P>videregivelse i dagspressen gør efterforskning og opklaring af </P>  \r\n\r\n<P>denne lovovertrædelse til en forholdsvis ukompliceret opgave. </P>  \r\n\r\n<P>Dermed henledes opmærksomheden først og fremmest på pressens brug </P>  \r\n\r\n<P>af tavshedsbelagte oplysninger, mens enkeltpersoners mere skjulte </P>  \r\n\r\n<P>udnyttelse er betydelig vanskeligere at konstatere og opklare. </P>  \r\n\r\n<P>Endelig lægger kriminaliseringen af videregivelsen op til </P>  \r\n\r\n<P>betænkeligheder i forhold til den journalistiske kildebeskyttelse, </P>  \r\n\r\n<P>idet det som anført er ukompliceret at finde frem til </P>  \r\n\r\n<P>gerningsmanden for så vidt angår § 152 d, men det kan i kraft af </P>  \r\n\r\n<P>kildebeskyttelsesreglerne, jf. retsplejelovens § 172, oftest være </P>  \r\n\r\n<P>vanskeligt at opspore det underliggende tavshedspligtsbrud, der </P>  \r\n\r\n<P>derved forbliver uopklaret, mens videregivelsen forfølges. </P>  \r\n\r\n<P>BEMÆRKNINGER TIL DEN FORESLÅEDE ÆNDRING </P>  \r\n\r\n<P>Området for den strafbare, uberettigede fremskaffelse, videregivelse </P>  \r\n\r\n<P>og udnyttelse fastlægges i overensstemmelse med reglen i </P>  \r\n\r\n<P>forvaltningslovens § 28, stk. 1. Hensynet til enkeltpersoners </P>  \r\n\r\n<P>integritet, der ligger bag denne bestemmelse, gør sig gældende med </P>  \r\n\r\n<P>den samme styrke, når det gælder videregivelse til andre end </P>  \r\n\r\n<P>forvaltningsmyndigheder. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198612K00099"
        },
        {
            "displayName": "Entydig dokumentidentifikation",
            "displayValue": "CL005445"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "99"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}