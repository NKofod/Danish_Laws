{
    "id": 39520,
    "title": "Prøvetid - Kombinationsaftale ",
    "documentTypeId": "240",
    "isSagsforlobPeriodValid": false,
    "shortName": "KEN nr 60576 af 26/11/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En elev, der havde været under uddannelse i flere forskellige  \r\n\r\n virksomheder, blev opsagt i sit uddannelseforhold. Indklagede påstod, at  \r\n\r\n opsigelsen var sket i prøvetiden. Under behandling af sagen blev det oplyst,  \r\n\r\n at Arbejdsformidlingen havde godkendt flere uddannelsesaftaler, uden at disse  \r\n\r\n omfattede hele restuddannelsestiden. Nævnet fandt under sådanne  \r\n\r\n omstændigheder, at indklagede havde været berettiget til at afskedige  \r\n\r\n klageren, idet klagerens uheldige uddannelsesforløb ikke kunne lastes  \r\n\r\n indklagede. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Prøvetid - Kombinationsaftale </H1>  \r\n\r\n<P></P>  \r\n\r\n<BR>  \r\n\r\n<P>I nævnet til behandling af tvistigheder mellem efg-elever og  \r\n\r\n praktikvirksomheder er der den 26. november 1990 i sag nr. 7/1990: efg-elev A  \r\n\r\n mod B (jordbrug - dyrebrug) afsagt følgende </P>  \r\n\r\n<P>KENDELSE: </P>  \r\n\r\n<P>Mellem klageren, efg-elev A, adr., x-by, født den 19. juni 1949, og  \r\n\r\n indklagede, B, adr., y-by, blev den 6. juni 1988 oprettet en  \r\n\r\n uddannelsesaftale, hvorefter klageren skulle uddannes inden for  \r\n\r\n jordbrug-dyrebrug med uddannelsesperiode fra den 6. juni 1988 til den 1. juni  \r\n\r\n 1989. Den 10. august 1988 blev uddannelsesaftalen ophævet af indklagede.  \r\n\r\n Spørgsmålet under denne sag er, om den sædvanlige prøvetid på tre måneder var  \r\n\r\n gældende for uddannelsesaftalen. </P>  \r\n\r\n<P>Ved klageskrift af 10. april 1990 har klageren ved sin faglige  \r\n\r\n organisation Specialarbejderforbundet i Danmark indbragt sagen for  \r\n\r\n Tvistighedsnævnet med påstand om, at indklagede tilpligtes at betale en  \r\n\r\n erstatning på 30.012,56 kr. </P>  \r\n\r\n<P>Indklagede har påstået frifindelse. </P>  \r\n\r\n<P>Det fremgår af sagen, at klageren har været under uddannelse inden for  \r\n\r\n jordbrug-dyrebrug på 3 forskellige, tidligere uddannelsessteder i perioderne  \r\n\r\n 13. oktober 1986 til 31. december 1986, 1. juli 1987 til 11. marts 1988 og  \r\n\r\n 14. marts 1988 til 4. juni 1988. </P>  \r\n\r\n<P>Af uddannelsesaftalen for perioden 14. marts til 4. juni 1988 fremgår det,  \r\n\r\n at uddannelsesperioden var fra den 14. marts 1988 til den 25. september 1989.  \r\n\r\n Arbejdsformidlingen i Vejle har under &#187;Særlige bemærkninger&#171; påført  \r\n\r\n aftalen: &#187;Uddannelsesperioden for nærværende læreforhold er aftalt til  \r\n\r\n 10 uger fra 14.3.88 til 4.6.1988.&#171; I en skriftlig erklæring fra den  \r\n\r\n pågældende virksomhed er det bl.a. anført, at klageren var ansat som afløser  \r\n\r\n for en anden elev, medens denne var på skoleophold. Arbejdsformidlingen i  \r\n\r\n Vejle har oplyst, at aftalen er registreret på den anførte måde efter aftale  \r\n\r\n med det faglige udvalg. </P>  \r\n\r\n<P>Der er mellem parterne enighed om, at indklagedes virksomhed er af en  \r\n\r\n sådan art, at uddannelsen kunne have været færdiggjort, uden at det var  \r\n\r\n nødvendigt at indgå kombinationsaftale. </P>  \r\n\r\n<P>Klageren har under personligt fremmøde for nævnet forklaret, at  \r\n\r\n uddannelsesaftalen for perioden 1. juli 1987 til 11. marts 1988 var  \r\n\r\n tidsbegrænset til denne periode. </P>  \r\n\r\n<P>Tvistighedsnævnet skal udtale: </P>  \r\n\r\n<P>En uddannelsesaftale kan kun indgås for den samlede - resterende -  \r\n\r\n uddannelsesperiode. Efter det oplyste har Arbejdsformidlingen godkendt en  \r\n\r\n tidligere uddannelsesaftale med en uddannelsesperiode på 10 uger, der efter  \r\n\r\n det oplyste skulle dække en vikarperiode, hvor virksomhedens tidligere  \r\n\r\n ansatte elev var på skoleophold. Nævnet finder anledning til alvorligt at  \r\n\r\n kritisere denne godkendelse. </P>  \r\n\r\n<P>Nævnet finder ikke grundlag for at anfægte indklagedes ret til at opsige  \r\n\r\n klageren i prøvetiden, da indklagede ikke har været part i nogen af klagerens  \r\n\r\n tidligere uddannelsesaftaler. Da klagerens uheldige uddannelsesforløb heller  \r\n\r\n ikke i øvrigt kan lastes indklagede, tager nævnet indklagedes  \r\n\r\n frifindelsespåstand til følge. </P>  \r\n\r\n<P>Thi bestemmes: </P>  \r\n\r\n<P>Indklagede, B, frifindes. </P>  \r\n\r\n<P>Hver part bærer sine omkostninger. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "W19906057625"
        },
        {
            "displayName": "Entydig dokumentidentifikation",
            "displayValue": "CA007455"
        },
        {
            "displayName": "Dato for indlæggelse",
            "displayValue": "10/07/2007"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60576"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "26/11/1990"
        },
        {
            "displayName": "Ressortministeriets journalnummer",
            "displayValue": "07/1990 (105)"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}