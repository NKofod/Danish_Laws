{
    "id": 153516,
    "title": "Ankestyrelsens principafgørelse 180-11 om adoption - parter - indkaldelse - barn under 1 aar - opsamlingsbestemmelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10216 af 20/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 180-11 om adoption - parter - indkaldelse - barn under 1 aar - opsamlingsbestemmelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen gav samtykke til, at et barn kunne bortadopteres uden samtykke. Barnet var under et år, da børn og unge-udvalget fandt, at betingelserne for adoption var opfyldt. Sagsbehandlingen hos de øvrige myndigheder, Ankestyrelsen og Statsforvaltningen kunne ikke afsluttes, inden barnet var fyldt et år.</p>\r\n   <p class=\"TekstGenerel\">Ankestyrelsen besluttede at give samtykke til bortadoption, idet der var tale om et særligt tilfælde, hvor loven giver mulighed for at meddele samtykke, når det var bedst for barnet.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om adoption - lovbekendtgoerelse nr. 905 af 28. september 2009 - § 2 og § 9</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i møde truffet afgørelse om dit barn.</p>\r\n<p>Resultatet er:</p>\r\n<p>• Vi giver samtykke til, at barnet bortadopteres</p>\r\n<p>Vi vil nu sende afgørelsen og sagens bilag til statsforvaltningen, der skal tage stilling til adoptionsbevilling.</p>\r\n<p>Statsforvaltningen Y vil kontakte moren.</p>\r\n<p>Vi er således kommet til samme resultat som børn og unge-udvalget om adoption.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen om at give samtykke til adoption</span>\r\n</p>\r\n<p>Vi vurderer, at væsentlige hensyn taler for, at det vil være til barnets bedste, at der gives samtykke til adoption.</p>\r\n<p>Årsagen til det er, at der er et anbringelsesgrundlag.</p>\r\n<p>Årsagen er også, at der ikke har været kontakt mellem mor og barnet siden samvær efter fødslen på sygehuset og at moren ikke siden har taget initiativ til kontakt med sit barn.</p>\r\n<p>Årsagen er herudover, at væsentlige hensyn taler for, at det anses at være bedst for barnet, idet moren er psykisk syg og meget dårligt fungerende.</p>\r\n<p>Årsagen er ligeledes, at den biologiske far er ukendt.</p>\r\n<p>Årsagen er endvidere at barnet, der nu er 1 år har været anbragt i plejefamilien, siden hun var 4 måneder gammel.</p>\r\n<p>Årsagen er endelig, at plejefamilien ønsker at adoptere barnet.</p>\r\n<p>Vi henviser også til, at det er oplyst, at moren er diagnosticeret som paranoid skizofreni og cannabisafhængighedssyndrom. Moren fik i 2007 en behandlingsdom efter et voldeligt overfald. Moren er uden sygdomserkendelse og moren forsøges dagligt at blive motiveret til at tage sin medicin, åbne sin post, klæde sig på efter årstiden, spise hensigtsmæssig samt gøre rent, i de perioder, hvor hun ikke er indlagt.</p>\r\n<p>Vi henviser til, at moren på grund af psykiske forhold ikke magter, at varetage omsorgen for sit barn.</p>\r\n<p>Vi henviser ligeledes til, at det er oplyst, at moren vedvarende vil være mere eller mindre åbenlyst psykotisk og have hyppige periode med medicinsvigt, hvor hendes tilstand forværres i betydelig grad. Moren har ikke ønsket, at deltage i undersøgelser eller møder som følge af sin graviditet og hun har ikke forståelse for sit barns behov for omsorg. Moren har i perioder været ustabil i sine udsagn om hun ville have noget med barnet at gøre, men har nu oplyst, at hun ikke vil se sit barn eller have samvær. Moren forventer, at kunne se sit barn, når barnet bliver 7 år.</p>\r\n<p>Vi henviser til, at det er oplyst, at barnet blev født uden skader, selvom moren havde taget den forkerte type antipsykotisk medicin under graviditeten. Barnet er på den adfærdsmæssige og kontaktmæssige skala indenfor normalzonen, men på den mentale og motoriske skala er barnet ikke alderssvarende. Det er vigtigt for barnets videre fysiske og psykiske trivsel, at barnet får en velreguleret søvn- og spiserytme.</p>\r\n<p>Vi henviser også til, at det er oplyst, at barnet er et skrøbeligt barn, der har behov for ekstra omsorg og kærlighed samt faste rammer.</p>\r\n<p>Vi henviser ligeledes til, at det er oplyst, at plejefamilien er meget glad for barnet. Der er sket en voksende tilknytning og et fint samspil mellem plejemor og barnet.</p>\r\n<p>Efter adoptionsloven kan Statsforvaltningen i særlige tilfælde meddele bevilling af adoption af et barn, selv om der ikke foreligger samtykke fra forældrene, når hensynet til barnets tarv afgørende taler for dette.</p>\r\n<p>Vi har brugt adoptionslovens regel om, at vi skal give samtykke, hvis barnet er anbragt uden for hjemmet med bistand fra kommunen.</p>\r\n<p>Vi henviser til, at børn og unge-udvalget traf afgørelse før barnet fyldte 1 år, men at hun var fyldt 1 år, da vi behandlede sagen. Sagen er derfor vurderet efter § 9, stk. 2, jf. lovens bemærkninger.</p>\r\n<p>\r\n   <span class=\"Bold\">Kritik</span>\r\n</p>\r\n<p>Vi kritiserer, at barnet ikke har fået beskikket en advokat og at hverken barnet eller plejefamilien blev indkaldt til mødet i børn og unge-udvalget.</p>\r\n<p>Vi vurderer, at fejlen ikke skal medføre, at vi ikke giver samtykke til adoption.</p>\r\n<p>Årsagen til det er, at manglen ses at være udbedret ved, at vi har kontaktet statsforvaltning med henblik på at få beskikket en advokat til barnet og har indkaldt den udpegede advokat til mødet i Ankestyrelsen</p>\r\n<p>Årsagen er også, at vi har indkaldt plejefamilien til mødet i Ankestyrelsen.</p>\r\n<p>\r\n   <span class=\"Bold\">Bemærkninger</span>\r\n</p>\r\n<p>Vi skal bemærke overfor kommunen og børn og unge-udvalget, at kommunen skulle have indhentet oplysninger om moren og barnets domicilforhold til brug for vurdering af, om sagen kunne behandles efter adoptionsloven.</p>\r\n<p>Vi har efterfølgende indhentet disse oplysninger og statsforvaltningen har oplyst, at såvel moren som barnet har domicil her i landet.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af:</p>\r\n<p>• Afgørelse fra børn og unge-udvalget i kommune om tvangsadoption af dit barn</p>\r\n<p>• De oplysninger, som vi sendte til din advokat før mødet i Ankestyrelsen, og som er nævnt i bilagsoversigten</p>\r\n<p>• Mødet i Ankestyrelsen</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Afgørelsen er publiceret som nummer 81 i Ministerialtidende årgang 2011. Gengivelsen af afgørelsen i retsinformation.dk under et andet nummer er teknisk begrundet, idet retsinfo-dokumentet anvendes til en webservice til brug for Ankestyrelsens afgørelsesdatabase på styrelsens hjemmeside www.ast.dk.",
        "Denne principafgørelse er kasseret den 18. november 2016, da der er kommet nye regler på området."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111021625"
        },
        {
            "displayName": "Entydig dokumentidentifikation",
            "displayValue": "BS006318"
        },
        {
            "displayName": "Dato for indlæggelse",
            "displayValue": "19/11/2016"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10216"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "20/10/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 4000135-11"
        },
        {
            "displayName": "Stikord",
            "displayValue": "180-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}