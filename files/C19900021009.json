{
    "id": 50838,
    "title": "Cirkulære om transporttilladelser (Til politiet) ",
    "documentTypeId": "140",
    "isSagsforlobPeriodValid": false,
    "shortName": "CIR nr 210 af 07/11/1990",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<table border=\"0\"><tr><td valign=\"top\" width=\"130\"><A HREF=\"#K1\">Kapitel 1  \r\n\r\n</A></td><td>Fælles bestemmelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K2\">Kapitel 2  \r\n\r\n</A></td><td>Generelle tilladelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K3\">Kapitel 3  \r\n\r\n</A></td><td>Engangstilladelser</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K4\">Kapitel 4  \r\n\r\n</A></td><td>Containere</td></table>  \r\n\r\n<table border=\"0\"><tr><td valign=\"top\" width=\"130\"><A HREF=\"#K5\">Kapitel 5  \r\n\r\n</A></td><td>Gebyr, ikrafttræden m.v.</td></table>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Cirkulære om transporttilladelser </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til politiet) </P>  \r\n\r\n<BR>  \r\n\r\n<P>Efter § 5, § 10 og § 13 i Justitsministeriets bekendtgørelse nr. 330 af  \r\n\r\n 21. juni 1977 om køretøjers største bredde, længde, højde, vægt </P>  \r\n\r\n<P>og akseltryk, kan politiet tillade kørsel med læs, der overskrider  \r\n\r\n bestemmelserne om størst tilladte bredde, længde og højde, på </P>  \r\n\r\n<P>lastbil og på vogntog, der består af lastbil og påhængsvogn eller  \r\n\r\n sættevogn. Sådanne transporttilladelser meddeles efter følgende regler: </P>  \r\n\r\n<A NAME=\"\"K1\"\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Fælles bestemmelser </I> </P>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Politiet kan efter nedenstående regler tillade  \r\n\r\n kørsel med læs, der overskrider bestemmelserne om største tilladte bredde,  \r\n\r\n længde og højde, på lastbil og på vogntog, der består af lastbil med  \r\n\r\n påhængsvogn eller sættevogn, </P>  \r\n\r\n<UL CLASS=PLAIN-LIST>  \r\n\r\n<LI>1) såfremt godset er udeleligt i den pågældende dimension eller ikke uden  \r\n\r\n væsentlig vanskelighed kan adskilles, jf. dog § 11 om containere, og </LI>  \r\n\r\n<LI>2) såfremt transporten ikke med rimelighed vil kunne kræves gennemført på  \r\n\r\n anden måde. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Tilladelse meddeles enten som en  \r\n\r\n engangstilladelse eller som en generel tilladelse for et bestemt tidsrum på  \r\n\r\n højst 1 år. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Engangstilladelse meddeles køretøjets ejer  \r\n\r\n (bruger) af politiet på det sted, hvor den pågældende transport skal tage sin  \r\n\r\n begyndelse. Generel tilladelse meddeles af politiet på det sted, hvor  \r\n\r\n køretøjets ejer (bruger) har bopæl eller fast forretningssted, eller hvor  \r\n\r\n køretøjet hovedsageligt benyttes. Berører kørslen tillige andre politikredse,  \r\n\r\n meddeles tilladelsen med samtykke fra disse. </P>  \r\n\r\n<P CLASS=STK> <I>Stk. 2. </I> Ansøgning skal indgives skriftligt. Tilladelse  \r\n\r\n meddeles skriftligt på en af Rigspolitichefen godkendt blanket. I  \r\n\r\n uopsættelige tilfælde kan tilladelse efter politiets skøn søges og meddeles  \r\n\r\n mundtligt. I sidstnævnte tilfælde skal der efterfølgende udfærdiges sædvanlig  \r\n\r\n tilladelse tillige med opkrævning for ansøgningen. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Tilladelsen skal angive gyldighedstid, de  \r\n\r\n største grænser for godsets vægt eller omfang og arten af det gods, der  \r\n\r\n transporteres, samt eventuelle vilkår i medfør af stk. 3. </P>  \r\n\r\n<P CLASS=STK> <I>Stk. 2. </I> Tilladelse meddeles i øvrigt på følgende  \r\n\r\n vilkår: </P>  \r\n\r\n<UL CLASS=PLAIN-LIST>  \r\n\r\n<LI>1) Under kørslen skal der udvises særlig forsigtighed. Føreren har pligt  \r\n\r\n til at påse, at godset ved drejning af køretøjet ikke forulemper andre  \r\n\r\n trafikanter. Køretøjet skal om fornødent standse for at lette passagen for  \r\n\r\n andre. Føreren har endvidere pligt til ved kørsel i viadukter, under  \r\n\r\n ledninger, broer og lignende at sikre sig, at passagen kan foretages uden  \r\n\r\n fare eller ulempe. </LI>  \r\n\r\n<LI>2) Tilladelsen eller en kopi heraf skal medbringes under kørslen og på  \r\n\r\n forlangende forevises for politiet. </LI>  \r\n\r\n<LI>3) Gods må ikke anbringes, så det fratager føreren det fornødne udsyn  \r\n\r\n eller forhindrer, at han i givet fald kan komme ud af førerhuset. </LI>  \r\n\r\n<LI>4) Godset skal være afmærket efter reglerne i bekendtgørelse om  \r\n\r\n afmærkning af langt eller bredt gods. </LI>  \r\n\r\n<LI>5) Gul afmærkningslygte skal anvendes ved kørsel med lastbil og lastbil  \r\n\r\n med påhængs- eller sættevogn, hvis bredden eller længden af lastbilen eller  \r\n\r\n vogntoget i belæsset stand overstiger henholdsvis 2,55 m og 22 m.  \r\n\r\n Afmærkningen skal være synlig fra alle sider af køretøjet. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> Tilladelsen kan indeholde supplerende vilkår.  \r\n\r\n Der kan eksempelvis fastsættes vilkår med hensyn til område, tidspunkt,  \r\n\r\n hastighed, rute, særlig afmærkning, ledsagelse, ligesom der i øvrigt kan  \r\n\r\n fastsættes de betingelser, som politiet af hensyn til færdselssikkerheden og  \r\n\r\n vejforholdene anser for påkrævet. Såfremt transportens samlede længde eller  \r\n\r\n bredde overstiger henholdsvis 25 m og 4 m, bør der i almindelighed fastsættes  \r\n\r\n vilkår om ledsagelse. I generelle tilladelser kan der endvidere fastsættes  \r\n\r\n vilkår om, at politiet skal underrettes forud for hver kørsel i henhold til  \r\n\r\n tilladelsen. </P>  \r\n\r\n<P CLASS=STK> <I>Stk. 4. </I> Politiet kan tilbagekalde tilladelsen, såfremt  \r\n\r\n vilkårene for tilladelsen tilsidesættes. Tilladelsen kan endvidere  \r\n\r\n tilbagekaldes, såfremt dette er nødvendigt af hensyn til færdselssikkerheden  \r\n\r\n eller vejforholdene. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K2\"\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Generelle tilladelser </I> </P>  \r\n\r\n<P>Kørsel med bredt læs </P>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Tilladelse til kørsel med bredt læs kan meddeles  \r\n\r\n til og med en samlet bredde på 3,3 m. </P>  \r\n\r\n<P> <I>Kørsel med langt læs</I>  </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Tilladelse til kørsel med langt læs på lastbil  \r\n\r\n kan meddeles til og med en samlet længde på 15 m på følgende betingelser:  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>1) Godset må ikke føres længere bagud end 2 m fra køretøjets bageste  \r\n\r\n kant. </LI>  \r\n\r\n<LI>2) Læsset må ikke føres mere end 1 m frem foran køretøjets forreste punkt  \r\n\r\n i fabrikkens normale udførelse. </LI>  \r\n\r\n<LI>3) Godset skal være læsset således, at forakseltrykket ikke er mindre end  \r\n\r\n 20 pct. af den faktiske totalvægt. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Tilladelse til kørsel med langt læs på vogntog,  \r\n\r\n der består af lastbil og sættevogn, kan meddeles til og med en samlet længde  \r\n\r\n på </P>  \r\n\r\n<UL CLASS=PLAIN-LIST>  \r\n\r\n<LI>1) 18 m, såfremt sættevognen ikke er forsynet med udtrækkelig  \r\n\r\n sættevognsaksel, og </LI>  \r\n\r\n<LI>2) 22 m, såfremt sættevognen er forsynet med udtrækkelig sættevognsaksel.  \r\n\r\n</LI>  \r\n\r\n</UL>  \r\n\r\n<P CLASS=STK> <I>Stk. 2. </I> Til vogntog, der er forsynet med udtrækkelig  \r\n\r\n sættevognsaksel, kan der endvidere meddeles tilladelse til kørsel med langt  \r\n\r\n læs på bestemt angivne strækninger til og med en samlet længde på 25 m,  \r\n\r\n såfremt det skønnes forsvarligt under hensyn til vejenes beskaffenhed og den  \r\n\r\n øvrige færdsel. </P>  \r\n\r\n<P CLASS=STK> <I>Stk. 3. </I> Vogntog, der med fuldt udtrukket  \r\n\r\n sættevognsaksel er længere end 16,5 m, kan tillades benyttet ubelæsset i fuld  \r\n\r\n længde til kørsel på kortere strækninger i forbindelse med afhentning eller  \r\n\r\n levering af langt gods eller til garage eller reparatør, såfremt sættevognen  \r\n\r\n under kørslen er forsynet med lad. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Politiet kan ikke meddele generel tilladelse til  \r\n\r\n kørsel med langt læs på vogntog, der består af lastbil og påhængsvogn. </P>  \r\n\r\n<P CLASS=STK> <I>Stk. 2. </I> Politiet kan dog meddele generel tilladelse til  \r\n\r\n transport af een båd, eet arbejdsskur eller een kontorbarak på de i stk. 1  \r\n\r\n nævnte vogntog til og med en samlet længde på 22 m, såfremt lastbilen er  \r\n\r\n opbygget som mobilkran (autokran). </P>  \r\n\r\n<P> <I>Kørsel med højt læs</I>  </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Tilladelse til kørsel med højt læs kan meddeles  \r\n\r\n til og med en samlet højde på 4,10 m, på bestemt angivne strækninger dog 4,25  \r\n\r\n m. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K3\"\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Engangstilladelser </I> </P>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Politiet kan meddele engangstilladelse i samme  \r\n\r\n omfang som ved generelle tilladelser. </P>  \r\n\r\n<P CLASS=STK> <I>Stk. 2. </I> Politiet kan i øvrigt ved engangstilladelse  \r\n\r\n fravige bestemmelserne i §§ 5-7 og § 9, såfremt godset er udeleligt i den  \r\n\r\n pågældende dimension eller ikke uden væsentlig vanskelighed kan adskilles, og  \r\n\r\n såfremt transporten ikke med rimelighed vil kunne kræves gennemført på anden  \r\n\r\n måde. </P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K4\"\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Containere </I> </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Generel tilladelse og engangstilladelse kan kun  \r\n\r\n meddeles til kørsel med container, såfremt transportens samlede bredde,  \r\n\r\n længde og højde ikke overstiger henholdsvis 2,55 m, 16,5 m og 4,10 m, på  \r\n\r\n bestemt angivne strækninger dog 4,25 m. Til kørsel til og fra skib eller  \r\n\r\n jernbane kan der dog meddeles tilladelse til og med en samlet længde på 17 m.  \r\n\r\n</P>  \r\n\r\n</DIV>  \r\n\r\n</DIV>  \r\n\r\n<A NAME=\"\"K5\"\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Gebyr, ikrafttræden m.v. </I> </P>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> For indgivelse af ansøgning om generel  \r\n\r\n tilladelse eller engangstilladelse betales samtidig et gebyr i  \r\n\r\n overensstemmelse med reglerne i bekendtgørelse nr. 330 af 21. juni 1977 om  \r\n\r\n køretøjers største bredde, længde, højde, vægt og akseltryk. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Overtrædelse af vilkår, der er fastsat af  \r\n\r\n politiet som led i en transporttilladelse, kan efter færdselslovens § 118,  \r\n\r\n stk. 1, nr. 2, straffes med bøde. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Cirkulæret træder i kraft den 1. december 1990  \r\n\r\n og finder anvendelse på ansøgninger, der indgives på denne dag eller senere.  \r\n\r\n</P>  \r\n\r\n<P CLASS=STK> <I>Stk. 2. </I> Justitsministeriets cirkulære nr. 92 af 26.  \r\n\r\n april 1977 om generelle tilladelser til kørsel med langt læs ophæves den 1.  \r\n\r\n december 1990, men finder dog fastsat anvendelse på ansøgninger, der er  \r\n\r\n indgivet inden denne dato. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Justitsministeriet, den 7. november 1990  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans Engell </P>  \r\n\r\n<P CLASS=MINISTER ALIGN=RIGHT>/ Henrik Waaben </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Transportministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/11/1990"
        },
        {
            "displayName": "Accession",
            "displayValue": "C19900021009"
        },
        {
            "displayName": "Entydig dokumentidentifikation",
            "displayValue": "CM009662"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "09/12/2004"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "210"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "07/11/1990"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Justitsministeriet"
        },
        {
            "displayName": "Ressortministeriets journalnummer",
            "displayValue": "Justitsmin. F.afd. j.nr.1988-2430-6"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}