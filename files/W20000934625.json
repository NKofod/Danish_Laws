{
    "id": 155450,
    "title": "Ankestyrelsens principafgørelse P-40-00 om pension - resterhvervsevne - supplerende erhverv - Højesterets dom",
    "documentTypeId": "240",
    "isSagsforlobPeriodValid": true,
    "shortName": "KEN nr 9346 af 15/12/2000",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse P-40-00 om pension - resterhvervsevne - supplerende erhverv - Højesterets dom</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Ankestyrelsen havde antaget sagen til belysning af resterhvervsevnen i forhold til supplerende erhverv, sammenholdt med Højesterets dom af 22. december 1999.</p>\r\n   <p class=\"TekstGenerel\">Sagen drejede sig om en 49-årig syerske, der var bedømt i supplerende erhverv, og som havde fået tilkendt forhøjet almindelig førtidspension.</p>\r\n   <p class=\"TekstGenerel\">Ansøgeren havde klager over smerter og nedsat kraft i højre arm og murrende smerter i skulderen. Der var ikke påvist nogen egentlig skulderlidelse, men tilstanden kunne sammenlignes med et syerskesyndrom.</p>\r\n   <p class=\"TekstGenerel\">Ansøgeren havde været ansat 25 timer ugentlig som industrisyerske i 9 år. Efter et par års arbejdsløshed fik hun ansættelse i en forretning 22§ time ugentlig. Her arbejdede hun med tilretning af tøj. Ansøgeren ophørte ved sygemelding februar 1998.</p>\r\n   <p class=\"TekstGenerel\">Ansøgeren blev arbejdsprøvet i en 8 ugers periode, hvor hun var til stede på fuld tid. Hun kunne præstere arbejde svarende til ca. 3 timer dagligt, fordelt over dagen med pauser. Hun ville eventuelt kunne klare et job svarende til en piccolinefunktion.</p>\r\n   <p class=\"TekstGenerel\">I hjemmet kunne hun klare lettere funktioner med besvær.</p>\r\n   <p class=\"TekstGenerel\">Ankestyrelsen fandt på baggrund af de foreliggende helbredsoplysninger sammenholdt med forløbet af arbejdsprøven og oplysningerne om ansøgerens arbejde i hjemmet, at der fortsat var en resterhvervsevne, som udelukkede tilkendelse af mellemste førtidspension.</p>\r\n   <p class=\"TekstGenerel\">Ankestyrelsen tiltrådte på denne baggrund nævnets afgørelse om, at der alene var ret til forhøjet almindelig førtidspension.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social pension - lovbekendtgørelse nr. 385 af 26. maj 2000 - § 14 og § 15</p>\r\n<p>Lov om højeste, mellemste, forhøjet almindelig og almindelig førtidspension m.v. - lovbekendtgørelse nr. 485 af 29. maj 2007 - § 13, § 14 og § 15</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>Sagen drejede sig om en kvinde, der havde arbejdet som syerske. Fra 1984 til 1993 havde hun haft</p>\r\n<p>belastende industrisyarbejde  og i slutningen af 80'erne begyndte hun at klage over symptomer fra højre underarm. Symptomerne syntes herefter at have været vedligeholdt, men ikke forværret i en sådan grad, at der havde været behov vor lægekontakt. Efter 1993 synes hun at have haft mindre fysisk belastende arbejde. Hun havde arbejdsløshedsperioder, og hun nedsatte sin arbejdstid fra tidligere 25 timer ugentlig til 22§ time.</p>\r\n<p>Ansøgeren søgte først læge i 1998, da hun følte forværring af sine symptomer, med gener i fingrene og smerter i arm og op i skulder/nakke. Ansøgeren havde ikke haft sygeperioder før sygemelding i februar 1998, og hun havde ikke andre helbredsgener end de beskrevne i højre arm og skulder.</p>\r\n<p>Ansøgeren havde oplyst, at hun ikke kunne bage, ordne grønsager, bære tunge gryder og tage fade ud af ovn, pudse sko, vinduer, sølvtøj, gøre hovedrent, ordne gardiner og ordne have, ligesom hun havde opgivet sine fritidsinteresser i form af håndarbejde.</p>\r\n<p>Ansøgeren var arbejdsprøvet over en 8 ugers periode, hvor hun mødte hele dagen. Ved prøvens afslutning blev det udtalt, at siddende monotont arbejde ret hurtigt gav smerter i armen. Hun forsøgte så at anvende den venstre arm i større udstrækning. Ansøgeren udviste interesse for arbejdet, men manglede overskud til at klare de stillede opgaver. Hendes effektive arbejdstid udgjorde ca. 2-3 timer daglig fordelt over dagen. Det blev konkluderet, at såfremt udplacering til erhvervsarbejde ville blive aktuelt, kunne der peges på et varieret piccoline job eller lignende.</p>\r\n<p>Ansøgeren var undersøgt af ortopædkirurgisk speciallæge og det fremgik af dennes vurdering, at ansøgeren var reelt smertepåvirket. Der ville ikke kunne tilbydes yderligere i forhold til undersøgelse eller behandling. Der kunne ikke stilles nogen egentlig diagnose, men tilstanden lignede de belastningsrelaterede muskelsmerter, der i øvrigt sås efter lang tids syarbejde.</p>\r\n<p>Kommunen havde ved afgørelse af 20. december 1999 tilkendt forhøjet almindelig førtidspension efter lovens § 14, stk. 3, nr. 1. Kommunen havde vurderet ansøgeren i forhold til supplerende erhverv og havde ved sin afgørelse lagt vægt på, at ansøgeren i følge de lægelige oplysninger led af symaskinesyndrom med konstante smerter i højre arm, hånd, skulder og i nakken, samt at der ved undersøgelse var fundet lette forandringer i nakke-skulderregionen. Kommunen fandt erhvervsevnen nedsat med mindst halvdelen i ethvert erhverv og skønnede, at yderligere revalidering ville være urealistisk på grund af lidelsens karakter.</p>\r\n<p>Nævnet stadfæstede ved sin afgørelse af 9. maj 2000 kommunens afgørelse og anførte, at ansøgeren på baggrund af sit tidligere arbejdsforløb skulle bedømmes i forhold til supplerende erhvervsarbejde og arbejde i eget hjem. Nævnet fandt, at hun, på baggrund af de beskrevne helbredsforhold ikke ville kunne påtage sig erhvervsmæssigt deltidsarbejde, men fandt, at hendes evne til at udføre husligt arbejde i eget hjem, ikke var så væsentligt nedsat, at der kunne være grundlag for tilkendelse af mellemste førtidspension.</p>\r\n<p>Ansøgeren klagede over nævnets afgørelse ved advokat, som efterspurgte praksis for så vidt angik betydningen af  Højesterets dom af 22. december 1999 i sager, hvor pensionsberettigelsen skulle vurderes i forhold til supplerende erhverv.</p>\r\n<p>Sagen blev behandlet i principielt møde med henblik på afklaring af, hvilken betydning Højesterets dom af 22. december 1999 ville få i sager, hvor bedømmelsesgrundlaget supplerende erhverv skulle anvendes.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt at ansøger fortsat var berettiget til forhøjet almindelig førtidspension efter lov om social pension § 14, stk. 3, nr. 1, men ikke var berettiget til mellemste førtidspension efter lovens § 14, stk. 2, nr. 1.</p>\r\n<p>Ankestyrelsen lagde til grund, at hendes erhvervsevne på baggrund af oplysningerne om hendes ugentlige arbejdstider skulle bedømmes i forhold til supplerende erhverv og husligt arbejde i eget hjem.</p>\r\n<p>Dette betød, at arbejdsevnen ved såvel det supplerende udearbejde som det huslige arbejde i hjemmet skulle indgå i vurderingen af erhvervsevnenedsættelsen.</p>\r\n<p>I situationer hvor arbejdet havde været fordelt nogenlunde ligeligt mellem udearbejde og husligt arbejde kunne der være grundlag for tilkendelse af pension efter lovens § 14, stk. 3, nr. 1, hvis erhvervsevnen i den ene funktion var faldet bort.</p>\r\n<p>Bedømmelsen af ret til mellemste og højeste pension skulle ske i forhold til det samlede arbejdsområde, udearbejde og husligt arbejde i hjemmet.</p>\r\n<p>Ankestyrelsen lagde for så vidt angik bedømmelsesgrundlaget supplerende erhverv vægt på, at ansøger havde arbejdet 25 timer ugentlig som industrisyerske fra 1984 til 1993. I slutningen af 80'erne begyndte hun at få symptomer fra højre underarm. Disse symptomer syntes herefter at være vedvarende, men forværredes tilsyneladende ikke, og ikke i en sådan grad at hun havde haft behov for at søge læge. Efter 1993 havde hun haft arbejdsløshedsperioder og de seneste år inden sygemelding i februar 1998 havde hun været ansat i en forretning, hvor hun havde været beskæftiget med tilretning. Her var hun ansat 22§ timer ugentlig.</p>\r\n<p>Ved bedømmelsen af omfanget af nedsættelsen af erhvervsevnen lagde Ankestyrelsen vægt på, at ansøger havde symptomer i højre hånd og arm, som havde lighedspunkter med et symaskinesyndrom, men at de objektive undersøgelser, der var foretaget, havde vist beskedne forandringer i forhold til denne diagnose. Det var vurderet, at der var tale om en varig smertetilstand i højre arm. Hun havde klager over nedsat kraft i armen og over tidvise anfald af hovedpine. Hun var højrehåndet.</p>\r\n<p>Ankestyrelsen lagde endvidere vægt på, at ansøger var arbejdsprøvet ved forskellige lettere arbejdsfunktioner over en 8 ugers periode fra november 1998 til januar 1999. Hun udviste stor interesse for arbejdsprøven, men kunne kun klare samlet dagligt arbejde svarende til 2-3 timer, fordelt over dagen med mange pauser. Den samlede arbejdsindsats skønnedes til 25-30% af normal arbejdsindsats.</p>\r\n<p>Ansøgeren havde selv oplyst om sin arbejdsfunktion i hjemmet, at der var en række tungere funktioner i hus og have, som hun ikke længere kunne klare, ligesom hun havde måttet opgive sin tidligere hobby med håndarbejde. De lettere huslige gøremål synes hun at kunne klare, omend med besvær for nogle funktioners vedkommende. Alt i alt synes ansøgeren at kunne klare en daglig husholdning for 2 personer, når hun kunne tilrettelægge arbejdet efter sine helbredsgener.</p>\r\n<p>Ankestyrelsen fandt herefter på baggrund af de foreliggende helbredsoplysninger sammenholdt med forløbet af den foretagne arbejdsprøve og oplysningerne om hendes funktion i hjemmet, at hun fortsat havde en resterhvervsevne som udelukkede tilkendelse af mellemste førtidspension.</p>\r\n<p>Ankestyrelsen tiltrådte således det sociale nævns afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 2. juli 2019, da der er kommet nye regler på området."
    ],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W20000934625"
        },
        {
            "displayName": "Entydig dokumentidentifikation",
            "displayValue": "BS008245"
        },
        {
            "displayName": "Dato for indlæggelse",
            "displayValue": "06/07/2019"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9346"
        },
        {
            "displayName": "År for udstedelse",
            "displayValue": "2000"
        },
        {
            "displayName": "Dato for underskrift",
            "displayValue": "15/12/2000"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 600779-00"
        },
        {
            "displayName": "Stikord",
            "displayValue": "P-40-00"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}