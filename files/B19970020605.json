{
    "id": 83990,
    "title": "Bekendtgørelse om Klagenævnet for Værdipapircentraler ",
    "documentTypeId": "60",
    "isSagsforlobPeriodValid": false,
    "shortName": "BEK nr 206 af 11/03/1997",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Bekendtgørelse om Klagenævnet for  \r\n\r\n Værdipapircentraler </H1>  \r\n\r\n<P></P>  \r\n\r\n<BR>  \r\n\r\n<P>I medfør af § 77, stk. 7, i lov om værdipapirhandel m.v., som ændret ved  \r\n\r\n lov nr. 376 af 22. maj 1996, fastsættes: </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Klage over en afgørelse om registrering, ændring  \r\n\r\n eller udslettelse af rettigheder vedrørende fondsaktiver registreret i en  \r\n\r\n værdipapircentral, som er truffet af den pågældende værdipapircentral eller  \r\n\r\n et kontoførende institut, indgives til Klagenævnet for Værdipapircentraler  \r\n\r\n (Helgeshøj Alle 61, 2630 Taastrup). </P>  \r\n\r\n<P CLASS=STK> <I>Stk. 2. </I> Krav om erstatning kan ikke indgives til  \r\n\r\n Klagenævnet. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> Klager i henhold til § 1 skal indgives til  \r\n\r\n Klagenævnet senest 6 uger efter, at den pågældende afgørelse er truffet. </P>  \r\n\r\n<P CLASS=STK> <I>Stk. 2. </I> Klagenævnet kan i særlige tilfælde behandle  \r\n\r\n klager, der indgives efter udløbet af klagefristen i stk. 1. </P>  \r\n\r\n</DIV>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Klage efter § 1, stk. 1, kan indgives af </P>  \r\n\r\n<UL CLASS=PLAIN-LIST>  \r\n\r\n<LI>1) enhver, der har en rimelig interesse heri, </LI>  \r\n\r\n<LI>2) det kontoførende institut, såfremt det vil anfægte en afgørelse  \r\n\r\n truffet af en værdipapircentral, jf. lovens §§ 67 og 75, eller </LI>  \r\n\r\n<LI>3) en værdipapircentral, såfremt den vil anfægte en afgørelse truffet af  \r\n\r\n et kontoførende institut. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Klage sker ved indlevering til Klagenævnet af  \r\n\r\n et klageskrift, som skal være underskrevet af klageren. Såfremt klageren  \r\n\r\n benytter en fuldmægtig, der ikke er advokat, skal klagen ledsages af en  \r\n\r\n fuldmagt. Er klagen indgivet pr. telefax eller ved anden fjernskrift, skal  \r\n\r\n den uden unødigt ophold følges af en skriftlig bekræftelse. </P>  \r\n\r\n<P CLASS=STK> <I>Stk. 3. </I> Genpart af klagen skal af Klagenævnet  \r\n\r\n fremsendes til det kontoførende institut, værdipapircentralen, ejeren af  \r\n\r\n kontoen og indehaveren af den rettighed, klagen angår. Øvrige registrerede  \r\n\r\n rettighedshavere underrettes af Klagenævnet i det omfang, dette skønner, at  \r\n\r\n rettighedshaveren har rimelig interesse i klagen. </P>  \r\n\r\n<P CLASS=STK> <I>Stk. 4. </I> Klagegebyret er 400 kr., der skal indbetales  \r\n\r\n til Klagenævnet samtidig med klagens indgivelse. Gebyret tilbagebetales,  \r\n\r\n såfremt </P>  \r\n\r\n<UL CLASS=PLAIN-LIST>  \r\n\r\n<LI>1) klagen afvises i henhold til § 5, stk. 1, nr. 1 eller 3, </LI>  \r\n\r\n<LI>2) klageren får medhold, eller </LI>  \r\n\r\n<LI>3) den indklagede omgør sin afgørelse efter lovens § 74 som følge af  \r\n\r\n klagen. </LI>  \r\n\r\n</UL>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Klagen skal oplyse </P>  \r\n\r\n<UL CLASS=PLAIN-LIST>  \r\n\r\n<LI>1) den afgørelse, der påklages, og </LI>  \r\n\r\n<LI>2) klagerens påstand og anbringender. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Klageren skal endvidere vedlægge eventuelle  \r\n\r\n dokumenter eller bilag af betydning for sagen. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Klagen skal afvises, såfremt </P>  \r\n\r\n<UL CLASS=PLAIN-LIST>  \r\n\r\n<LI>1) klagen ikke er rettidigt indgivet, og Klagenævnet ikke i henhold til §  \r\n\r\n 2, stk. 2, træffer beslutning om at behandle klagen, </LI>  \r\n\r\n<LI>2) klageren mangler klageret efter § 3, stk. 1, eller </LI>  \r\n\r\n<LI>3) Klagenævnet ikke er berettiget til at behandle sagen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Klagenævnet kan afvise at behandle klager, der  \r\n\r\n skønnes åbenbart grundløse. </P>  \r\n\r\n<P CLASS=STK> <I>Stk. 3. </I> Er bestemmelserne i § 3, stk. 2 og 4, eller § 4  \r\n\r\n ikke iagttaget, skal klageren så vidt muligt opfordres til at afhjælpe  \r\n\r\n manglen inden for en af Klagenævnet fastsat kort frist. Undlader klageren at  \r\n\r\n afhjælpe manglen, skal klagen afvises. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Den, hvis afgørelse er påklaget, indsender, for  \r\n\r\n så vidt afgørelsen ikke omgøres efter lovens § 74, senest 10 dage efter  \r\n\r\n afsendelsen af genparten, jf. § 3, stk. 3, til Klagenævnet </P>  \r\n\r\n<UL CLASS=PLAIN-LIST>  \r\n\r\n<LI>1) kopi af den påklagede afgørelse for så vidt denne ikke allerede  \r\n\r\n foreligger i klagesagen, </LI>  \r\n\r\n<LI>2) andre bilag af betydning for sagen og </LI>  \r\n\r\n<LI>3) en erklæring om klagen. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Den, hvis afgørelse er påklaget, skal tilsende  \r\n\r\n sagens parter en kopi af den i stk. 1, nr. 3, nævnte erklæring. </P>  \r\n\r\n<P CLASS=STK> <I>Stk. 3. </I> Klagenævnet kan i særlige tilfælde fastsætte en  \r\n\r\n yderligere frist end den i stk. 1 angivne. </P>  \r\n\r\n</DIV>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> Sagens parter har adgang til at indsende  \r\n\r\n skriftlige udtalelser til Klagenævnet. Udtalelser, der fremkommer til  \r\n\r\n Klagenævnet senere end 10 dage efter afsendelse af den i § 6, stk. 2, nævnte  \r\n\r\n meddelelse, tages kun i betragtning, såfremt der endnu ikke er truffet  \r\n\r\n afgørelse i sagen. </P>  \r\n\r\n<P CLASS=STK> <I>Stk. 2. </I> Klagenævnet kan fra parterne indhente  \r\n\r\n oplysninger eller erklæringer. </P>  \r\n\r\n<P CLASS=STK> <I>Stk. 3. </I> Klagenævnet kan i særlige tilfælde fastsætte en  \r\n\r\n yderligere frist end den i stk. 1 angivne. </P>  \r\n\r\n</DIV>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Klagenævnet træffer sin afgørelse i sagen på det  \r\n\r\n indkomne skriftlige grundlag. </P>  \r\n\r\n<P CLASS=STK> <I>Stk. 2. </I> Hvor særlige grunde taler derfor, kan  \r\n\r\n Klagenævnet bestemme, at der skal foretages mundtlig forhandling. Parterne  \r\n\r\n opfordres i så fald til at give møde. Udebliver klageren, afgøres sagen på  \r\n\r\n det foreliggende grundlag. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Klagenævnet drager omsorg for, at sagens  \r\n\r\n afgørelse fremmes mest muligt. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Bekræftet afskrift af Klagenævnets afgørelse  \r\n\r\n tilsendes sagens parter. Til andre parter end værdipapircentralen og det  \r\n\r\n kontoførende institut skal afskriften sendes i anbefalet brev. Den pågældende  \r\n\r\n værdipapircentral drager omsorg for, at der, hvis der ikke er kæret i henhold  \r\n\r\n til lovens § 79 og kæren af Klagenævnet eller Landsretten er tillagt  \r\n\r\n opsættende virkning i henhold til retsplejelovens § 395, foretages de  \r\n\r\n foranstaltninger vedrørende registrering, ændring eller udslettelse af  \r\n\r\n rettigheder, som Klagenævnets afgørelse giver anledning til. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Klagenævnet kan af egen drift eller efter  \r\n\r\n begæring berigtige fejl, som måtte forekomme i afgørelsen, når fejlene angår  \r\n\r\n ord, navne eller tal, der alene er af formel karakter. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> En person, der af økonomiministeren er udnævnt  \r\n\r\n til at varetage Klagenævnet, må ikke deltage i behandlingen af nogen sag,  \r\n\r\n såfremt der foreligger omstændigheder, der er egnet til at svække dennes  \r\n\r\n upartiskhed i sagen. </P>  \r\n\r\n<P CLASS=STK> <I>Stk. 2. </I> Mener ovennævnte person, at de i stk. 1  \r\n\r\n omhandlede omstændigheder foreligger, indkalder denne stedfortræderen. </P>  \r\n\r\n</DIV>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Klager og indlæg skal affattes på dansk. </P>  \r\n\r\n<P CLASS=STK> <I>Stk. 2. </I> Klagenævnet kan under mundtlig forhandling  \r\n\r\n tillade, at der afgives forklaring af klageren eller andre på et andet sprog  \r\n\r\n end dansk. Klagenævnet træffer samtidig beslutning om, hvorvidt det skal  \r\n\r\n pålægges den, der ønsker forklaring afgivet, at medbringe en tolk. </P>  \r\n\r\n</DIV>  \r\n\r\n<A NAME=\"P14\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Klagenævnet træffer i samarbejde med  \r\n\r\n værdipapircentralerne bestemmelse om, i hvilket omfang og hvorledes  \r\n\r\n Klagenævnets afgørelse skal offentliggøres. </P>  \r\n\r\n</DIV>  \r\n\r\n<A NAME=\"P15\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Bekendtgørelsen træder i kraft den 1. april  \r\n\r\n 1997. Samtidig ophæves Finanstilsynets bekendtgørelse nr. 321 af 6. maj 1992  \r\n\r\n vedrørende værdipapircentralens klageafdeling. </P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Finanstilsynet, den 11. marts 1997 </I>  \r\n\r\n</P>  \r\n\r\n<P CLASS=UNDERSKREVET-AF ALIGN=CENTER>Henrik Bjerre-Nielsen </P>  \r\n\r\n<P CLASS=MINISTER ALIGN=RIGHT>/ Birgitte Viborg Christensen </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "19/03/1997"
        },
        {
            "displayName": "Accession",
            "displayValue": "B19970020605"
        },
        {
            "displayName": "Entydig dokumentidentifikation",
            "displayValue": "CM043420"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "03/12/2001"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "206"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Dato for underskrift",
            "displayValue": "11/03/1997"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Finanstilsynet"
        },
        {
            "displayName": "Ressortministeriets journalnummer",
            "displayValue": "Økonomimin., Finanstilsynet, j.nr. 1322-0002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}