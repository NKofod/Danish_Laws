{
    "id": 106175,
    "title": "1986 BSF 62   FORSLAG TIL FOLKETINGSBESLUTNING OM GENOPRETNING AF HAVMILJØET ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 62",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 62 </P>  \r\n\r\n<P></P>  \r\n\r\n<P>Forslag til folketingsbeslutning om genopretning af havmiljøet </P>  \r\n\r\n<P></P>  \r\n\r\n<P>Fremsat af Albrechtsen (VS) Elisabeth Bruun Olesen (VS) Kinch-Jensen (VS)  \r\n\r\n</P>  \r\n\r\n<P></P>  \r\n\r\n<P>den 25. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at fremsætte lovforslag med henblik </P>  \r\n\r\n<P>på en nedbringelse af næringssaltbelastningen af vandløb, søer og </P>  \r\n\r\n<P>marine områder. </P>  \r\n\r\n<P>Lovforslaget skal indeholde følgende hovedelementer: </P>  \r\n\r\n<P>1. Landbrugets forbrug af kvælstof skal halveres i løbet af 3 år. </P>  \r\n\r\n<P>2. Bestemmelserne vedrørende opbevaring og brug af husdyrgødning skal </P>  \r\n\r\n<P>yderligere strammes, så afstrømning og fordampning af kvælstof </P>  \r\n\r\n<P>nedsættes. </P>  \r\n\r\n<P>3. Marginaljorderne tages ud af omdriften, således at der bliver </P>  \r\n\r\n<P>forbud mod anvendelse af gødning og pesticider på disse jorder. </P>  \r\n\r\n<P>4. Krav om efterafgrøder på alle marker, som ellers ville ligge bare </P>  \r\n\r\n<P>efter høst. </P>  \r\n\r\n<P>5. Omlægning af landbrugsstøtten, således at den favoriserer </P>  \r\n\r\n<P>økologisk jordbrug samt brug med optimalt forhold mellem dyrehold </P>  \r\n\r\n<P>og dyrket areal. </P>  \r\n\r\n<P>6. Krav om mekanisk, biologisk og kemisk rensning af alt </P>  \r\n\r\n<P>byspildevand. </P>  \r\n\r\n<P>7. Udledning af kvælstof, fosfor og organisk stof (NPO) fra dambrug </P>  \r\n\r\n<P>nedsættes til 10 pct. af den nuværende belastning. </P>  \r\n\r\n<P>8. Skærpede krav til direkte industriudledninger. </P>  \r\n\r\n<P>9. Krav om rensning for kvælstofilter fra såvel kraftværker som fra </P>  \r\n\r\n<P>motorkøretøjer. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>ALMINDELIGE BEMÆRKNINGER </P>  \r\n\r\n<P>Næringssaltbelastningen af vore overfladevande nedsættes således, at </P>  \r\n\r\n<P>de er upåvirkede til svagt påvirkede, dvs. en </P>  \r\n\r\n<P>belastningssituation, der svarer til det landbrugsbidrag af </P>  \r\n\r\n<P>kvælstof, fosfor og organisk stof, som var gældende omkring 1950. </P>  \r\n\r\n<P>På lang sigt arbejdes for et økologisk landbrug. </P>  \r\n\r\n<P>For byernes vedkommende gennemføres en rensning ned til ca. 1 mg P/ l </P>  \r\n\r\n<P>og 5-8 mg N/ l. For industri, trafik og dambrug gennemføres </P>  \r\n\r\n<P>tilsvarende reduktion af N- og P-udledningen. </P>  \r\n\r\n<P>De foreslåede faste grænseværdier svarer ifølge NPO-redegørelsen til, </P>  \r\n\r\n<P>hvad henholdsvis et udbygget biologisk anlæg med kvælstoffjernelse </P>  \r\n\r\n<P>og et anlæg, der foretager fældning af fosfor, kan klare. </P>  \r\n\r\n<P>Siden 1950 er landbrugets handelsgødningsforbrug steget fra 60.000 </P>  \r\n\r\n<P>til 412.000 t (1984), og udbragt husdyrgødning er steget fra ca. </P>  \r\n\r\n<P>50 til 100 kg N/ ha. I alt er landbrugets kvælstofforbrug 3-doblet </P>  \r\n\r\n<P>siden 1950. Omkring 1950 var næsten alt husspildevand kun mekanisk </P>  \r\n\r\n<P>renset, og den biologiske rensning reducerede kun kvælstof- og </P>  \r\n\r\n<P>fosforudledningerne lidt. I dag bliver kun en ringe del af </P>  \r\n\r\n<P>spildevandet kemisk renset. </P>  \r\n\r\n<P>Op igennem 50erne øgedes mængderne af fosfor i spildevandet, og </P>  \r\n\r\n<P>forureningen af vore søer tog fart. Biologisk rensning hjalp ikke, </P>  \r\n\r\n<P>og mange steder blev spildevandet ført til havet. Op igennem </P>  \r\n\r\n<P>60erne og 70erne blev også fjordene og de kystnære områder </P>  \r\n\r\n<P>forurenet, men dette skyldtes i høj grad, at kvælstofudvaskningen </P>  \r\n\r\n<P>fra landbruget øgedes med endnu højere takt. For så vidt angår </P>  \r\n\r\n<P>belastningen af søer, vandløb og fjorde ligger der for </P>  \r\n\r\n<P>hovedpartens vedkommende recipientkvalitetsplaner, der sikrer en </P>  \r\n\r\n<P>forbedring af rensningen af husspildevandet. For landbrugets </P>  \r\n\r\n<P>kvælstofudledninger eksisterer der derimod kun helt </P>  \r\n\r\n<P>utilstrækkelige hensigter i den såkaldte NPO-handlingsplan fra </P>  \r\n\r\n<P>1985. </P>  \r\n\r\n<P>En tilbageførsel til en miljøtilstand, som var gældende i 1950, men </P>  \r\n\r\n<P>med en betydelig reduktion i husspildevandsbidraget kræver </P>  \r\n\r\n<P>således, at alt spildevand renses. </P>  \r\n\r\n<P>BEMÆRKNINGER TIL DE ENKELTE PUNKTER </P>  \r\n\r\n<P>Ad 1. KVÆLSTOFFORBRUG </P>  \r\n\r\n<P>Alle landmænd skal fra 1987 anvende en konsulent. Før sæsonens start </P>  \r\n\r\n<P>oplyses konsulenten om det planlagte dyrkede areal samt </P>  \r\n\r\n<P>afgrødefordeling. Enten landmanden selv eller konsulenten skal </P>  \r\n\r\n<P>udarbejde en markplan. </P>  \r\n\r\n<P>Forbruget af kvælstofgødning nedskæres, således at 1987 forbruget på </P>  \r\n\r\n<P>landsplan udgør højst 75 pct. og 1988-forbruget højst 50 pct. af </P>  \r\n\r\n<P>1986-forbruget. </P>  \r\n\r\n<P>Landbrugsministeriet foretager en regional fordeling af </P>  \r\n\r\n<P>kvælstofforbruget (fastsætter regionale kvoter for brug af </P>  \r\n\r\n<P>kvælstofholdig handelsgødning). Inden for disse regionale kvoter </P>  \r\n\r\n<P>har konsulenterne pligt til at fastsætte kvoter for hver enkelt </P>  \r\n\r\n<P>landmand. </P>  \r\n\r\n<P>Det tillades hver enkelt landmand at købe kvælstofgødning ud over sin </P>  \r\n\r\n<P>kvote, men af denne gødning betales en afgift på 6 kr./ kg. </P>  \r\n\r\n<P>Den enkelte landmands kvote vurderes hvert år, og fra 1989 anses </P>  \r\n\r\n<P>kvotetildelingen for at være så underbygget, at der ikke længere </P>  \r\n\r\n<P>gives mulighed for at købe mere end den tildelte kvote. Dermed er </P>  \r\n\r\n<P>halveringen fuldt ud gennemført i 1989. Dvs. i løbet af 3 år. </P>  \r\n\r\n<P>Den foreslåede nedtrapning af kunstgødningsforbruget bygger i en </P>  \r\n\r\n<P>overgangsperiode på et system, hvor afgifter og støtte til ændrede </P>  \r\n\r\n<P>dyrkningsmetoder så vidt som overhovedet muligt skal motivere den </P>  \r\n\r\n<P>enkelte landmand til at foretage den nødvendige reduktion i </P>  \r\n\r\n<P>gødningsforbruget. Efter denne overgangsperiode lægges der så </P>  \r\n\r\n<P>faste maksimumsgrænser, dvs. krav om overholdelse af kvoterne. </P>  \r\n\r\n<P>Ad 2. REGLER FOR HUSDYRGØDNING </P>  \r\n\r\n<P>Kravene i den allerede vedtagne lov om husdyrgødning skærpes, således </P>  \r\n\r\n<P>at gylletankskapaciteten forøges med 2 måneder. Det betyder for </P>  \r\n\r\n<P>gårde med større dyrehold, at der skal være mindst 8 måneders </P>  \r\n\r\n<P>opbevaringskapacitet. </P>  \r\n\r\n<P>Tilsvarende forlænges udbringningsforbuddet frem til 1. januar </P>  \r\n\r\n<P>samtidig med, at forbuddet mod udbringning på frossen jord </P>  \r\n\r\n<P>opretholdes. </P>  \r\n\r\n<P>Fordampningen fra gylleanlæg nedsættes mest muligt, eksempelvis med </P>  \r\n\r\n<P>krav om, at gyllen opbevares i lukkede tanke. </P>  \r\n\r\n<P>Ad 3. MARGINALJORDE </P>  \r\n\r\n<P>I forbindelse med de initiativer, som miljøministeren må iværksætte, </P>  \r\n\r\n<P>for at landbrugets kvælstofforbrug kan halveres, inddrages </P>  \r\n\r\n<P>marginaljordsplanlægningen, således at der sikres bedst mulig </P>  \r\n\r\n<P>naturgenopretning og bedst mulige forudsætninger for en </P>  \r\n\r\n<P>intensivering af økologisk landbrug. </P>  \r\n\r\n<P>Ad 4. EFTERAFGRØDER </P>  \r\n\r\n<P>Jorden skal være plantedækket hele året ved dyrkning af efterafgrøder </P>  \r\n\r\n<P>og vinterafgrøder. Dog skal der åbnes mulighed for mekanisk </P>  \r\n\r\n<P>ukrudtsbehandling. Pesticidforbruget må ikke øges ved dyrkning af </P>  \r\n\r\n<P>visse afgrøder. </P>  \r\n\r\n<P>Ad 5. OMLÆGNING AF LANDBRUGSSTØTTEN </P>  \r\n\r\n<P>Landbrugsstøtten har længe medvirket til at fremme en udvikling, som </P>  \r\n\r\n<P>øger de miljømæssige problemer, f.eks. den øgede specialisering. </P>  \r\n\r\n<P>Mange brug er uden dyrehold, mens andre har alt for mange dyr i </P>  \r\n\r\n<P>forhold til det areal, de har til rådighed til udbringning af </P>  \r\n\r\n<P>gylle. Specielt er kvægbruget trukket vestpå, og netop i Jylland </P>  \r\n\r\n<P>findes de største problemer med sandede jorder og dermed nitrat i </P>  \r\n\r\n<P>grundvandet. </P>  \r\n\r\n<P>VS kræver derfor en omlægning af landbrugsstøtten, som fremmer en </P>  \r\n\r\n<P>omlægning til: </P>  \r\n\r\n<P>a) brug med dyrehold, hvor der er et hensigtsmæssigt forhold mellem </P>  \r\n\r\n<P>antal dyr og areal og brug, som binder sig til sædskifte, </P>  \r\n\r\n<P>b) brug, som nedsætter deres forbrug af pesticider samt bruger mindre </P>  \r\n\r\n<P>handelsgødning end den i punkt 1 omtalte kvote og de brug, der </P>  \r\n\r\n<P>overholder ovenfor anførte krav, </P>  \r\n\r\n<P>c) økologisk jordbrug. </P>  \r\n\r\n<P>Støtten gives gradueret med størst støtte til c) og derefter b), a) </P>  \r\n\r\n<P>og endelig det traditionelle landbrug, som skal have reduceret </P>  \r\n\r\n<P>støtte. </P>  \r\n\r\n<P>Ad 6. RENSNING AF SPILDEVAND </P>  \r\n\r\n<P>Inden 1990 gennemføres fosforrensning til 1 mg P/ l og </P>  \r\n\r\n<P>kvælstofrensning til 5-8 mg N/ l af alt spildevand fra husholdning </P>  \r\n\r\n<P>og industri. </P>  \r\n\r\n<P>Disse skærpede krav om spildevandsrensning fra husholdninger og </P>  \r\n\r\n<P>industri gennemføres ved en revurdering af de eksisterende </P>  \r\n\r\n<P>recipientkvalitetsplaner og spildevandsplaner. </P>  \r\n\r\n<P>Ad 7. DAMBRUG </P>  \r\n\r\n<P>Udledning af NPO nedsættes til 10 pct. af den nuværende udledning. </P>  \r\n\r\n<P>Dette skal ske ved recirkulering af vandet og rensning. </P>  \r\n\r\n<P>Der stoppes for oprettelse af nye havbrug og dambrug, hvor der </P>  \r\n\r\n<P>benyttes kunstig fodertilsætning. </P>  \r\n\r\n<P>Ad 8. INDUSTRIUDLEDNINGER </P>  \r\n\r\n<P>Industriens ulovlige udledninger må bringes til ophør inden for 6 </P>  \r\n\r\n<P>måneder. Udviklingsprogrammet for renere teknologi (fremlagt af </P>  \r\n\r\n<P>miljøministeren i oktober, jf. almindelig del - bilag 6 1986-87) </P>  \r\n\r\n<P>skal føre til, at der stilles krav om ændret teknologi i de </P>  \r\n\r\n<P>forurenende industrier. Hurtigere kan dette rent fysisk ikke </P>  \r\n\r\n<P>gennemføres. </P>  \r\n\r\n<P>Specielt skal Superfos og Cheminovas udledningstilladelse skærpes, da </P>  \r\n\r\n<P>disse virksomheders bidrag af fosfor udgør 90 pct. af det samlede </P>  \r\n\r\n<P>industribidrag til havet. </P>  \r\n\r\n<P>Ad 9. RENSNING AF KVÆLSTOFILTER </P>  \r\n\r\n<P>Udslip af kvælstofilter og ammoniak til luften giver et betydeligt </P>  \r\n\r\n<P>bidrag til kvælstofbelastningen af havene. Fordampning fra </P>  \r\n\r\n<P>husdyrgødning udgør det største problem. De krav, der stilles </P>  \r\n\r\n<P>under punkt 2 vil nedbringe denne afdampning noget. </P>  \r\n\r\n<P>Kvælstofilterne fra kraftværker og biler er den næststørste kilde. </P>  \r\n\r\n<P>Kvælstofilterne i biludstødning kan reduceres med 80-90 pct. ved </P>  \r\n\r\n<P>at anvende katalysatorer. </P>  \r\n\r\n<P>Desværre har regeringen hidtil ligget under for, at EF ikke tillader, </P>  \r\n\r\n<P>at Danmark stiller krav om katalysatorer på nye biler. For at </P>  \r\n\r\n<P>komme ud over dette har VS og SF foreslået, at der straks indføres </P>  \r\n\r\n<P>differentierede afgifter, der gør katalysatorbiler billigere end </P>  \r\n\r\n<P>biler uden katalysatorer, (jf. forslag til lov om ændring af lov </P>  \r\n\r\n<P>om registreringsafgift af motorkøretøjer m.v., Folketingstidende </P>  \r\n\r\n<P>1985-86, forhandlingerne sp. 7690, 9295 og tillæg A sp. 4907). </P>  \r\n\r\n<P>Hvad kraftværkerne angår, har miljøministeren fremlagt en såkaldt NOx </P>  \r\n\r\n<P>handlingsplan, som imidlertid ikke indeholdt skyggen af handling. </P>  \r\n\r\n<P>VS kræver, at der sættes en tidsfrist, således at der fra 1990 skal </P>  \r\n\r\n<P>ske en fjernelse af mindst 70 pct. af de producerede NOx'er på </P>  \r\n\r\n<P>alle nye kraftværker. Frem til 1995 skal det tilsvarende gøres på </P>  \r\n\r\n<P>så mange eksisterende kraftværker, at det samlede NOx udslip </P>  \r\n\r\n<P>reduceres med 50 pct. i forhold til 1986-niveauet. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00062"
        },
        {
            "displayName": "Entydig dokumentidentifikation",
            "displayValue": "CL004999"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "62"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}