{
    "id": 42468,
    "title": "Kundgørelse for Forsvaret. Vejledning om arbejdsskadeforsikringsloven.",
    "documentTypeId": "180",
    "isSagsforlobPeriodValid": false,
    "shortName": "VEJ nr 25170 af 01/07/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Kundgørelse for Forsvaret. Vejledning om  \r\n\r\n arbejdsskadeforsikringsloven. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Socialministeriet har i lov om  \r\n\r\n arbejdsskadeforsikring, jf. </P>  \r\n\r\n<P>lovbekendtgørelse nr.904 af 15.december 1986 med seneste ændringer, </P>  \r\n\r\n<P>der følger af lov nr.871 af 23.december 1987 (der vedlægges), </P>  \r\n\r\n<P>fastsat regler i forbindelse med arbejdsskader. </P>  \r\n\r\n<P CLASS=PUNKT> <B>2.</B> I tilslutning til ovennævnte lov har  \r\n\r\n Forsvarsministeriet udarbejdet en vejledning, hvoraf det fremgår: </P>  \r\n\r\n<P>A. Hvad der forstås ved en arbejdsskade. </P>  \r\n\r\n<P>B. I Reglerne for og </P>  \r\n\r\n<P>II Fremgangsmåden ved anmeldelse af en arbejdsskade. </P>  \r\n\r\n<P>C. Ydelserne efter loven. </P>  \r\n\r\n<P>D. Almindelige bemærkninger. </P>  \r\n\r\n<P>E. Sikringsstyrelsens afgørelse og klageadgangen. </P>  \r\n\r\n<P>Ad A. <I>Ved en arbejdsskade forstås i loven: </I></P>  \r\n\r\n<P>Ulykkestilfælde og skadelige påvirkninger af højst nogle få dages  \r\n\r\n varighed, som skyldes arbejdet eller de forhold, hvorunder dette foregår,  \r\n\r\n samt erhvervssygdomme og visse andre sygdomme, jf. lovens § 10. </P>  \r\n\r\n<P>Endvidere dækkes under loven ulykkestilfælde, der bevisligt skyldes  \r\n\r\n vedkommendes forsøg på redning af menneskeliv, forebyggelse af ulykker eller  \r\n\r\n afværgelse af større materielle og kulturelle tab, når forsøget - på eller  \r\n\r\n uden for tjenestestedet (arbejdsstedet) - sker i sammenhæng med sådant  \r\n\r\n arbejde. </P>  \r\n\r\n<P>Ulykkestilfælde, der indtræffer på vejen til eller fra tjenestestedet,  \r\n\r\n falder uden for loven, såfremt den pågældende ikke ved udførelsen af  \r\n\r\n tjenesteanliggendet må siges også på sin vej til eller fra tjenestestedet at  \r\n\r\n udføre arbejde i institutionens tjeneste. </P>  \r\n\r\n<P>Udelukket fra erstatning efter loven er arbejdsskader, der er hidført ved  \r\n\r\n skadelidtes forsæt. Har den skadelidte ved handling eller undladelse, som  \r\n\r\n frembyder åbenbar risiko for skadeforvoldelse, ved bevidst tilsidesættelse af  \r\n\r\n elementære forsigtighedshensyn, eller ved selvforskyldt beruselse fremkaldt  \r\n\r\n eller dog væsentligt bidraget til arbejdsskaden, kan erstatning for tab af  \r\n\r\n erhvervsevne og for varigt meen (men ikke for tab af forsørger) nedsættes  \r\n\r\n eller helt bortfalde. </P>  \r\n\r\n<P>Ad B. I. Anmeldelsesregler. </P>  \r\n\r\n<P>Reglerne om anmeldelse af ulykkestilfælde og erhvervssygdomme findes i  \r\n\r\n arbejdsskadeforsikringslovens § 16 og § 17. </P>  \r\n\r\n<P>Herefter skal anmeldelse indgives til sikringsstyrelsen efter følgende  \r\n\r\n regler: </P>  \r\n\r\n<UL CLASS=PLAIN-LIST>  \r\n\r\n<LI>a) Såfremt tilfældet må antages at medføre varigt meen eller tab af  \r\n\r\n erhvervsevne, skal anmeldelse ske snarest muligt og senest inden 8 dage.  \r\n\r\n</LI>  \r\n\r\n<LI>b) Såfremt tilfældet har medført uarbejdsdygtighed i 5 uger (tidligere 3  \r\n\r\n uger), skal anmeldelse indgives inden 8 dage derefter. </LI>  \r\n\r\n<LI>c) Medfører tilfældet døden, skal sikringsstyrelsen underrettes inden 48  \r\n\r\n timer (telefon (01) 29 95 33) og formel anmeldelse indgives snarest muligt.  \r\n\r\n Det samme gælder ethvert dødsfald indtruffet på en arbejdsplads. </LI>  \r\n\r\n<LI>d) Såfremt tilfældet må antages at medføre krav på godtgørelse af  \r\n\r\n udgifter til proteser, briller eller andre hjælpemidler, sygebehandling eller  \r\n\r\n optræning, indsendes anmeldelse inden 8 dage. </LI>  \r\n\r\n</UL>  \r\n\r\n<P>For erhvervssygdomme regnes anmeldelsesfristerne fra det tidspunkt,  \r\n\r\n institutionen får kendskab til, at sygdommen antages at være arbejdsbetinget.  \r\n\r\n</P>  \r\n\r\n<P>Tilfælde, der ikke med rimelighed kan antages at medføre krav på ydelser,  \r\n\r\n som f.eks. bløddelslæsioner eller andre bagatelskader, bør således ikke  \r\n\r\n anmeldes, med mindre skadelidte selv ønsker det, eller med mindre de medfører  \r\n\r\n uarbejdsdygtighed i 5 uger og derover. </P>  \r\n\r\n<P>Er tilfældet ikke anmeldt over for styrelsen efter reglerne ovenfor, er  \r\n\r\n dette dog ikke til hinder for, at skadelidte eller de efterladte rejser krav  \r\n\r\n om ydelser i henhold til arbejdsskadeforsikringsloven, når kravet rejses  \r\n\r\n inden 1 år efter datoen for ulykkestilfældet, jf. lovens § 19. Anmeldelsen  \r\n\r\n anses i så fald for rettidig. </P>  \r\n\r\n<P>Er anmeldelse ikke indgået til styrelsen inden 1-års fristen, vil  \r\n\r\n anmeldelsen dog ifølge styrelsens praksis blive anset for rettidig, hvis  \r\n\r\n skadelidte har anmeldt tilfældet overfor tjenestestedet inden udløbet af  \r\n\r\n 1-årsfristen. </P>  \r\n\r\n<P>Af hensyn til eventuel senere anmeldelse af tilfældet, bør der i de  \r\n\r\n tilfælde, hvor anmeldelse skønnes ikke at burde indgives til styrelsen, gøres  \r\n\r\n fyldige notater om tilfældet svarende til de oplysninger, der normalt afgives  \r\n\r\n ved anmeldelse af arbejdsskader, eventuelt udfærdiges anmeldelse, der beror  \r\n\r\n på tjenestestedet. </P>  \r\n\r\n<P>II. Fremgangsmåde ved anmeldelse. </P>  \r\n\r\n<P>Anmeldelsesblanketten udfyldes af institutionen efter samtale med  \r\n\r\n skadelidte og eventuelle vidner og tilsendes derefter den læge, der har  \r\n\r\n foretaget den første behandling. Lægen udfylder lægeerklæring I på bagsiden  \r\n\r\n af anmeldelsen og tilbagesender anmeldelsen til institutionen i en lukket  \r\n\r\n konvolut med påskrift om, at det drejer sig om en anmeldelse i henhold til  \r\n\r\n arbejdsskadeforsikringsloven og med angivelse af skadelidtes fulde navn,  \r\n\r\n stilling og personnummer. Anmeldelsen indsendes herefter af institutionen til  \r\n\r\n</P>  \r\n\r\n<P>Sikringsstyrelsen, Arbejdsskadeforsikringen, </P>  \r\n\r\n<P>Postbox 2566 </P>  \r\n\r\n<P>Æbeløgade 1 </P>  \r\n\r\n<P>2100 København Ø. </P>  \r\n\r\n<P>Sikringsstyrelsen vil korrespondere direkte med skadelidte og eventuelt  \r\n\r\n dennes læge, men institutionen holdes underrettet om arbejdsskadesagens  \r\n\r\n anerkendelse og om afgørelsen af erstatningsspørgsmålet. </P>  \r\n\r\n<P>Lægeerklæringen, der afgives til brug for anmeldelsen, betales af staten  \r\n\r\n efter fastsatte takster. Beløbet fremsendes af sikringsstyrelsen direkte til  \r\n\r\n lægen, uden at regning er nødvendig. </P>  \r\n\r\n<P>Ad C. Ydelserne efter loven er: </P>  \r\n\r\n<UL CLASS=PLAIN-LIST>  \r\n\r\n<LI>a) Erstatning for varigt meen, d.v.s. varig og ikke ubetydelig skade af  \r\n\r\n medicinsk art. Erstatningen ydes normalt som et kapitalbeløb og er uafhængig  \r\n\r\n af skadelidtes indtægt. </LI>  \r\n\r\n<LI>b) Erstatning for tab af erhvervsevnen, d.v.s. nedsættelse af skadelidtes  \r\n\r\n evne til at skaffe sig indtægt ved arbejde. Nedsættelsen skal dog være på  \r\n\r\n mindst 15 pct. Erstatningen ydes som en løbende ydelse, hvis nedsættelsen af  \r\n\r\n erhvervsevnen er 50 pct. eller derover og som et kapitalbeløb ved mindre  \r\n\r\n nedsættelse og fastsættes i forhold til skadelidtes løn inden for en vis  \r\n\r\n grænse, se dog pkt.14. </LI>  \r\n\r\n<LI>c) Overgangsbeløb til ægtefælle (eventuelt samlever) ved dødsfald ydes  \r\n\r\n med et fast beløb uanset indtægt. </LI>  \r\n\r\n<LI>d) Erstatning for tab af forsørger. Til ægtefællen udbetales erstatninng  \r\n\r\n som en løbende ydelse, beregnet efter afdødes indtægt, i en periode af højst  \r\n\r\n 10 år, såfremt den pågældende har fået sine forsørgelsesmæssige forhold  \r\n\r\n forringet.Når den erstatningsberettigede fylder 67 år, afløses den løbende  \r\n\r\n ydelse af et eengangsbeløb på 2 gange den årlige ydelse. </LI>  \r\n\r\n</UL>  \r\n\r\n<P>Til børn udbetales en løbende ydelse på 10 pct. af afdødes årsløn, indtil  \r\n\r\n barnet fylder 18 år. Ydelsen kan dog forlænges til 21. år, hvis barnet er  \r\n\r\n under uddannelse. </P>  \r\n\r\n<UL CLASS=PLAIN-LIST>  \r\n\r\n<LI>e) Godtgørelse af udgifter til proteser, briller eller andre hjælpemidler  \r\n\r\n samt udgifter til sygebehandling og optræning, sidstnævnte i det omfang  \r\n\r\n udgiften ikke dækkes af den offentlige sygesikring. Såfremt et par briller  \r\n\r\n eller andet hjælpemiddel er blevet beskadiget eller ødelagt som følge af  \r\n\r\n arbejdet, erstattes udgiften til reparation, eventuelt fornyelse af  \r\n\r\n hjælpemidlet. </LI>  \r\n\r\n</UL>  \r\n\r\n<P>Ad D. Almindelige bemærkninger. </P>  \r\n\r\n<P>Staten yder erstatning efter arbejdsskadeforsikringsloven såvel til  \r\n\r\n fastansatte som til midlertidigt beskæftigede. </P>  \r\n\r\n<P>Tilkommer der en skadelidt eller dennes efterladte pension eller anden  \r\n\r\n understøttelse fra staten, nedsættes erstatningen efter  \r\n\r\n arbejdsskadeforsikringsloven med 2/3 af værdien af forskellen mellem  \r\n\r\n tilskadekomstpensionen og pensionen beregnet efter den skadelidtes  \r\n\r\n pensionsalder på pensioneringstidspunktet, idet der ses bort fra eventuelt  \r\n\r\n samordningsfradrag. </P>  \r\n\r\n<P>Har nogen forsætligt eller ved groft uagtsomt forhold pådraget sig  \r\n\r\n erstatningspligt over for den skadelidte eller hans efterladte for en  \r\n\r\n arbejdsskade, der er omfattet af loven, indtræder staten i disses ret mod den  \r\n\r\n erstatningspligtige i det omfang, staten har betalt erstatning. </P>  \r\n\r\n<P>De værnepligtige er ikke omfattet af arbejdsskadeforsikringsloven, men af  \r\n\r\n loven om erstatning til skadelidte værnepligtige. </P>  \r\n\r\n<P>Ad E. </P>  \r\n\r\n<P>Sikringsstyrelsen træffer afgørelses i henhold til denne lov, og efter at  \r\n\r\n sagens parter har haft lejlighed til at gøre sig bekendt med de foreliggende  \r\n\r\n oplysninger og til at udtale sig i sagen. </P>  \r\n\r\n<P>Sikringsstyrelsens afgørelser kan indbringes for Den sociale Ankestyrelse  \r\n\r\n inden 4 uger efter, at klageren har fået meddelelse om afgørelsen. </P>  \r\n\r\n<P CLASS=PUNKT> <B>3.</B> Kundgørelse for Forsvaret B.3-1979 og Kundgørelse  \r\n\r\n for Forsvaret B.23-1984 ophæves. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>A. Anholm </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Forsvarsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19892517060"
        },
        {
            "displayName": "Entydig dokumentidentifikation",
            "displayValue": "CM000968"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "04/08/1998"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "25170"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "01/07/1989"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Forsvarsmin. 6.kt. 87-32311-22"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}