{
    "id": 106615,
    "title": "1995 BSF 12   FORSLAG TIL FOLKETINGSBESLUTNING OM INDFØRELSE AF EN UDDANNELSESORIENTERET   UNGDOMSGARANTI ",
    "documentTypeId": "480",
    "isSagsforlobPeriodValid": false,
    "shortName": "1995/1 BSF 12",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 12 </P>  \r\n\r\n<P></P>  \r\n\r\n<P>Forslag til folketingsbeslutning om indførelse af en uddannelsesorienteret  \r\n\r\n ungdomsgaranti </P>  \r\n\r\n<P></P>  \r\n\r\n<P>Fremsat af Aage Frandsen (SF) Anne Baastrup (SF) Steen Gade (SF) Kjeld  \r\n\r\n Rahbæk Møller (SF) </P>  \r\n\r\n<P></P>  \r\n\r\n<P>den 11. oktober 1995 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen inden udgangen af 1995 at fremsætte </P>  \r\n\r\n<P>lovforslag om en ungdomsgaranti for unge under 25 år, som ikke har </P>  \r\n\r\n<P>en erhvervsuddannelse. </P>  \r\n\r\n<P>Lovforslaget skal udarbejdes efter følgende retningslinjer: </P>  \r\n\r\n<P>Senest efter 6 måneders ledighed skal unge under 25 år, som er på  \r\n\r\n dagpenge, og som ikke har en erhvervsuddannelse, have mulighed for at vælge  \r\n\r\n en uddannelse eller et arbejde. Men allerede efter senest 3 måneders ledighed  \r\n\r\n skal der sættes ind med erhvervs- og uddannelsesvejledning. Der skal tilbydes  \r\n\r\n møder/kurser med oplysning om mulighederne, og hvad den unge skal gøre. </P>  \r\n\r\n<P>Garantien forudsætter, at der skabes flere erhvervsrettede  \r\n\r\n uddannelsespladser i form af: </P>  \r\n\r\n<P>- fri(ere) adgang til de videregående uddannelser, </P>  \r\n\r\n<P>- flere pladser på social- og sundhedsuddannelserne samt  \r\n\r\n sygeplejerskeuddannelsen, </P>  \r\n\r\n<P>- praktikpladser til alle, evt. gennem skolepraktikundervisning  \r\n\r\n (PKU-pladser), </P>  \r\n\r\n<P>- et landsdækkende udbud af erhvervsgrunduddannelse (EGU-pladser). </P>  \r\n\r\n<P>Ønsker den unge arbejde i stedet for uddannelse, skal der tilbydes arbejde  \r\n\r\n eventuelt kombineret med uddannelse eller lignende. Principperne er følgende:  \r\n\r\n</P>  \r\n\r\n<P>- arbejde i 4 ud af 5 dage, 3 ud af 4 uger, 4 ud af 5 uger el.lign., </P>  \r\n\r\n<P>- i den sidste dag/uge tilbydes forskellig form for uddannelse,  \r\n\r\n erhvervsvejledning, praktik, </P>  \r\n\r\n<P>- ved arbejde sker aflønningen på overenskomstmæssige vilkår, </P>  \r\n\r\n<P>- den samlede indkomst skal svare til mindst dagpenge + et fast beløb til  \r\n\r\n at kompensere for udgifter ved befordring m.v. </P>  \r\n\r\n<P> <I>Bemærkninger til forslaget</I>  </P>  \r\n\r\n<P>Forslaget sigter i første omgang på unge, som er på dagpenge, og som ikke  \r\n\r\n har en erhvervsuddannelse. </P>  \r\n\r\n<P>For unge kontanthjælpsmodtagere findes der allerede ordninger, som  \r\n\r\n indebærer, at der skal foreligge et tilbud efter 3 måneders arbejdsløshed.  \r\n\r\n Men disse tilbud er langtfra tilfredsstillende, fordi tilbudene reelt ikke  \r\n\r\n kvalificerer til et ordinært arbejdsmarked, hvilket hænger sammen med, at der  \r\n\r\n stort set ikke er uddannelse i tilbudene. </P>  \r\n\r\n<P>Dertil kommer, at mange tilbud til unge kontanthjælpsmodtagere alene har  \r\n\r\n som funktion at holde de unge beskæftiget. Derfor skal tilbudet til  \r\n\r\n dagpengemodtagere, som det fremgår af dette forslag, efterhånden også komme  \r\n\r\n til at omfatte kontanthjælpsmodtagere. Det vil betyde langt bedre tilbud med  \r\n\r\n et kvalitativt andet indhold med uddannelse eller arbejde kombineret med  \r\n\r\n uddannelse. </P>  \r\n\r\n<P>Forslaget om en fri(ere) adgang til de videregående uddannelser skal  \r\n\r\n naturligvis gælde alle. Forslaget er nærmere beskrevet i bilag B. Det vil  \r\n\r\n skabe &#187;træk i systemet&#171;, så der frigøres et antal andre  \r\n\r\n uddannelsespladser og job, der typisk besættes af unge. Det vil i sig selv  \r\n\r\n reducere ungdomsarbejdsløsheden og dermed det antal unge, der omfattes af  \r\n\r\n garantien. </P>  \r\n\r\n<P>For den gruppe unge, der ikke er motiveret for traditionel uddannelse, er  \r\n\r\n det vigtigt, at der er tilstrækkeligt udbud af utraditionelle uddannelser,  \r\n\r\n f.eks. produktionsskoler, den frie ungdomsuddannelse og brobygningsprojekter.  \r\n\r\n</P>  \r\n\r\n<P>Valg af uddannelse sker på normale optagelsesvilkår. Det foreslås dog, at  \r\n\r\n hjemkommunen, hvis den unge ønsker det, skal tilbydes en EGU-plads eller  \r\n\r\n uddannelse inden for den frie ungdomsuddannelse. Hvis den pågældende  \r\n\r\n uddannelse ikke har optag inden for 6-måneders-perioden, kan dagpengeperioden  \r\n\r\n forlænges i det nødvendige antal måneder, eller der kan tilbydes arbejde.  \r\n\r\n</P>  \r\n\r\n<P>Når ca. 1/3 af en ungdomsårgang aldrig får afsluttet en  \r\n\r\n erhvervsuddannelse, skyldes det bl.a., at mange unge opgiver en påbegyndt  \r\n\r\n uddannelse. Derfor er det vigtigt, at man på uddannelsesinstitutionerne -  \r\n\r\n ikke mindst erhvervsskolerne - er opmærksomme på dette problem. Man må i  \r\n\r\n højere grad søge at tilrettelægge undervisningen efter elevernes  \r\n\r\n forudsætninger. Samtidig er det vigtigt, at eleverne i forbindelse med  \r\n\r\n studievejledningen kommer til at kende betingelserne for uddannelserne, så de  \r\n\r\n kan vælge rigtigt første gang. </P>  \r\n\r\n<P>Garantien skal efterhånden gælde alle unge uden erhvervsuddannelse, uanset  \r\n\r\n om de er på dagpenge eller i kontanthjælpssystemet. Den skal administreres af  \r\n\r\n kommunerne - uanset om det er unge på dagpenge eller på kontanthjælp. Der  \r\n\r\n sker altså en ligestilling af kontanthjælps- og dagpengemodtagere. I bilag A  \r\n\r\n er foretaget beregninger over forslagets konsekvenser. </P>  \r\n\r\n<P>Når garantien først skal træde i kraft efter 6 måneder - mod i dag 3  \r\n\r\n måneder for kontanthjælpsmodtagere og 2 år for dagpengemodtagere - skyldes  \r\n\r\n det dels et ligestillingshensyn, dels at en uddannelsesorienteret garanti må  \r\n\r\n afpasses med, at mange uddannelsesinstitutioner kun har optag 2 gange årligt.  \r\n\r\n Netop uddannelsesperspektivet betyder, at dette forslag er langt mere  \r\n\r\n ambitiøst end den nuværende ordning for kontanthjælpsmodtagere, der i vid  \r\n\r\n udstrækning har karakter af en jobtræningsgaranti. Der er i øvrigt intet til  \r\n\r\n hinder for, at kommunen ligesom i dag kan vælge at give tilbudet tidligere -  \r\n\r\n og det vil ofte være en god ide. </P>  \r\n\r\n<P>Dagpengeberettigede unge med en afsluttet erhvervsuddannelse skal i første  \r\n\r\n omgang fortsat have rettigheder og pligter svarende til dagpengemodtagere  \r\n\r\n over 25 år - med de forbedringer, SF har foreslået for denne gruppe (jf.  \r\n\r\n beslutningsforslag nr. B 11 om indførelse af en ret for langtidsledige til at  \r\n\r\n få et ordinært arbejde). </P>  \r\n\r\n<P> <B>Bilag A</B>  </P>  \r\n\r\n<P> <I>Beregninger over konsekvenserne af forslaget om en  \r\n\r\n uddannelsesorienteret ungdomsgaranti</I>  </P>  \r\n\r\n<P>Beregningerne er selvfølgelig behæftet med betydelig usikkerhed, fordi der  \r\n\r\n er mangler i det foreliggende talmateriale, og fordi beregningerne  \r\n\r\n nødvendigvis må bygge på skøn. </P>  \r\n\r\n<P> <I>Udgiftsskøn for uddannelsesorienteret ungdomsgaranti</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                                     Antal    Udgift pr.  Udgift i alt  \r\n\r\n                                               person       mio. kr.  \r\n\r\n                                                  kr.  \r\n\r\n ---------------------------------------------------------------------  \r\n\r\n Alm. uddannelsespladser .........   10.000    92.000         920  \r\n\r\n EGU og utraditionelle  \r\n\r\n uddannelser .....................    4.500    90.000         405  \r\n\r\n Beskæftigelse på 4/5-basis ......    6.000   148.000         888  \r\n\r\n Forbedret erhvervsvejledning ....                            100  \r\n\r\n Forbedrede ungdomsuddannelser ...                            100  \r\n\r\n ---------------------------------------------------------------------  \r\n\r\n I alt ...........................                          2.413  \r\n\r\n ---------------------------------------------------------------------  \r\n\r\n Dagpengeudgift, 16.000 unge .....                          1.915  \r\n\r\n Meromkostning ved forslaget,  \r\n\r\n niveau ultimo 1996 ..............                            498  \r\n\r\n ---------------------------------------------------------------------  \r\n\r\n</font></pre>\r\n\r\n<P>I 1996 vil meromkostningen være mindre, fordi SF's plan indføres gradvis.  \r\n\r\n</P>  \r\n\r\n<P> <I>Beregningsforudsætninger:</I>  </P>  \r\n\r\n<P>Grundet manglende statistik og de mange mulige valg er det selvfølgelig  \r\n\r\n meget usikkert, hvad en ungdomsgaranti vil koste. Specielt er det usikkert,  \r\n\r\n hvor mange unge der skal have et tilbud. </P>  \r\n\r\n<P>Skøn over målgruppens størrelse: </P>  \r\n\r\n<P>A. Der var i perioden 3. kvartal 1994 - 2. kvartal 1995 ca. 45.600  \r\n\r\n arbejdsløse unge (16-24 år). </P>  \r\n\r\n<P>B. I 1993 havde godt 1/3 af de unge arbejdsløse en erhvervsuddannelse. Der  \r\n\r\n skønnes på den baggrund at være ca. 30.400 unge arbejdsløse uden en  \r\n\r\n erhvervsuddannelse. </P>  \r\n\r\n<P>C. Af de arbejdsløse er 16.550 på kontanthjælp. De skønnes at fordele sig  \r\n\r\n med 15.000 uden og 1.550 med en afsluttet erhvervsuddannelse. De fleste med  \r\n\r\n en uddannelse vil have meldt sig ind i en a-kasse på dimittendvilkår og  \r\n\r\n derfor være på dagpenge. </P>  \r\n\r\n<P>D. Ca. 29.000 unge får arbejdsløshedsdagpenge. Ovennævnte tal indebærer,  \r\n\r\n at ca. 15.400 af dem er uden en erhvervsuddannelse (30.400 uden uddannelse,  \r\n\r\n hvor 15.000 er ikkeforsikrede). </P>  \r\n\r\n<P>E. De 15.400 er udtryk for den gennemsnitlige arbejdsløshed. Det siger  \r\n\r\n ikke direkte noget om, hvor mange der skal have et tilbud. På baggrund af  \r\n\r\n oplysninger om fordelingen af unge efter ledighedsgrad m.v. skønnes det, at  \r\n\r\n der første år skal afgives ekstra ca. 16.000 tilbud i kraft af garantien.  \r\n\r\n</P>  \r\n\r\n<P>F. De 15.000 unge arbejdsløse på kontanthjælp uden uddannelse skal  \r\n\r\n efterhånden også omfattes af garantien, men denne gruppe har allerede i dag  \r\n\r\n ret og pligt til et hurtigt tilbud. SF lægger op til, at der lægges større  \r\n\r\n vægt på uddannelse i disse tilbud, men det antages, at omkostningerne er de  \r\n\r\n samme som i dag for denne gruppe. Det antages, at kommunerne ligesom i dag  \r\n\r\n vælger at give et hurtigt tilbud også til de 15.000 unge arbejdsløse på  \r\n\r\n kontanthjælp, når de har fået en uddannelse. </P>  \r\n\r\n<P>Målgruppen antages placeret som følger: </P>  \r\n\r\n<P>i. I det ordinære uddannelsessystem skabes 10.000 nye pladser - hvoraf ca.  \r\n\r\n 1/3 på de videregående uddannelser jf. bilag B - og at 5.000 af disse  \r\n\r\n besættes af målgruppen. De resterende 5.000 pladser skaber &#187;træk i  \r\n\r\n systemet&#171; ved at frigøre job, så målgruppen reduceres med 5.000.  \r\n\r\n Stykomkostningen sættes til 92.000 kr./år svarende til stykomkostningen i  \r\n\r\n SF's plan for de videregående uddannelser. </P>  \r\n\r\n<P>ii. EGU og de utraditionelle uddannelser udbygges med 4.500 pladser, der  \r\n\r\n besættes af målgruppen. Stykomkostningen sættes til 90.000 kr./år. </P>  \r\n\r\n<P>iii. Ca. 6.000 af målgruppen skal have et tilbud om beskæftigelse på  \r\n\r\n 4/5-basis. Stykomkostningen antages at udgøre 133.000 kr. i løn (ekskl.  \r\n\r\n arbejdsmarkedsbidrag) og ca. 15.000 kr. i andre omkostninger. </P>  \r\n\r\n<P>iv. Det forudsættes herudover, at erhvervsvejledningen og  \r\n\r\n ungdomsuddannelserne forbedres. Hertil afsættes 2x100 mio. kr. Det vil trække  \r\n\r\n i retning af at reducere målgruppen, men af forsigtighedshensyn er der ikke  \r\n\r\n indregnet en afledt besparelse. </P>  \r\n\r\n<P>Dagpengebesparelsen er udregnet under den forudsætning, at de unge i  \r\n\r\n gennemsnit får udbetalt 90 pct. af maksimale dagpenge. </P>  \r\n\r\n<P> <B>Bilag B</B>  </P>  \r\n\r\n<P> <I>SF's plan for fri(ere) adgang til de videregående uddannelser:  \r\n\r\n</I></P>  \r\n\r\n<P>1. Indledning </P>  \r\n\r\n<P>SF fremlagde i 1994 en plan for at afskaffe adgangsbegrænsningen til de  \r\n\r\n videregående uddannelser. I forbindelse med finansloven for 1995 blev der  \r\n\r\n vedtaget betydelige omprioriteringer og en beskeden kapacitetsudvidelse på  \r\n\r\n området. Det har løst nogle af problemerne. Bl.a. dimensioneres  \r\n\r\n folkeskolelærer-, bibliotekar- og sundhedsuddannelserne nu stort set som  \r\n\r\n foreslået i SF's plan (dog med 1 års forsinkelse). Til gengæld er  \r\n\r\n pladsmangelen på især humaniora forstærket. </P>  \r\n\r\n<P>På den baggrund fremlægger SF hermed en revideret plan. Den kræver, at der  \r\n\r\n hvert år optages ca. 9.100 ekstra studerende - mod ca. 12.000 i 1994-planen.  \r\n\r\n Udbygningen skal ske over 3 år. Det kræver, at beslutningen bliver taget  \r\n\r\n hurtigt. Derfor ønsker SF, at der straks startes forhandlinger om en 3-årig  \r\n\r\n plan for de videregående uddannelser. </P>  \r\n\r\n<P>SF's bud er kort fortalt, at </P>  \r\n\r\n<P>- optaget i 1996, 1997 og 1998 skal forøges med henholdsvis ca. 3.300, ca.  \r\n\r\n 6.200 og ca. 9.100. I 1998 svarer det til en udvidelse af optaget under den  \r\n\r\n koordinerede tilmelding på 20 pct., </P>  \r\n\r\n<P>- i 1996-98 optages i alt ca. 18.600 ekstra studerende. I 2. halvår 1998  \r\n\r\n vil ca. 15.400 af disse stadig studere. Resten er faldet fra, </P>  \r\n\r\n<P>- som gennemsnit for 1998 øges antallet af studerende med ca. 11.700,  \r\n\r\n hvilket <I>brutto</I> koster ca. 975 mio. kr. i drifts- og anlægsudgifter  \r\n\r\n samt SU. Det inkluderer 182 mio. kr. til styrkelse af forskningen, </P>  \r\n\r\n<P>- dette modsvares af en besparelse på overførselsindkomsterne i 1998, der  \r\n\r\n forsigtigt er sat til 650 mio. kr. <I>Netto</I> udgiften bliver dermed ca.  \r\n\r\n 325 mio. kr. Besparelsen opstår, fordi det ydelsesmæssigt er langt billigere  \r\n\r\n at lade de unge studere end at lade dem arbejde eller gå arbejdsløse. </P>  \r\n\r\n<P>Som en sidegevinst vil planen i 1998 reducere arbejdsløsheden med over  \r\n\r\n 10.000. </P>  \r\n\r\n<P>Udviklingen det seneste år giver en historisk chance for at få afskaffet  \r\n\r\n adgangsbegrænsningen. Grib den! </P>  \r\n\r\n<P> <I>2. Fri adgang - som hovedprincip </I></P>  \r\n\r\n<P>2.1. Hvorfor fri adgang? </P>  \r\n\r\n<P>SF tillægger det stor betydning, at det enkelte menneske selv har mulighed  \r\n\r\n for at vælge sin uddannelse - forudsat at de nødvendige kvalifikationer er  \r\n\r\n til stede eller opnås. Økonomiske eller andre hensyn kan i særlige tilfælde  \r\n\r\n betyde, at dette grundprincip må tilsidesættes. </P>  \r\n\r\n<P>Andre mener, at antallet af studerende skal fastsættes ud fra, &#187;hvor  \r\n\r\n mange der bliver brug for&#171;. I praksis har det vist sig overordentlig  \r\n\r\n vanskeligt at regne ud, hvor mange der bliver brug for. Desuden tyder meget  \r\n\r\n på, at mennesker med en uddannelse er gode til at finde job uden for deres  \r\n\r\n fagområde. </P>  \r\n\r\n<P>Arbejdsløsheden for personer uden en uddannelse er langt højere end  \r\n\r\n arbejdsløsheden for personer med en uddannelse. Det påstås undertiden, at det  \r\n\r\n er lige slemt at være arbejdsløs med og uden en uddannelse. Men det holder  \r\n\r\n ikke. Det er overvejende blandt de arbejdsløse uden erhvervsuddannelse, vi  \r\n\r\n finder den langvarige og tunge arbejdsløshed. Og samfundsmæssigt giver en  \r\n\r\n mere ligelig fordeling af arbejdsløsheden bedre muligheder for at komme  \r\n\r\n arbejdsløsheden til livs uden at løbe ind i flaskehalsproblemer. </P>  \r\n\r\n<P> <I>2.2. Fri adgang - med undtagelser </I></P>  \r\n\r\n<P>2.2.1. Her er allerede fri adgang </P>  \r\n\r\n<P>For de tekniske uddannelser, handelsskolerne og de fleste linjer på  \r\n\r\n handelshøjskolerne er der allerede i dag fri adgang eller så tæt på fri  \r\n\r\n adgang, at afskaffelse af adgangsbegrænsningen på andre studier er nok til at  \r\n\r\n sikre fri adgang (note 1). Det betyder blandt andet, at der ikke er de store  \r\n\r\n problemer for de korterevarende videregående uddannelser. </P>  \r\n\r\n<P>For bibliotekar- og farmaceutuddannelsen er kapaciteten udvidet, sådan som  \r\n\r\n det blev anbefalet i SF's plan fra 1994. Der vil sandsynligvis være fri  \r\n\r\n adgang fra i år. </P>  \r\n\r\n<P> <I>2.2.2. Her vil SF indføre fri adgang</I>  </P>  \r\n\r\n<P>For folkeskolelæreruddannelsen har regeringen planlagt en udvidelse af  \r\n\r\n optaget på 60 pct. fra 1994 til 1998. Det svarer til det, som SF foreslog i  \r\n\r\n 1994. Imidlertid er ansøgertallet steget ifølge pressen, og der er derfor  \r\n\r\n behov for et antal yderligere pladser, som skønsmæssigt er sat til 500. Det  \r\n\r\n vil sandsynligvis være nok til at skabe fri adgang. </P>  \r\n\r\n<P> <I>Tabel 1. Oversigt over SF's plan for de videregående uddannelser</I>  \r\n\r\n</P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                  Optag   1. priori-   SF's mål     Mer-    Fri adgang  \r\n\r\n                  ifølge  tetsansøgere for 1988  udbygning  inden for  \r\n\r\n                  finans-   i 1994                             3 år  \r\n\r\n                  loven  \r\n\r\n               ----------  \r\n\r\n               i 95  i 98  \r\n\r\n ---------------------------------------------------------------------  \r\n\r\n Humaniora .. 6.313  6.266   7.945     8.500      36 pct.    i 1998  \r\n\r\n Samfunds-  \r\n\r\n videnskab .. 6.263  6.261   7.971     8.800      41 pct.    i 1998  \r\n\r\n Folkeskole-  \r\n\r\n lærer ...... 3.800  4.990   5.069     5.500      10 pct.    i 1998  \r\n\r\n Journalist .   255    255   1.295       400      57 pct.       Nej  \r\n\r\n Social-  \r\n\r\n rådgiver ...   691    691   1.136     1.100      59 pct.    i 1998  \r\n\r\n Pædagog .... 5.000  5.000  12.056     7.340      47 pct.       Nej  \r\n\r\n Husholdnings-  \r\n\r\n økonom .....   175    175     161       225      29 pct.    i 1996  \r\n\r\n Håndarbejds-  \r\n\r\n lærer ......   565    565     841       850      50 pct.    i 1996  \r\n\r\n Arkitekt ...   400    400     708       700      75 pct.    i 1998  \r\n\r\n Psykolog ...   359    359   1.443       575      60 pct.      Nej  \r\n\r\n ---------------------------------------------------------------------  \r\n\r\n I alt ......23.821 24.962  38.625    33.990      36 pct.  \r\n\r\n ---------------------------------------------------------------------  \r\n\r\n Ikke med i plan pga. fri adgang/udsigt til fri adgang:  \r\n\r\n KVU, handel. 6.370  5.730      -  \r\n\r\n KVU, teknik. 5.480  4.920      -  \r\n\r\n Teknik  \r\n\r\n (MVU+KVU) .. 3.406  3.126      -  \r\n\r\n Bibliotekar.   275    275    276  \r\n\r\n Natur-  \r\n\r\n videnskab .. 2.735  2.549  3.166  \r\n\r\n Uden for plan:  \r\n\r\n Sundhed  \r\n\r\n (ekskl.  \r\n\r\n psyk.) ..... 2.384  2.909  6.583  \r\n\r\n Forsker-  \r\n\r\n udd. m.v. ..   304    304      -  \r\n\r\n ---------------------------------------------------------------------  \r\n\r\n I alt ..... 44.775 44.775 53.587                 20 pct.  \r\n\r\n ---------------------------------------------------------------------  \r\n\r\n I alt -  \r\n\r\n bibliotekar 44.500 44.500  \r\n\r\n ---------------------------------------------------------------------  \r\n\r\n</font></pre>\r\n\r\n<P>Anm.: De 44.500 er antal pladser under den koordinerede tilmelding. </P>  \r\n\r\n<P>Også for humaniora, samfundsvidenskab, socialrådgiver- og  \r\n\r\n arkitektuddannelserne vil SF's plan betyde, at den fri adgang kan nås i 1998.  \r\n\r\n Se tabel 1 og eventuelt underbilag 1. </P>  \r\n\r\n<P>For husholdningsøkonom- og håndarbejdslæreruddannelsen kan der indføres  \r\n\r\n fri adgang allerede fra 1996. </P>  \r\n\r\n<P> <I>2.2.3. Uddannelser uden fri adgang</I>  </P>  \r\n\r\n<P>For journalist- og pædagoguddannelsen er der langt flere ansøgere end  \r\n\r\n pladser. Her ønsker SF en kraftigere udbygning, end regeringen planlægger,  \r\n\r\n men det er ikke praktisk muligt at gennemføre fri adgang i 1998. </P>  \r\n\r\n<P>Også på de fleste sundhedsuddannelser er der et stort overskud af  \r\n\r\n ansøgere. For sundhedsuddannelserne under den koordinerede tilmelding under  \r\n\r\n et er der næsten 3 gange så mange 1. prioritetsansøgninger som pladser.  \r\n\r\n Regeringen har planlagt en udbygning på ca. 30 pct. fra 1994 til 1998,  \r\n\r\n hvilket nogenlunde svarer til det, SF foreslog for et år siden. Selv om der  \r\n\r\n kan være brug for visse justeringer af denne udbygning, er det valgt ikke at  \r\n\r\n tage sundhedsområdet med i denne plan. </P>  \r\n\r\n<P>Uden for den koordinerede tilmelding findes andre sundhedsuddannelser,  \r\n\r\n herunder uddannelserne til sygeplejerske og social-/sundhedsassistent. De er  \r\n\r\n ikke med i denne plan. SF mener, at de skal behandles særskilt, fordi  \r\n\r\n dimensioneringen foretages af amts- og primærkommuner. </P>  \r\n\r\n<P> <I>2.2.4. Undtagelser fra fri adgang</I>  </P>  \r\n\r\n<P>Enkelte &#187;små&#171; specialiserede uddannelser på universiteterne er  \r\n\r\n meget søgt. Det gælder f.eks. filmvidenskab. SF finder det urealistisk at  \r\n\r\n sikre fri adgang til denne type uddannelser - men antallet af pladser skal  \r\n\r\n forøges, og der skal være fri adgang til beslægtede fag, f.eks. dansk. </P>  \r\n\r\n<P>Der kan endvidere opstå problemer, hvis ansøgertallet til en uddannelse  \r\n\r\n stiger (uventet) kraftigt fra et år til det næste. Det kan blive nødvendigt  \r\n\r\n at afvise ansøgere i en konkret situation for at undgå urimelige studievilkår  \r\n\r\n for dem, som optages. I så fald skal ansøgerne tilbydes et valg mellem en  \r\n\r\n plads på en lavere prioritet eller et garantibevis for optagelse året efter  \r\n\r\n (jf. et forslag fra Studenterrådet ved Københavns Universitet). </P>  \r\n\r\n<P>Med disse forbehold vil hovedreglen i 1998 være fri adgang.  \r\n\r\n Adgangsbegrænsningen vil - næsten - være afskaffet. </P>  \r\n\r\n<P> <I>2.2.5. Styrkelse af journalistuddannelsen</I>  </P>  \r\n\r\n<P>Ud over en øgning af optagelsestallet til journalistuddannelsen bør der  \r\n\r\n også ske initiativer til styrkelse af den ved åbning af mulighed for at  \r\n\r\n supplere uddannelsen med universitetskurser. Det foreslås, at der åbnes  \r\n\r\n mulighed for, at journalistelever som led i deres uddannelse kan læse et år  \r\n\r\n på et universitet inden for et frit valgt fag med fuld SU- og  \r\n\r\n taxameterfinansiering. Beregningsmæssigt skønnes det, at 150 journalistelever  \r\n\r\n årligt vil benytte sig af muligheden. </P>  \r\n\r\n<P>På længere sigt bør det overvejes at integrere journalistuddannelsen i  \r\n\r\n Århus Universitet for at sikre bedre sammenhæng mellem journalistuddannelsen  \r\n\r\n og universitetsuddannelserne. Derved opnås også, at journalistuddannelsen  \r\n\r\n bliver en forskningsbaseret uddannelse. Samtidig bør det overvejes at åbne en  \r\n\r\n tilsvarende uddannelse på et af universiteterne i hovedstadsområdet. </P>  \r\n\r\n<P> <I>3. Hellere for mange end for få</I>  </P>  \r\n\r\n<P>I 1992 indgik 7 af Folketingets partier en 4-årig aftale, der skulle føre  \r\n\r\n til afskaffelse af adgangsbegrænsning på mange videregående uddannelser. SF  \r\n\r\n gik med i aftalen for at sikre flest mulige pladser. Alligevel var vi  \r\n\r\n skeptiske over for, om målet kunne nås, fordi aftalen &#187;fedtede&#171; med  \r\n\r\n antallet af pladser. Desværre viste det sig, at antallet af afviste steg i  \r\n\r\n stedet for at falde. </P>  \r\n\r\n<P>Det har ført til den tvivlsomme tradition, at man hvert år i huj og hast  \r\n\r\n finder nogle ekstra pladser bl.a. ved at stuve studerende ind på holdene. Det  \r\n\r\n har været berettiget i situationen, men det er en løsning af ringe kvalitet,  \r\n\r\n og det var langtfra nok til at give plads til alle afviste. For at undgå  \r\n\r\n gentagelser er SF's plan baseret på, at der laves et stort, velplanlagt løft  \r\n\r\n i antallet af studiepladser. Filosofien er, at hvis enkelte pladser skulle  \r\n\r\n stå ubesat, vil det være lettere løbende at skære disse væk end det modsatte.  \r\n\r\n Omkostningerne ved &#187;overdimensionering&#171; er midlertidige og  \r\n\r\n forholdsvis beskedne, mens de samfundsmæssige omkostninger ved  \r\n\r\n &#187;underdimensionering&#171; er store og langvarige - bl.a. i form af  \r\n\r\n flaskehalsproblemer, jf. ovenfor. </P>  \r\n\r\n<P> <I>4. En ordentlig standard</I>  </P>  \r\n\r\n<P>Ved beregning af driftsudgifter til uddannelse er brugt de beløb -  \r\n\r\n &#187;taxametre&#171; - der fremgår af finansloven. For at undgå at  \r\n\r\n pladsudvidelsen fører til en forringelse af undervisningens kvalitet, er der  \r\n\r\n herudover afsat: </P>  \r\n\r\n<P>- 15.600 kr. pr. ekstra studerende som en engangsudgift til bygninger,  \r\n\r\n inventar etc. </P>  \r\n\r\n<P>- 15.600 kr. pr. ekstra studerende pr. år til aflønning m.v. af forskere.  \r\n\r\n SF's plan vil gøre det muligt at ansætte ca. 425 ekstra forskere - omregnet  \r\n\r\n til fuld tid. SF har ikke lagt sig fast på en bestemt fordeling af de ekstra  \r\n\r\n forskningsmidler på læreanstalter eller studier. </P>  \r\n\r\n<P>Ved at ansætte et større antal lærere og forskere nu opnås i øvrigt et  \r\n\r\n mere blidt generationsskifte på læreanstalterne. I dag er afgangen beskeden,  \r\n\r\n men der forventes en betydelig afgang om ca. 10 år. Det betyder også, at det  \r\n\r\n vil være lettere at foretage en nedadgående tilpasning, såfremt ansøgertallet  \r\n\r\n til den tid er faldende. </P>  \r\n\r\n<P> <I>5. Statens Uddannelsesstøtte</I>  </P>  \r\n\r\n<P>SF's plan betyder, at der i 1998 er ca. 11.700 flere studerende på de  \r\n\r\n videregående uddannelser. Det skønnes at koste ca. 270 mio. kr. ekstra i SU.  \r\n\r\n Det modsvares fuldt ud af besparelser på dagpenge og kontanthjælp. Materiale  \r\n\r\n fra Socialkommissionen viser, at det offentliges gennemsnitsudgift pr. ung er  \r\n\r\n nogenlunde lige stor, hvad enten den unge studerer eller ej (se underbilag  \r\n\r\n 2). </P>  \r\n\r\n<P> <I>6. Jobfrigørelse</I>  </P>  \r\n\r\n<P>SF's plan betyder, at der frigøres et antal job - typisk ufaglærte job.  \r\n\r\n Unge under uddannelse har normalt kun lønarbejde nogle få timer om ugen, mens  \r\n\r\n unge, der ikke er under uddannelse, arbejder betydelig mere. Det skønnes  \r\n\r\n forsigtigt, at i 1998 vil de ekstra ca. 15.000 taxameterudløsende studerende  \r\n\r\n svare til ca. 15.800 studerende (note 2), og de vil frigøre ca. 6.400  \r\n\r\n fuldtidsjob (se underbilag 3). </P>  \r\n\r\n<P>Det vil typisk være ufaglærte job, som let kan genbesættes med  \r\n\r\n arbejdsløse. Regnes meget forsigtigt med, at det offentlige pr. frigjort job  \r\n\r\n i gennemsnit sparer 75.000 kr. i dagpenge, kontanthjælp etc., vil den samlede  \r\n\r\n besparelse være på ca. 360 mio. kr. i 1998. </P>  \r\n\r\n<P> <I>7. Samfundsøkonomiske virkninger</I>  </P>  \r\n\r\n<P>Baseret på resultater (multiplikatortabeller) fra Danmarks Statistiks  \r\n\r\n makroøkonomiske model ADAM kan det beregnes, at SF's plan vil: </P>  \r\n\r\n<P>- gøre arbejdsløsheden i 1998 ca. 10.500 lavere end ellers. Det fremkommer  \r\n\r\n ved, at </P>  \r\n\r\n<P>- ca. 3.000 unge, der ellers ville være arbejdsløse, kommer i gang med en  \r\n\r\n uddannelse, </P>  \r\n\r\n<P>- der frigøres ca. 6.400 job til arbejdsløse, jf. ovenfor. Den lidt mindre  \r\n\r\n arbejdsstyrke vil øge lønpresset marginalt, og det vil koste ca. 400 job,  \r\n\r\n</P>  \r\n\r\n<P>- ca. 2.400 kommer i beskæftigelse på uddannelsesstederne (lærere,  \r\n\r\n bygningshåndværkere etc.), hvilket reducerer arbejdsløsheden med ca. 1.500,  \r\n\r\n</P>  \r\n\r\n<P>- det offentlige underskud forøges med ca. 100 mio. kr. i år 1998. Det vil  \r\n\r\n stige til ca. 365 mio. kr. i år 2000. Heri er ikke indregnet den gunstige  \r\n\r\n effekt, som uddannelse har på strukturarbejdsløsheden. Den vil på et  \r\n\r\n tidspunkt blive så stærk, at de offentlige finanser bliver forbedret. </P>  \r\n\r\n<P>På kort sigt er der tale om en beskeden merbelastning af de offentlige  \r\n\r\n finanser. SF medvirker gerne til at finde finansieringsmuligheder. </P>  \r\n\r\n<P>De nærmere forudsætninger fremgår af underbilag 3. </P>  \r\n\r\n<P> <I>Underbilag 1. Dimensionering af planen</I>  </P>  \r\n\r\n<P>Som mål for behovet for optagelsespladser ved fri adgang er brugt antallet  \r\n\r\n af 1. prioritetsansøgere. Udgangspunktet er 1994-tallene. I 3 tilfælde er  \r\n\r\n tallene justeret på baggrund af presseoplysninger om søgningen i 1995: </P>  \r\n\r\n<P>- for læreruddannelsen er behovsmålet sat 500 op; </P>  \r\n\r\n<P>- for humaniora er behovsmålet sat 500 op; </P>  \r\n\r\n<P>- for naturvidenskab er behovsmålet sat 600 ned. </P>  \r\n\r\n<P>Disse tal skal opfattes som en 1. approksimation af behovet. Det vil hen  \r\n\r\n ad vejen formentlig falde, fordi der er en pukkel af &#187;gamle&#171;  \r\n\r\n ansøgninger. Til gengæld vil der fortsat være nogle ansøgere, der ikke får  \r\n\r\n tilgodeset deres 1. ønske - idet der stadig vil være enkelte uddannelser uden  \r\n\r\n fri adgang. Disse skulle ideelt fordeles på de uddannelser, der står som 2. -  \r\n\r\n evt. 3. etc. - prioritet. Endvidere kan den fri adgang lokke nye ansøgere  \r\n\r\n frem, der i dag opgiver, fordi de ikke kan klare karakterkrav m.v. Det er  \r\n\r\n forudsat, at disse effekter opvejer hinanden, så antallet af 1.  \r\n\r\n prioritetsansøgere giver et rimeligt mål for behovet. </P>  \r\n\r\n<P>Behovet er sammenlignet med det planlagte optag i 1998, sådan som det  \r\n\r\n fremgår af finansloven for 1995. Ved at bruge budgetoversigtstal for 1998  \r\n\r\n tages der højde for, at der på flere uddannelser i forvejen sker en kraftig  \r\n\r\n udbygning - det gælder f.eks. sundhedsuddannelser og  \r\n\r\n folkeskolelæreruddannelsen. </P>  \r\n\r\n<P>Dermed er der tal for efterspørgsel og udbud. For hver uddannelse er så  \r\n\r\n vurderet, hvor hurtigt der kan gennemføres fri adgang. I nogle tilfælde kan  \r\n\r\n det ske allerede fra 1996, i andre tilfælde først gradvist over 3 år. For  \r\n\r\n enkelte uddannelser gennemføres ikke fri adgang inden for planens 3-årige  \r\n\r\n tidshorisont. Her er i stedet for skønnet, hvor stort et løft der er  \r\n\r\n realistisk og/eller behov for. </P>  \r\n\r\n<P> <I>Underbilag 2. Overførselsindkomster til unge</I>  </P>  \r\n\r\n<P>En registersamkøring foretaget af Socialkommissionen gør det muligt at  \r\n\r\n beregne den gennemsnitlige udgift til overførselsindkomster for unge. Det  \r\n\r\n fremgår af tabel 2, at gennemsnitsudgiften pr. uddannelsessøgende er langt  \r\n\r\n mindre end gennemsnitsudgiften for andre unge. Det skyldes dog, at de helt  \r\n\r\n unge er &#187;billigere&#171; end de lidt ældre, og at der er størst andel af  \r\n\r\n uddannelsessøgende blandt de helt unge. Man får et mere fair billede ved at  \r\n\r\n dele op i aldersklasser (Socialkommissionens offentliggjorte materiale  \r\n\r\n tillader ikke en mere detaljeret opdeling end den i tabel 2). </P>  \r\n\r\n<P>Opdelingen viser, at uddannelsessøgende er billigere op til 22-års-alderen  \r\n\r\n og derefter noget dyrere. Det forekommer fair at sige, at en  \r\n\r\n uddannelsessøgende i snit <I>højst</I> koster det samme som en jævnaldrende  \r\n\r\n ikkeuddannelsessøgende. Konklusionen forstærkes af, at tabellen sammenholder  \r\n\r\n skattefri og skattepligtige ydelser: En betydelig del af ydelserne til  \r\n\r\n ikkeuddannelsessøgende unge er kontanthjælp, som i 1989 var skattefri, mens  \r\n\r\n SU var og er skattepligtig. </P>  \r\n\r\n<P> <I>Underbilag 3. Samfundsøkonomiske virkninger af SF's plan </I></P>  \r\n\r\n<P>1. Udgifter til nye studiepladser </P>  \r\n\r\n<P>Ud fra tabel 1 er beregnet, hvor mange flere studerende/studiepladser der  \r\n\r\n vil være i 1998. Det er beregnet ud fra et skøn over studiefrafaldet, som er  \r\n\r\n baseret på statistik fra Undervisningsministeriet (for de fleste uddannelser  \r\n\r\n skønnes et frafald på henholdsvis 15, 10 og 5 pct. de tre første år). </P>  \r\n\r\n<P>Antallet af studiepladser bestemmer sammen med taxametrene (som oplyst i  \r\n\r\n finansloven for 1995) driftsudgifterne til undervisning. Herudover er afsat  \r\n\r\n 15.600 kr./år/plads til forskning. </P>  \r\n\r\n<P>Hver nyoptagen studerende antages herudover at koste 15.600 kr. i  \r\n\r\n engangsudgifter til bygninger, anlæg, udstyr etc. Det er et gennemsnitsbeløb,  \r\n\r\n som vil være forskelligt fra uddannelse til uddannelse. </P>  \r\n\r\n<P> <I>2. Påvirkning af de samlede overførselsindkomster</I>  </P>  \r\n\r\n<P>Som nævnt i teksten vil det offentliges udgifter til SU blive modsvaret af  \r\n\r\n besparelser på dagpenge m.v., jf. også bilag B. </P>  \r\n\r\n<P>Bl.a. med udgangspunkt i materiale fra Socialkommissionen skønnes, at  \r\n\r\n studerende arbejder under 10 timer/uge, mens andre unge arbejder ca. 25  \r\n\r\n timer/uge (begge dele gennemsnitstal). Hver ny studerende frigør dermed ca.  \r\n\r\n 15 timers arbejde pr. uge. Der vil derfor opstå en række jobmuligheder, som  \r\n\r\n kan udnyttes af arbejdsløse. </P>  \r\n\r\n<P>For hvert job, omregnet til fuld tid (37 timer pr. uge), der frigøres,  \r\n\r\n antages det offentlige i gennemsnit at spare 75.000 kr. i dagpenge,  \r\n\r\n kontanthjælp etc. Det er et forsigtigt tal, som enten kan fortolkes på den  \r\n\r\n måde, at ikke alle stillinger bliver genbesat, eller at det, at nogle unge  \r\n\r\n (midlertidigt) delvis forlader arbejdsmarkedet, udløser et vist lønpres. Det  \r\n\r\n er meget sandsynligt, at det reelle tal er større end 75.000 kr. </P>  \r\n\r\n<P>En ekstra studerende giver med den gjorte forudsætning det offentlige en  \r\n\r\n gennemsnitlig besparelse på 15/37x75.000 kr. = 30.400 kr. </P>  \r\n\r\n<P>Det er ikke noget højt tal. Som yderligere underbygning af tallet kan  \r\n\r\n nogle forskellige overførselsindkomster sammenlignes: </P>  \r\n\r\n<P> <I>Tabel 2. Offentlige transfereringer (1989-tal)</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n                       Udd.  \r\n\r\n                      søgende   Alle andre   Forskel  \r\n\r\n ---------------------------------------------------------------------  \r\n\r\n                    ---------- kr. pr. år ----------  \r\n\r\n 15-24 år .........   10.847     19.910      9.062  \r\n\r\n ---------------------------------------------------------------------  \r\n\r\n 15-17 år .........    6.848      7.602        755  \r\n\r\n 18-19 år .........    7.518     12.977      5.459  \r\n\r\n 20-22 år .........   18.981     20.171      1.190  \r\n\r\n 23-24 år .........   29.166     24.359     -4.807  \r\n\r\n ---------------------------------------------------------------------  \r\n\r\n</font></pre>\r\n\r\n<P>Kilde: Socialkommissionen, Dokumentation 2, &#187;Analyser vedrørende  \r\n\r\n unge&#171;, kap. II og egne beregninger. </P>  \r\n\r\n<P> <I>3. Samfundsøkonomiske effekter</I>  </P>  \r\n\r\n<P>Herefter fremkommer en række tal, der kan lægges ind i ADAM. Konkret er  \r\n\r\n beregningen foretaget med de virkningstabeller (multiplikatorer), der er  \r\n\r\n offentliggjort i &#187;ADAM. En model af dansk økonomi, oktober 1991&#171;  \r\n\r\n fra Danmarks Statistik. </P>  \r\n\r\n<P> <I>Tabel 3. Udgifter og samfundsøkonomiske virkninger</I>  </P>  \r\n\r\n<pre><font color=gray> \r\n\r\n ---------------------------------------------------------------------  \r\n\r\n Mio. kr.                              1996   1997   1998  \r\n\r\n ---------------------------------------------------------------------  \r\n\r\n Opsummering af udgifter:  \r\n\r\n Taxametre ..........................    49    180    386  \r\n\r\n Forskning ..........................    23     85    182  \r\n\r\n Drift i alt ........................    70    263    568  \r\n\r\n Anlæg ..............................    50     94    137  \r\n\r\n SU .................................    34    125    270  \r\n\r\n Bruttoudgift .......................   153    481    975  \r\n\r\n Afledt besparelse ..................   -80   -300   -650  \r\n\r\n Nettoudgift ........................    73    181    325  \r\n\r\n Kr. pr. plads i snit/ekskl. anlæg  \r\n\r\n Taxameter ......................... 32.828 32.929 33.014  \r\n\r\n Brutto ............................ 71.428 71.529 71.614  \r\n\r\n Netto ............................. 16.428 16.529 16.614  \r\n\r\n Som resultat for:  \r\n\r\n Offentlige finanser ...............    -17    -31   -100  \r\n\r\n Beskæftigelse (personer) ..........    344  1.131  2.063  \r\n\r\n ---------------------------------------------------------------------  \r\n\r\n</font></pre>\r\n\r\n<P>Det bemærkes, at betydningen af, at flere optager studielån, <I>ikke</I>  \r\n\r\n er indregnet. Effekten er <I>positiv</I> for de offentlige finanser. Ganske  \r\n\r\n vist taber staten en bagatel på rentetilskud, men tjener betydelig mere,  \r\n\r\n fordi lånene typisk omsættes i forbrug med moms, afgiftsindtægter og  \r\n\r\n merbeskæftigelse til følge. I 1998 vil der formentlig blive optaget studielån  \r\n\r\n for ca. 80 mio. kr. af de nye studerende. Omsættes det fulde beløb i øget  \r\n\r\n privat forbrug, forbedres de offentlige finanser med skønsmæssigt halvdelen,  \r\n\r\n altså ca. 40 mio. kr. </P>  \r\n\r\n<P> <I>4. Teknisk kommentar: Betydning for løndannelsen.</I>  </P>  \r\n\r\n<P>ADAM er sådan opbygget, at stigende beskæftigelse (lærere m.v.) og  \r\n\r\n faldende arbejdsstyrke (færre unge på arbejdsmarkedet - omregnet til fuldtid)  \r\n\r\n betyder (lidt) større lønstigninger. Den præcise størrelse af lønstigningerne  \r\n\r\n er afgørende for de resultater, der kommer ud af ADAM. På kort sigt er  \r\n\r\n effekten ret beskeden, og det omfatter hele beregningsperioden 1996-98, mens  \r\n\r\n den på længere sigt er større. Til gengæld vil det højere uddannelsesniveau  \r\n\r\n på lang sigt gøre det lettere at undgå flaskehalsproblemer m.v. Det er svært  \r\n\r\n at kvantificere, men der er næppe tvivl om, at effekten er stærk nok til, at  \r\n\r\n planen på lang sigt vil være en overskudsforretning for staten. Det  \r\n\r\n understøttes langt hen ad vejen af de resultater, der findes i rapporten fra  \r\n\r\n udvalget om voksen- og efteruddannelse (note 3). </P>  \r\n\r\n<P>I beregningsperioden (den korte sigt) er indregnet effekten på  \r\n\r\n løndannelsen af den stigende beskæftigelse, jf. ADAM. Endvidere er der  \r\n\r\n indlagt en effekt på løndannelsen af, at et antal unge går i gang med en  \r\n\r\n uddannelse og dermed delvis træder ud af arbejdsstyrken. Tallet er skønnet på  \r\n\r\n baggrund af forskelligt materiale fra LO og Finansministeriet (materialet er  \r\n\r\n igen baseret på ADAM). </P>  \r\n\r\n<P>Note 1. I dag optager f.eks. handelsskolerne nogle ansøgere, der har  \r\n\r\n f.eks. samfundsfag som 1. prioritet. Indføres fri adgang til samfundsfag,  \r\n\r\n frigøres et antal optagelsespladser på handelsskolerne til andre ansøgere.  \r\n\r\n</P>  \r\n\r\n<P>Note 2. Svarende til, at 5 pct. af de studerende ikke udløser et  \r\n\r\n taxameter, fordi de ikke består en eksamen. Tallet er lavt sat. </P>  \r\n\r\n<P>Note 3. Resultaterne er selvfølgelig ikke direkte sammenlignelige. I  \r\n\r\n forkert retning trækker, at de videregående er mere langvarige end voksen- og  \r\n\r\n efteruddannelse, hvilket betyder, at de positive effekter udskydes nogle år.  \r\n\r\n I rigtig retning trækker, at en helårsplads på de videregående uddannelser er  \r\n\r\n langt billigere end en helårsplads på voksen- og efteruddannelserne. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "11/10/1995"
        },
        {
            "displayName": "Accession",
            "displayValue": "19951BA00012"
        },
        {
            "displayName": "Entydig dokumentidentifikation",
            "displayValue": "CL000012"
        },
        {
            "displayName": "Dato for førstegangsindlæggelse",
            "displayValue": "11/10/1995"
        },
        {
            "displayName": "Dato for indlæggelse",
            "displayValue": "11/10/1995"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "12"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}