{
    "id": 164840,
    "title": "Pressenævnets kendelse i sag nr. 14-70-00677/2",
    "documentTypeId": "240",
    "isSagsforlobPeriodValid": true,
    "shortName": "KEN nr 9708 af 23/09/2014",
    "documentHtml": "<div class=\"bjelke\">Den fulde tekst</div><p class=\"Titel2\">Pressenævnets kendelse i sag nr. 14-70-00677/2</p>\r\n<div class=\"Resume\">\r\n   <p class=\"TekstGenerel\">Resumé</p>\r\n   <p class=\"TekstGenerel\">\r\n      <span class=\"Bold\">Artikel om cv bliver på information.dk</span>\r\n   </p>\r\n   <p class=\"TekstGenerel\">\r\n      <span class=\"Bold\">Information skrev i 2006 ”Festugechef forskønnede cv”.</span> <span class=\"Bold\">Her blev der påpeget forkerte oplysninger i chefens cv udsendt af kommunen.</span> <span class=\"Bold\">Nu har chefen bedt Information.dk om at slette, men er blevet afvist.</span> <span class=\"Bold\">Pressenævnet finder ikke grundlag for at kritisere afvisningen.</span></p>\r\n   <p class=\"TekstGenerel\">\r\n      <span class=\"Bold\">Pressenævnets begrundelse og afgørelse:</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">Generelt om punkt B.8</span>\r\n   </p>\r\n   <p class=\"TekstGenerel\">\r\n      <span class=\"Bold\">Det følger af de vejledende regler for god presseskik, at meddelelser offentliggjort i digitale medier ofte vil være tilgængelige længe efter, at de er publiceret.</span> <span class=\"Bold\">Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B.8.</span></p>\r\n   <p class=\"TekstGenerel\">\r\n      <span class=\"Bold\">I Danske Medier og Dansk Journalistforbunds guide ”Presseetiske regler” fra 2013 hedder det, at punkt B.8 i de vejledende regler for god presseskik kan finde anvendelse, når folk ønsker at få fjernet gamle oplysninger, som giver dem vanskeligheder.</span> <span class=\"Bold\">Det kan eksempelvis være i forbindelse med jobsøgning.</span> <span class=\"Bold\">Dog kan oplysninger om offentlige personer være relevante længe efter publiceringen.</span></p>\r\n   <p class=\"TekstGenerel\">\r\n      <span class=\"Bold\">Medier kan </span>\r\n      <span class=\"BoldItalic\">afindeksere</span>\r\n      <span class=\"Bold\">, dvs. ændre instruksen til søgemaskiner, så søgemaskiner ophører med at henvise til artiklen, </span>\r\n      <span class=\"BoldItalic\">anonymisere</span>\r\n      <span class=\"Bold\">, dvs. ændre i artikelteksten så eksempelvis et personnavn anonymiseres, eller helt </span>\r\n      <span class=\"BoldItalic\">afpublicere</span>\r\n      <span class=\"Bold\"> en artikel, dvs. fjerne artiklen fra hjemmesiden.</span>\r\n   </p>\r\n   <p class=\"TekstGenerel\">\r\n      <span class=\"BoldItalic\">Den konkrete sag</span>\r\n   </p>\r\n   <p class=\"TekstGenerel\">\r\n      <span class=\"Bold\">Pressenævnet bemærker, at nævnet alene tager stilling til spørgsmålet om, hvorvidt [Klager]s anmodning om afpublicering, anonymisering eller afindeksering af artiklen fra 2006 på information.dk burde være imødekommet af Information efter punkt B.8 i de vejledende regler for god presseskik.</span> <span class=\"Bold\">Fristen for at klage over de øvrige forhold vedrørende god presseskik i artiklerne fra 2006 var fire uger og er derved overskredet.</span></p>\r\n   <p class=\"TekstGenerel\">\r\n      <span class=\"Bold\">På baggrund af oplysningerne i sagen lægger Pressenævnet til grund, at Århus Kommune udfærdigede et CV for [Klager] til brug for medier og andre, et ”presse-CV”.</span> <span class=\"Bold\">I [Klager]s eget CV til kommunen er han korrekt anført som ”studerende” ved Dramaturgi ved Århus Universitet i 1996, ligesom CV’et alene indeholder oplysninger frem til år 2000.</span> <span class=\"Bold\">Hans bestyrelsesposter fra 2005 mv. fremgår således ikke af CV’et til kommunen.</span></p>\r\n   <p class=\"TekstGenerel\">\r\n      <span class=\"Bold\">Pressenævnet har ikke en kopi af ”presse-CV’et”, men på baggrund af artiklen ”</span>\r\n      <span class=\"BoldItalic\">Festugechef:</span> <span class=\"BoldItalic\">Jeg undskylder og beklager fejl” </span><span class=\"Bold\">af 27. maj 2006 i Jyllands-Posten, lægger Pressenævnet til grund, at det er korrekt, at [Klager]s CV (”presse-CV’et”) indeholdt forkerte oplysninger.</span></p>\r\n   <p class=\"TekstGenerel\">\r\n      <span class=\"Bold\">Det er ikke muligt for nævnet at vurdere, hvorvidt de forkerte oplysninger stammer fra kommunens presseafdeling eller hidrører fra [Klager]s løbende indberetninger af bestyrelsesposter til kommunen.</span> <span class=\"Bold\">[Klager] korrigerede imidlertid ikke fejlene.</span></p>\r\n   <p class=\"TekstGenerel\">\r\n      <span class=\"Bold\">Pressenævnet finder ikke grundlag for at kritisere Information for ikke at imødekomme [Klager]s anmodning om afpublicering af artiklen.</span>\r\n   </p>\r\n</div>\r\n<p class=\"Tekst\" style=\"text-align: left;\">[Klager] har ved advokat Morten Bruus klaget over Informations afvisning af at afpublicere en artikel bragt på information.dk i 2006, idet han mener, at god presseskik er tilsidesat.</p>\r\n<p class=\"Tekst\" style=\"text-align: left;\">Ved kendelse af 19. august 2014 afviste Pressenævnet [Klager]s anmodning om mundtlig forhandling af sagen. Der henvises til sag nr. 14-70-00677/1.</p>\r\n<p class=\"Tekst\" style=\"text-align: left;\">Sagen er afgjort sammen med sag nr. 14-70-00678, [Klager] mod Jyllands-Posten.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">1 Sagsfremstilling</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Italic\">Anden omtale</span>\r\n</p>\r\n<p class=\"Tekst\" style=\"text-align: left;\">[Klager] blev i 2003 ansat som generalsekretær for Århus Festuge. I forbindelse med hans fratræden i 2006 kritiserede flere medier, at [Klager] ikke havde haft de bestyrelsesposter mv., som navnlig hans CV udsendt af Århus Kommune gav indtryk af.</p>\r\n<p class=\"Tekst\" style=\"text-align: left;\">Papirudgaven Jyllands-Posten og jp.dk bragte den 27. maj 2006 artiklen <span class=\"Italic\">”Festugechef:</span> <span class=\"Italic\">Jeg undskylder og beklager fejl”</span>. Af artiklen fremgår blandt andet følgende:</p>\r\n<p class=\"Tekst\" style=\"text-align: left;\">”[…]</p>\r\n<p class=\"Tekst\" style=\"text-align: left;\">Festugechefen har erkendt, at han har pyntet på de oplysninger, der fremgår af hans cv, og i interviews, som han har gennemlæst og godkendt.</p>\r\n<p class=\"Tekst\" style=\"text-align: left;\">»Jeg beklager meget, at der er unøjagtigheder i mit cv, som har ført til misforståelser. Det er mit ansvar, og det er jeg ked af,« lyder det i en offentlig undskyldning, som [Klager] udsendte i går eftermiddags.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">\r\n   <span class=\"Italic\">Ufærdigt studium</span>\r\n</p>\r\n<p class=\"Tekst\" style=\"text-align: left;\">Festugechefen indrømmer også, at bestyrelsesposten i firmaet Lysozyme ikke har noget på sig. Det er et firma, som hans gode ven, Hummel-direktør [Klager], har etableret. Det er i øvrigt et firma uden aktivitet.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">Noget andet er, at han i en række interviews og som foredragsholder præsenteres med en bachelorgrad i dramaturgi. Dette er ikke korrekt. [Klager] har studeret dramaturgi på Aarhus Universitet, men han gjorde ikke sit studium færdigt.</p>\r\n<p class=\"Tekst\" style=\"text-align: left;\">»Jeg undskylder, at der i visse artikler har stået, at jeg har en bachelorgrad i dramaturgi. Jeg beklager meget, at det ikke er blevet rettet, da det selvfølgelig er mit ansvar,« siger festugechefen.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">Til artiklen i papirudgaven var tillige bragt følgende:</p>\r\n<p class=\"Tekst\" style=\"text-align: left;\">\r\n   <span class=\"Italic\">”Fakta:</span> <span class=\"Italic\">[Klager]s cv</span></p>\r\n<p class=\"Tekst\" style=\"text-align: left;\">[Klager]s cv blev udleveret til Morgenavisen Jyllands-Posten for to måneder siden:</p>\r\n<p class=\"Tekst\" style=\"text-align: left;\">2005-06</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Bestyrelsesmedlem ArtPeople A/S.</p>\r\n<p class=\"Tekst\" style=\"text-align: left;\">\r\n   <span class=\"Italic\">Kommentar:</span> Forkert. Ifølge Jakob Kvist, ArtPeoples kreative direktør og medejer af firmaet, var [Klager] højest med til ét møde i 2005 og aldrig medlem af bestyrelsen.</p>\r\n<p class=\"Tekst\" style=\"text-align: left;\">2005-06</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Bestyrelsesmedlem Peoples Press A/S. <span class=\"Italic\">Kommentar:</span> Forkert. Ifølge direktør Jakob Kvist er Peoples Press blot et label, så derfor har det slet ikke nogen bestyrelse.</p>\r\n<p class=\"Tekst\" style=\"text-align: left;\">2005-</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Bestyrelsesmedlem Schmidt Hammer Lassen.</p>\r\n<p class=\"Tekst\" style=\"text-align: left;\">\r\n   <span class=\"Italic\">Kommentar:</span> Korrekt. [Klager]s eneste lønnede bestyrelsesjob.</p>\r\n<p class=\"Tekst\" style=\"text-align: left;\">2005-</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Bestyrelsesmedlem High Performance Institute. <span class=\"Italic\">Kommentar:</span> Delvist korrekt. Han er først i foråret 2006 formelt indtrådt i bestyrelsen.</p>\r\n<p class=\"Tekst\" style=\"text-align: left;\">2005-</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Bestyrelsesformand Green Square A/S.</p>\r\n<p class=\"Tekst\" style=\"text-align: left;\">\r\n   <span class=\"Italic\">Kommentar:</span> Delvist korrekt. Han er medlem, ikke formand.</p>\r\n<p class=\"Tekst\" style=\"text-align: left;\">2005-</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Bestyrelsesmedlem Lysozyme A/S.</p>\r\n<p class=\"Tekst\" style=\"text-align: left;\">\r\n   <span class=\"Italic\">Kommentar:</span> Forkert. [Klager] er ikke medlem af bestyrelsen. Firmaet har ifølge det seneste regnskab ingen aktivitet og er ejet af [Klager]s nære ven, Hummeldirektør [Klager].</p>\r\n<p class=\"Tekst\" style=\"text-align: left;\">2005-</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Bestyrelsesmedlem Arndal Spa og Fitness ApS.</p>\r\n<p class=\"Tekst\" style=\"text-align: left;\">\r\n   <span class=\"Italic\">Kommentar:</span> Korrekt.</p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">2003-</p>\r\n<p class=\"Tekst\" style=\"text-align: left;\">\r\n   <span class=\"Italic\">Opgave:</span> Head of SAS Advisory Board Marketing DK.</p>\r\n<p class=\"Tekst\" style=\"text-align: left;\">\r\n   <span class=\"Italic\">Kommentar:</span> Delvist korrekt. Han har ikke formelt titlen head of, og der er tale om et uformelt forum uden noget officielt navn.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">I en pressemeddelelse af 29. maj 2006 oplyste ArtPeople blandt andet følgende:</p>\r\n<p class=\"Tekst\" style=\"text-align: left;\">”<span class=\"Italic\">ArtPeople præciserer</span></p>\r\n<p class=\"Tekst\" style=\"text-align: left;\">[…]</p>\r\n<p class=\"Tekst\" style=\"text-align: left;\">[Klager] blev reelt og forsøgsvis indlemmet i ArtPeoples bestyrelse i foråret 2005. I den forbindelse blev der afholdt et enkelt bestyrelsesmøde i maj 2005. Umiddelbart efter sommerferien, i august måned, ophørte samarbejdet.</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">\r\n   <span class=\"Italic\">Artiklen på information.dk</span>\r\n</p>\r\n<p class=\"Tekst\" style=\"text-align: left;\">Den 27. maj 2006 bragte information.dk artiklen <span class=\"Italic\">”Festugechef forskønnede cv”</span>. Af artiklen fremgik følgende:</p>\r\n<p class=\"Tekst\" style=\"text-align: left;\">”Chefen for Århus Festuge de sidste fire år beskyldes for at have lavet et overdrevet skønmaleri ud af sit cv med bl.a. titler, der ikke eksisterer, skriver JP Århus. Generalsekretær [Klager] meddelte for få dage siden, at han forlader chefstolen til efteråret af private årsager. Ifølge avisen har [Klager] bl.a. pyntet på cv’et med en bestyrelsespost, der ikke eksisterer, deltagelse i et skuffeselskab uden aktivitet og en titel som bachelor i scenografi. ”Man forsøger jo altid at præsentere sig selv fra den bedst mulige side, og det gør jeg selvfølgelig også. Hvis jeg har overdrevet lidt i nogle sammenhænge, så kan jeg ikke umiddelbart se, at der er noget graverende i det,” siger [Klager] til JP Århus. Han har stået i spidsen for de seneste fire Århus Festuger. /ritzau/”</p>\r\n<p class=\"Tekst\" style=\"text-align: left;\">Den 8. april 2014, knap otte år senere, anmodede [Klager] Information om at afpublicere artiklen. Den 21. maj 2014 afviste Information at fjerne artiklen. Klagen er modtaget i Pressenævnet den 11. august 2014.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">2 Parternes synspunkter</span>\r\n</p>\r\n<p class=\"Tekst\" style=\"text-align: left;\">\r\n   <span class=\"Bold\">2.1 [Klager]s synspunkter</span>\r\n</p>\r\n<p class=\"Tekst\" style=\"text-align: left;\">[Klager] har ved advokat Morten Bruus navnlig anført, at artiklerne indeholder en række faktuelle fejl, og at det er en åbenbar belastning for ham, både professionelt og som privatperson, at artiklerne stadig er tilgængelige. Belastningen skal bl.a. ses i lyset af, at det er blevet mere og mere almindeligt at foretage en søgning på nettet, eksempelvis ved rekruttering til jobs og bestyrelsesposter.</p>\r\n<p class=\"Tekst\" style=\"text-align: left;\">I 2003 blev [Klager] tilbudt stillingen som generalsekretær for Århus Festuge af Århus Kommune. Han indsendte i den forbindelse et CV, hvoraf blandt andet følgende fremgik:</p>\r\n<p class=\"Tekst\" style=\"text-align: left;\">”2000</p>\r\n<p class=\"Tekst\" style=\"text-align: left;\">Pressechef for Dr. Dante</p>\r\n<p class=\"Tekst\" style=\"text-align: left;\">Manager for Granhøj Dans</p>\r\n<p class=\"Tekst\" style=\"text-align: left;\">Medlem af LETM – Informal European Theatre Meeting</p>\r\n<p class=\"Tekst\" style=\"text-align: left;\">1998</p>\r\n<p class=\"Tekst\" style=\"text-align: left;\">Bestyrelsesmedlem i 3DK – De Forenede Danske Dansekompagnier</p>\r\n<p class=\"Tekst\" style=\"text-align: left;\">1996</p>\r\n<p class=\"Tekst\" style=\"text-align: left;\">Studerende ved Institut for Dramaturgi ved Århus Universitet</p>\r\n<p class=\"Tekst\" style=\"text-align: left;\">\r\n   <span class=\"ItalicUnderline\">Andre kvalifikationer</span>\r\n</p>\r\n<p class=\"Tekst\" style=\"text-align: left;\">[…]”</p>\r\n<p class=\"Tekst\" style=\"text-align: left;\">Under ansættelsen indberettede [Klager] løbende sine bijobs og bestyrelsesposter til Århus Kommune, som på baggrund af indberetningerne udfærdigede et CV, som medier og andre kunne få indsigt i, et ”presse-CV”. I presse-CV’et stod der blandt andet, at [Klager] havde en bestyrelsespost i ArtPeople A/S, men det kunne ikke bekræftes hos Erhvervs- og Selskabsstyrelsen, fordi ledelsen hos ArtPeople A/S havde forsømt at indberette ændringerne i bestyrelsen.</p>\r\n<p class=\"Tekst\" style=\"text-align: left;\">[Klager]s eget CV, som ikke indeholdt fejl eller unøjagtigheder af nogen art, og som han indleverede til Århus Kommune forud for sin ansættelse, dokumenterer, at han ikke forskønnede sit CV for at få stillingen som generalsekretær hos Århus Festuge.</p>\r\n<p class=\"Tekst\" style=\"text-align: left;\">[Klager] har heller aldrig erkendt at have snydt med sit CV, som det fremlægges af Jyllands-Posten. Han har udelukkende beklaget og undskyldt for, at det udleverede presse-CV indeholdt fejl, som han burde have opdaget og korrigeret ved korrekturlæsning. Der er en væsentlig forskel.</p>\r\n<p class=\"Tekst\" style=\"text-align: left;\">Information skrev i den meget kortfattede gengivelse af Jyllands-Postens historie, at [Klager] havde:</p>\r\n<p class=\"Tekst\" style=\"text-align: left;\">”… pyntet på cv’et med en bestyrelsespost, der ikke eksisterer, deltagelse i et skuffeselskab uden aktivitet og en titel som bachelor i scenografi.”</p>\r\n<p class=\"Tekst\" style=\"text-align: left;\">Jyllands-Posten selv skrev imidlertid i artiklen ”Festugechef: Jeg undskylder og beklager fejl”, som Information henviser til som grundlag for gengivelsen, således:</p>\r\n<p class=\"Tekst\" style=\"text-align: left;\">”Noget andet er, at han i en række interviews og som foredragsholder præsenteres med en bachelorgrad i dramaturgi”.</p>\r\n<p class=\"Tekst\" style=\"text-align: left;\">Informations artikel indeholder allerede en faktuel fejl om uddannelsen i forhold til artiklen i Jyllands-Posten. Frembringelsen af oplysningen om [Klager]s uddannelse er i det hele taget kritisabel. Information har citeret Ritzau, som har citeret JP, som har henvist til øvrige mediers fejlagtige oplysninger, herunder Alt for damerne. Alt for damerne har aldrig skrevet om [Klager]. Der har heller aldrig stået noget om en bachelorgrad i nogen af hans CV’er.</p>\r\n<p class=\"Tekst\" style=\"text-align: left;\">Privat er det belastende for [Klager] så mange år efter at se sig uberettiget hængt ud som snyder. [Klager] er adopteret fra Korea og i gang med at finde og eventuelt skabe kontakt til sine biologiske forældre. Der er risiko for, at den gamle historie kan få negativ betydning i den proces, idet beskyldninger om snyd og uærlighed kan være særdeles belastende i koreansk kultur. Hertil kommer risikoen for, at de gamle historier igen bliver samlet op af pressen i forbindelse med nye historier om samme emne.</p>\r\n<p class=\"Tekst\" style=\"text-align: left;\">Artiklen er mere end otte år gammel og har for længst mistet sin nyhedsværdi. Endvidere har [Klager] siden sin afsked med Århus Festuge arbejdet i det private erhvervsliv og har derfor ikke indtaget en offentlig stilling eller på anden måde befundet sig i en situation, hvor offentlighedens interesse bør gå forud for hans personlige interesser.</p>\r\n<p class=\"Tekst\" style=\"text-align: left;\">Til spørgsmålet om det er rimeligt, at gamle historier forbliver tilgængelige på nettet længe efter deres nyhedsværdi er forsvundet, må vurderingen indeholde faktum i sagen, klagers begrundelse for ønsket om afpublicering samt de øvrige bestemmelser i de vejledende regler for god presseskik. Selvom det ikke er en betingelse for anvendelsen af punkt B.8, at artiklerne er blevet til i strid med andre af de presseetiske regler, må det klart veje tungt ved rimelighedsvurderingen, dersom artiklerne indeholder faktuelle fejl eller i øvrigt strider mod de presseetiske regler.</p>\r\n<p class=\"Tekst\" style=\"text-align: left;\">Det bør tillægges betydning, at DR, TV 2, BT, Information, JydskeVestkysten, Berlingske og avisen.dk, som har skrevet tilsvarende artikler om [Klager], har fundet det rimeligt at bringe et dementi og/eller foretage en afpublicering. Århus Stiftstidende og Politiken så dokumentationen og undlod at beskrive sagen. En afgørelse fra Pressenævnet i [Klager]s favør vil derfor være i overensstemmelse med, hvad der synes at være den generelle rimelighedsvurdering blandt danske medier.</p>\r\n<p class=\"Tekst\" style=\"text-align: left;\">Der er i den forbindelse henvist til en rettelse af 8. april 2008 til blogindlægget <span class=\"Italic\">”Sandheden om Joyce Hatto” </span>af 27. september 2007 på information.dk, faktaboksen til artiklen <span class=\"Italic\">”Topjob frister folk til fup” </span>af 23. marts 2009 på jv.dk og blogindlægget <span class=\"Italic\">”Ælle, bælle, Jon fortælle…” </span>af 29. november 2009 på berlingske.dk. Herudover er der over for Pressenævnet fremlagt korrespondance med DR i 2008, TV 2 og BT i 2009 samt og avisen.dk i 2014.</p>\r\n<p class=\"Tekst\" style=\"text-align: left;\">Eftersom artiklen i Information citerer en række historier i Jyllands-Posten, bør rimeligheden af at få fjernet artiklen i Information, afspejle rimeligheden af at få fjernet historien fra Jyllands-Posten. Det følger af medieansvarslovens § 34, hvorefter det medie, der viderebringer historier fra et andet medie, ikke fritages for selvstændigt ansvar.</p>\r\n<p class=\"Tekst\" style=\"text-align: left;\">\r\n   <span class=\"Bold\">2.2 Informations synspunkter</span>\r\n</p>\r\n<p class=\"Tekst\" style=\"text-align: left;\">Information har anført, at artiklen oprindelig blev bragt i JP Aarhus og viderebragt i Information og på information.dk via Ritzaus Bureau. Information er enig i, at de som sekundært medie også andrager sig et etisk ansvar ved videreformidling af artikler.</p>\r\n<p class=\"Tekst\" style=\"text-align: left;\">Forud for offentliggørelsen af den påklagede artikel vurderede Information, at artiklen fremstod både velresearchet og –underbygget. Desuden havde den angrebne part haft lejlighed til at kommentere de fremlagte oplysninger. Information fandt samtidig artiklen samfundsmæssig relevant, idet der er tale om en betroet stilling i en kulturinstitution med betydelig offentlig interesse og økonomisk støtte. Information er ikke efterfølgende blevet præsenteret for konkrete, faktiske oplysninger, der giver anledning til at korrigere den opfattelse og berigtige artiklen.</p>\r\n<p class=\"Tekst\" style=\"text-align: left;\">Information har derfor heller ikke fundet anledning til at afindeksere artiklen.</p>\r\n<p class=\"Tekst\" style=\"text-align: left;\">\r\n   <span class=\"BoldUnderline\">3 Pressenævnets begrundelse og afgørelse</span>:</p>\r\n<p class=\"Tekst\" style=\"text-align: left;\">I sagens behandling har følgende nævnsmedlemmer deltaget:</p>\r\n<p class=\"Tekst\" style=\"text-align: left;\">Martin Lavesen, Dorthe Carlsen, Ulrik Holmstrup og Marianne Druedahl.</p>\r\n<p class=\"Tekst\" style=\"text-align: left;\">\r\n   <span class=\"Italic\">Generelt om punkt B.8</span>\r\n</p>\r\n<p class=\"Tekst\" style=\"text-align: left;\">Det følger af de vejledende regler for god presseskik, at meddelelser offentliggjort i digitale medier ofte vil være tilgængelige længe efter, at de er publiceret. Efter anmodning til mediet kan tilgængeligheden af sådanne tidligere offentliggjorte, følsomme eller private oplysninger hindres, i det omfang det er muligt og skønnes rimeligt, jf. punkt B.8.</p>\r\n<p class=\"Tekst\" style=\"text-align: left;\">I Danske Medier og Dansk Journalistforbunds guide ”Presseetiske regler” fra 2013 hedder det, at punkt B.8 i de vejledende regler for god presseskik kan finde anvendelse, når folk ønsker at få fjernet gamle oplysninger, som giver dem vanskeligheder. Det kan eksempelvis være i forbindelse med jobsøgning. Dog kan oplysninger om offentlige personer være relevante længe efter publiceringen.</p>\r\n<p class=\"Tekst\" style=\"text-align: left;\">Medier kan <span class=\"Italic\">afindeksere</span>, dvs. ændre instruksen til søgemaskiner, så søgemaskiner ophører med at henvise til artiklen, <span class=\"Italic\">anonymisere</span>, dvs. ændre i artikelteksten så eksempelvis et personnavn anonymiseres, eller helt <span class=\"Italic\">afpublicere</span> en artikel, dvs. fjerne artiklen fra hjemmesiden.</p>\r\n<p class=\"Tekst\" style=\"text-align: left;\">\r\n   <span class=\"Italic\">Den konkrete sag</span>\r\n</p>\r\n<p class=\"Tekst\" style=\"text-align: left;\">Pressenævnet bemærker, at nævnet alene tager stilling til spørgsmålet om, hvorvidt [Klager]s anmodning om afpublicering, anonymisering eller afindeksering af artiklen fra 2006 på information.dk burde være imødekommet af Information efter punkt B.8 i de vejledende regler for god presseskik. Fristen for at klage over de øvrige forhold vedrørende god presseskik i artiklerne fra 2006 var fire uger og er derved overskredet.</p>\r\n<p class=\"Tekst\" style=\"text-align: left;\">På baggrund af oplysningerne i sagen lægger Pressenævnet til grund, at Århus Kommune udfærdigede et CV for [Klager] til brug for medier og andre, et ”presse-CV”. I [Klager]s eget CV til kommunen er han korrekt anført som ”studerende” ved Dramaturgi ved Århus Universitet i 1996, ligesom CV’et alene indeholder oplysninger frem til år 2000. Hans bestyrelsesposter fra 2005 mv. fremgår således ikke af CV’et til kommunen.</p>\r\n<p class=\"Tekst\" style=\"text-align: left;\">Pressenævnet har ikke en kopi af ”presse-CV’et”, men på baggrund af artiklen ”<span class=\"Italic\">Festugechef:</span> <span class=\"Italic\">Jeg undskylder og beklager fejl” </span>af 27. maj 2006 i Jyllands-Posten, lægger Pressenævnet til grund, at det er korrekt, at [Klager]s CV (”presse-CV’et”) indeholdt forkerte oplysninger.</p>\r\n<p class=\"Tekst\" style=\"text-align: left;\">Det er ikke muligt for nævnet at vurdere, hvorvidt de forkerte oplysninger stammer fra kommunens presseafdeling eller hidrører fra [Klager]s løbende indberetninger af bestyrelsesposter til kommunen. [Klager] korrigerede imidlertid ikke fejlene.</p>\r\n<p class=\"Tekst\" style=\"text-align: left;\">Pressenævnet finder ikke grundlag for at kritisere Information for ikke at imødekomme [Klager]s anmodning om afpublicering af artiklen.</p>\r\n<p class=\"Tekst\" style=\"text-align: left;\">Afgjort den 23. september 2014</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "26/09/2014"
        },
        {
            "displayName": "Accession",
            "displayValue": "W20140970825"
        },
        {
            "displayName": "Entydig dokumentidentifikation",
            "displayValue": "AA008248"
        },
        {
            "displayName": "Dato for indlæggelse",
            "displayValue": "26/09/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9708"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "23/09/2014"
        },
        {
            "displayName": "Administrerende myndighed",
            "displayValue": "Pressenævnet"
        },
        {
            "displayName": "Ressortministeriets journalnummer",
            "displayValue": "14-70-00677/2"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}