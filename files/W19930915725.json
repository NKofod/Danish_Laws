{
    "id": 155093,
    "title": "Ankestyrelsens principafgørelse O-13-93 om tilbagebetaling - kortere tid - børneopsparing",
    "documentTypeId": "240",
    "isSagsforlobPeriodValid": true,
    "shortName": "KEN nr 9157 af 15/02/1993",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse O-13-93 om tilbagebetaling - kortere tid - børneopsparing</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">I en sag om tilbagebetaling fandt Ankestyrelsen, at det i en konkret situation ikke kunne afvises, at 3/4 år kunne betragtes som \"kortere tid\".</p>\r\n   <p class=\"TekstGenerel\">Det måtte dog være en forudsætning, at der var sikkerhed for beløbets udbetaling, og at pågældende ansøgers forhold var afklarede.</p>\r\n   <p class=\"TekstGenerel\">I den konkrete sag fandt Ankestyrelsen, at ansøgerens forhold ikke var tilstrækkeligt afklarede til, at den hjælp, han havde fået udbetalt, kunne kræves tilbagebetalt.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om social bistand - lovbekendtgørelse nr. 829 af 1. oktober 1992 - § 26, stk. 1, nr. 1</p>\r\n<p>Lov om aktiv socialpolitik - lovbekendtgørelse nr. 1460 af 12. december 2007 - § 93, stk. 1, nr. 7</p>\r\n<p>\r\n   <span class=\"Bold\">Vejledninger:</span>\r\n</p>\r\n<p>Socialministeriets cirkulære nr. 140 af 15. august 1975 om bistandslovens almindelige bestemmelser - pkt. 36 3)</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>A, der boede i provinsen, modtog i perioden 1. oktober 1990 - 31. januar 1991 kontanthjælp på i alt 14.314 kr. efter bistandslovens § 37.</p>\r\n<p>Ved udbetaling af hjælpen tog kommunen forbehold om tilbagebetaling, jf. bistandslovens § 26, stk. 1, nr. 3, idet A kunne hæve en børneopsparing på 30.000 kr. ved sit fyldte 21. år den 13. juli 1991.</p>\r\n<p>I anken til nævnet oplyste A, at han var optaget på Ingeniørakademiet i København og skulle påbegynde uddannelsen den 22. januar 1991. Han fik derfor brug for børneopsparingen til dækning af udgifter ved flytning, etablering i bolig og påbegyndelse af studium.</p>\r\n<p>Ankenævnet tiltrådte kommunens afgørelse under henvisning til, at A ville få frigivet børneopsparingen den 13. juli 1991, samt at han efter tilbagebetalingen af kontanthjælpen ville have ca. 16.000 kr. til uddannelsesformål.</p>\r\n<p>Sagen blev behandlet i principielt møde til afklaring af, om 3/4 år kan betragtes som en \"kortere tid\".</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen fandt, at det i en konkret situation ikke kan afvises, at 3/4 år må betragtes som en kortere tid.</p>\r\n<p>Det må dog være en forudsætning, at der er sikkerhed for, at der kommer et beløb til udbetaling, og at den pågældende ansøgers forhold er afklarede.</p>\r\n<p>Under hensyn til børneopsparingens størrelse sammenholdt med det oplyste om, at A i januar 1991 skulle påbegynde sin uddannelse i København, at hans økonomiske situation i tilknytning til flytning,etablering i bolig og uddannelse ikke var afklaret, og børneopspari ngen først blev frigivet i juli 1991, fandt Ankestyrelsen, at der ikke havde været grundlag for at kræve hjælpen tilbagebetalt efter bistandslovens § 26, stk. 1, nr. 3.</p>\r\n<p>Ankestyrelsen fandt derfor, at hjælpen ikke skulle tilbagebetales, og ændrede således ankenævnets afgørelse.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [
        "Denne principafgørelse er kasseret den 31. januar 2013, da den er erstattet af principafgørelse 18-13."
    ],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/07/2013"
        },
        {
            "displayName": "Accession",
            "displayValue": "W19930915725"
        },
        {
            "displayName": "Entydig dokumentidentifikation",
            "displayValue": "BS007888"
        },
        {
            "displayName": "Dato for indlæggelse",
            "displayValue": "14/03/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9157"
        },
        {
            "displayName": "År for udstedelse",
            "displayValue": "1993"
        },
        {
            "displayName": "Dato for underskrift",
            "displayValue": "15/02/1993"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20232-91"
        },
        {
            "displayName": "Stikord",
            "displayValue": "O-13-93"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}