{
    "id": 126563,
    "title": "Klage over påbud om straks at sikre tagarbejde, mod risiko for nedstyrtning, adgangsvej og brug af autoriseret arbejdsmiljørådgiver",
    "documentTypeId": "240",
    "isSagsforlobPeriodValid": true,
    "shortName": "KEN nr 9671 af 30/01/2009",
    "documentHtml": "<div class=\"bjelke\">Den fulde tekst</div><p class=\"Titel2\">Klage over påbud om straks at sikre tagarbejde, mod risiko for nedstyrtning, adgangsvej og brug af autoriseret arbejdsmiljørådgiver</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Under tilsynsbesøget konstaterede Arbejdstilsynet, at både arbejdsgiveren selv og en ansat arbejdede med påbrænding og oplægning af tagpap helt ud ved kanten af en bygnings tag. Taget var ca. 70 meter langt og ca. 10 meter bredt, og fra tagfoden af bygningen var der ca. 15 meter til terræn.</div>\r\n        </p>\r\n        <p class=\"Tekst2\">\r\n          <div>Hverken arbejdsgiver eller den ansatte havde faldsikringsudstyr på, ligesom begge ikke var beskyttet af rækværk, idet der ikke var rækværker på gavlen, hvor arbejdsgiveren og den ansatte arbejdede. På en del af taget var der monteret rækværker, som ikke var monteret med fodlister.</div>\r\n        </p>\r\n        <p class=\"Tekst2\">\r\n          <div>Adgangsvejen til taget bestod af en trappestige, der var ca. 1 meter for kort til at kunne nå en lofts­lem, som blev brugt som adgangsvej.</div>\r\n        </p>\r\n        <p class=\"Tekst2\">\r\n          <div>Arbejdstilsynet påbød, at arbejdet skulle standses indtil faren for personnedstyrtning er imødegået med effektive foranstaltninger i form af rækværker eller anden effektiv beskyttelse mod nedstyrtning overalt hvor der arbejdes på taget, og at det sikres at der er en forsvarlig adgangsvej til taget.</div>\r\n        </p>\r\n        <p class=\"Tekst2\">\r\n          <div>Virksomheden blev desuden påbudt, at bruge en autoriseret arbejdsmiljørådgiver til forebygge, at overtrædelsen gentager sig.</div>\r\n        </p>\r\n        <p class=\"Tekst2\">\r\n          <div>Arbejdsmiljøklagenævnet tiltrådte, at arbejdet blev standset, og at virksomheden skal bruge en autoriseret arbejdsmiljørådgiver, men fandt at afgørelsen om at sikre adgangsvejen skal ophæves, idet afgørelsen mangler hjemmel og begrundelse.</div>\r\n        </p>\r\n      </div>\r\n      <p class=\"TekstV\">NN</p>\r\n      <p class=\"TekstV\">Arbejdsmiljøklagenævnet har på møde den 27. januar 2009 behandlet virksomhedens klage over Arbejdstilsynets afgørelse af 11. december 2007 med påbud om at standse arbejdet på ejendommen på hjørnet af [navn udeladt] og [navn udeladt], indtil faren for personnedstyrtning er imødegået ved at der ikke arbejdes på taget før der er truffet effektive foranstaltninger, i form af rækværker eller anden effektiv beskyttelse mod nedstyrtning, overalt hvor der arbejdes på taget. Det skal ligeledes sikres, at der er en forsvarlig adgangsvej til taget. Desuden har nævnet behandlet påbud om brug af autoriseret arbejdsmiljørådgiver.</p>\r\n      <p class=\"TekstV\">Nævnet traf følgende</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i at standse arbejdet, indtil faren for personnedstyrtning er imødegået ved at der ikke arbejdes på taget før der er truffet effektive foranstaltninger, i form af rækværker eller anden effektiv beskyttelse mod nedstyrtning, overalt hvor der arbejdes på taget.</p>\r\n      <p class=\"TekstV\">Arbejdsmiljøklagenævnet finder at afgørelsen om at sikre adgangsveje skal ophæves, idet afgørelsen mangler hjemmel og begrundelse.</p>\r\n      <p class=\"TekstV\">Arbejdsmiljøklagenævnet er enig med Arbejdstilsynet i, at NN skal bruge en autoriseret arbejdsmiljørådgiver til løsning af arbejdsmiljøproblemet vedrørende tagarbejde.</p>\r\n      <p class=\"TekstV\">Tilbagemelding om indgåelse af aftale med autoriseret arbejdsmiljørådgiver skal ske til Arbejdstilsynet senest den 15. marts 2009.</p>\r\n      <p class=\"TekstV\">Nævnets afgørelse med tilbagemelding påtegnet af den autoriserede arbejdsmiljørådgiver skal efterkommes senest den 1. maj 2009.</p>\r\n      <p class=\"TekstV\">Arbejdsmiljøklagenævnet ændrer således delvist Arbejdstilsynets afgørelse af 11. december 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Arbejdsmiljøklagenævnet har ved afgørelsen lagt til grund, at Arbejdstilsynet under tilsynsbesøg den 6. december 2007 på byggepladsen [navn udeladt] konstaterede,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> at De som arbejdsgiver og en ansat arbejdede helt ud ved kanten af bygningens tag,</p>\r\n        <p class=\"Liste1\"><span class=\"Liste1Nr\" id=\"\">–</span> at arbejdet foregik på taget af ejendommen beliggende på hjørnet af [navn udeladt] og [navn udeladt]. Ejendommen var ca. 70 meter lang og ca. 10 meter bred, og fra tagfoden af bygningen var der ca. 15 meter til terræn.</p>\r\n        <p class=\"Liste1\"><span class=\"Liste1Nr\" id=\"\">–</span> at hverken De eller deres ansatte havde faldsikringsudstyr på, ligesom der ikke var rækværker, hvor De og den ansatte arbejdede,</p>\r\n        <p class=\"Liste1\"><span class=\"Liste1Nr\" id=\"\">–</span> at adgangsvejen til taget bestod af en trappestige, der var opstillet i trappeopgangen i nr. 9. Trappestigen var ca. 1 meter for kort til at kunne nå loftslemmen.</p>\r\n        <p class=\"Liste1\"><span class=\"Liste1Nr\" id=\"\">–</span> at Arbejdstilsynet i afgørelse af den 11. december 2007 meddelte virksomheden påbud om at standse arbejdet indtil faren for personnedstyrtning er imødegået ved at der ikke arbejdes på taget før der er truffet effektive foranstaltninger, i form af rækværker eller anden effektiv beskyttelse mod nedstyrtning, overalt hvor der arbejdes på taget. Det skal ligeledes sikres, at der er en forsvarlig adgangsvej til taget.</p>\r\n      </p>\r\n      <p class=\"TekstV\">Af Arbejdstilsynets afgørelse med bilag fremgår det af fotos, at taget har en hældning på under 15 grader.</p>\r\n      <p class=\"TekstV\">Arbejdstilsynet konstaterede desuden, at der på forsiden og bagsiden af bygningen på ca. 1/3 del af taget var monteret rækværker, men på ingen af rækværkerne var der monteret fodlister.</p>\r\n      <p class=\"TekstV\">Efter arbejdsmiljølovens § 38 skal arbejdet planlægges og tilrettelægges og udføres således, at det er sikkerheds- og sundhedsmæssigt fuldt forsvarligt.</p>\r\n      <p class=\"TekstV\">Efter arbejdsmiljølovens § 42 skal arbejdsstedet indrettes således, at det er sikkerheds- og sundhedsmæssigt fuldt forsvarligt.</p>\r\n      <p class=\"TekstV\">Efter arbejdsmiljølovens § 77, stk. 2 kan Arbejdstilsynet, hvor det skønnes nødvendigt for at afværge en overhængende, betydelig fare for de ansattes eller andres sikkerhed eller sundhed, påbyde, at faren straks imødegås, herunder at de tilstedeværende øjeblikkeligt fjerner sig fra farezonen, eller at arbejde i øvrigt standses.</p>\r\n      <p class=\"TekstV\">På tage, hvor der foregår færdsel eller arbejde, skal der alt efter tagets hældning træffes følgende sikkerhedsforanstaltninger, således hvis taghældningen under 15º, og hvor tagkanten er mere end 3,5 meter over det omgivende underlag, skal der langs kanten opsættes rækværk eller anden lige så effektiv sikring. Denne højde kan hæves til 5 meter, hvis tagarbejdet foregår på skridsikkert underlag og under gode vind- og vejrforhold. Hvis arbejdet kan udføres, uden at det er nødvendigt at komme nærmere end 2 meter til tagkanten kan rækværket erstattes af en tydelig og holdbar markering af arbejdsstedet. Det følger af § 21, nr. 1 i bekendtgørelsen om indretning af byggepladser og lignende arbejdssteder.</p>\r\n      <p class=\"TekstV\">Hvor der i øvrigt under arbejde og færdsel i højden kan være fare for fald, skal der, hvis faldhøjden er mere end 2 meter, træffes sikkerhedsforanstaltninger. Det følger af § 22, stk. 1 i samme bekendtgørelse.</p>\r\n      <p class=\"TekstV\">Sikkerhedsforanstaltningerne mod personnedstyrtning, der fx kan bestå i stilladser, rækværker, skærme, overdækninger, tagstiger, transportable personløftere med arbejdsplatform (lift), sikkerhedsnet eller sikkerhedsbælte med line, skal vælges således, at faren under deres etablering og fjernelse er mindre end den fare, de skal afværge. Sikkerhedsbælte med line kan dog kun vælges til arbejdsopgaver, hvor anden sikkerhedsforanstaltning ikke med rimelighed kan anvendes. Det følger af bekendtgørelsens § 23.</p>\r\n      <p class=\"TekstV\">Arbejdsmiljøklagenævnet finder, at der er grundlag for at opretholde Arbejdstilsynets forbud om at standse arbejdet på taget, idet der har været en betydelig og overhængende fare for de ansattes sikkerhed på grund af den manglende sikring mod at falde ned fra taget.</p>\r\n      <p class=\"TekstV\">Arbejdsmiljøklagenævnet lægger herved vægt på, at arbejdet foregik på et tag i ca. 15 meters højde, og at Arbejdstilsynets tilsynsførende ved tilsynsbesøget den 6. december 2007 har set både Dem og en ansat arbejde helt ude ved kanten af taget, og at hverken De eller den ansatte var beskyttet af rækværk, idet der ikke var rækværker, hvor arbejdet fandt sted. Hverken De eller den ansatte havde faldsikringsudstyr på.</p>\r\n      <p class=\"TekstV\">De har i klagen anført, at det ikke er Deres virksomhed, som har pligt til at have ansvar for sikring af taget på byggepladsen.</p>\r\n      <p class=\"TekstV\">Hertil skal Arbejdsmiljøklagenævnet bemærke, at forpligtelserne ifølge bekendtgørelsen påhviler både arbejdsgivere, virksomhedsledere, arbejdsledere og øvrige ansatte efter arbejdsmiljølovgivningens almindelige regler. Der henvises til § 4 i nævnte bekendtgørelse. Det betyder, at en arbejdsgiver har pligt til at sikre at forholdene er sikkerheds- og sundhedsmæssig fuldt forsvarlige på de steder, hvor virksomheden udfører arbejde.</p>\r\n      <p class=\"TekstV\">Desuden skal Arbejdsmiljøklagenævnet bemærke, at det i Arbejdstilsynets beskrivelse nævnte forhold om, at ingen af de opstillede rækværker var monteret med fodlister, ikke indgår i afgørelsen, idet forbudet efter sin formulering ikke vedrører dette forhold.</p>\r\n      <p class=\"TekstV\"><span class=\"Underline\">Vedrørende afgørelsen om at sikre forsvarlig afgangsvej til taget:</span></p>\r\n      <p class=\"TekstV\">Efter arbejdsmiljølovens § 77, stk. 1 kan Arbejdstilsynet træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n      <p class=\"TekstV\">Ifølge § 35 i byggepladsbekendtgørelsen skal byggepladsen være indrettet med et tilstrækkeligt antal adgangsveje og transportveje af en sådan størrelse og beskaffenhed, at færdslen kan foregå uden fare for sikkerhed eller sundhed. Adgangs-, transport- og færdselsarealer skal i fornødent omfang være indrettede, så egnede tekniske hjælpemidler kan anvendes.</p>\r\n      <p class=\"TekstV\">Arbejdsmiljøklagenævnet finder at afgørelsen om at sikre adgangsveje skal ophæves, idet af gørelsen efter sin formulering mangler hjemmel.</p>\r\n      <p class=\"TekstV\">Arbejdsmiljøklagenævnet lægger herved vægt på, at det i Arbejdstilsynets afgørelse er markeret med sort, at der gives påbud om at standse arbejdet til der er sikret mod faren for nedstyrtning, og med henvisning til bilag 1, hvoraf det fremgår, at der tillige gives påbud om, at det skal sikres, at der er en forsvarlig adgangsvej til taget. Der er således ikke overensstemmelse mellem teksten i afgørelsen og afgørelsens bilag 1.</p>\r\n      <p class=\"TekstV\">Arbejdsmiljøklagenævnet finder tillige at afgørelsen om at sikre mangler begrundelse.</p>\r\n      <p class=\"TekstV\">Arbejdsmiljøklagenævnet lægger herved vægt på, at Arbejdstilsynet alene for så vidt angår adgangsvejen har konstateret forhold, som er omfattet af lovens § 77, stk. 1, og at afgørelsen alene er hjemlet i lovens § 42, stk. 1, uden at afgørelsen indeholder en konkret begrundelse for bestemmelsens forudsætning om, at arbejdsstedsstedet ikke er sikkerheds - og sundhedsmæssigt fuldt forsvarligt.</p>\r\n      <p class=\"TekstV\"><span class=\"Underline\">Vedrørende påbudet om brug af autoriseret arbejdsmiljørådgiver</span></p>\r\n      <p class=\"TekstV\">Det fremgår af § 6, stk. 1 i bekendtgørelsen om brug af autoriserede arbejdsmiljørådgivere, at arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3 (§§ 8-36), når overtrædelserne er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\r\n      </p>\r\n      <p class=\"TekstV\">Bekendtgørelsens § 23 er sålydende: Nedstyrtningsfare eller fare for sammenstyrning ved arbejde på tage og konstruktioner samt i bygninger.</p>\r\n      <p class=\"TekstV\">Forbudet om straks at standse arbejdet er omfattet af bekendtgørelsens § 23, idet De og Deres ansatte under arbejdet på taget var udsat for nedstyrtningsfare.</p>\r\n      <p class=\"TekstV\">Der er således tale om et alvorligt og komplekst arbejdsmiljøproblem, der automatisk udløser rådgiverpåbud, jf. bekendtgørelsens § 6, stk. 1.</p>\r\n      <p class=\"TekstV\">Der fremgår af bekendtgørelsens § 6, stk. 2, at der ikke gives rådgiverpåbud efter stk. 1, hvis virksomheden inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n      <p class=\"TekstV\">Ud fra det oplyste om arbejdets karakter må det lægges til grund, at virksomheden ikke inden for det seneste år forud for Arbejdstilsynets påbud har løst et identisk arbejdsmiljøproblem på samme arbejdssted, hvorfor nævnte bestemmelse ikke finder anvendelse.</p>\r\n      <p class=\"TekstV\">R E G L E R</p>\r\n      <p class=\"TekstV\">Arbejdsmiljøklagenævnet henviser til:</p>\r\n      <p class=\"TekstV\">§ 38, § 42, § 77, stk. 1 og 2 og § 77a i lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007,</p>\r\n      <p class=\"TekstV\">§ 21, stk.1, nr. 1, § 22, § 23 og § 35, stk. 1 og 2 i Arbejdstilsynets bekendtgørelse nr. 589 af 22. juni 2001 om indretning af byggepladser og lignende arbejdssteder, og</p>\r\n      <p class=\"TekstV\">§ 6, § 23, § 37, § 38, §§ 42-45 og § 49 i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.</p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som klagenævnet har modtaget fra Arbejdstilsynet.</p>\r\n      <p class=\"TekstV\">På klagenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\"><span class=\"Bold\">1.</span> <span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007:</span></p>\r\n      <p class=\"TekstV\"><span class=\"Bold\">§ 2.</span> Loven omfatter arbejde for en arbejdsgiver.</p>\r\n      <p class=\"TekstV\"><span class=\"Italic\">Stk. 2.</span> Undtaget er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> arbejde i arbejdsgiverens private husholdning, jf. dog § 59,</p>\r\n        <p class=\"Liste1\"><span class=\"Liste1Nr\" id=\"\">2)</span> arbejde, der udelukkende udføres af de medlemmer af arbejdsgiverens familie, som hører til hans husstand, jf. dog § 59,</p>\r\n        <p class=\"Liste1\"><span class=\"Liste1Nr\" id=\"\">3)</span> arbejde, der udføres af militære, og som kan henregnes til egentlig militærtjeneste.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Følgende bestemmelser omfatter også arbejde, der ikke udføres for en arbejdsgiver, samt det arbejde, der er nævnt i stk. 2:</p>\r\n      <p class=\"TekstV\">…</p>\r\n      <p class=\"TekstV\">§§ 38 og 39, for så vidt angår de i § 39, stk. 1, nr. 1 og 2, omhandlede arbejder, samt §§ 41 og 41</p>\r\n      <p class=\"TekstV\">§§ 45-47 om tekniske hjælpemidler m.v.,</p>\r\n      <p class=\"TekstV\">……</p>\r\n      <p class=\"TekstV\">Kapitel 4 - Almindelige pligter</p>\r\n      <p class=\"TekstV\">Arbejdsgiveren</p>\r\n      <p class=\"TekstV\"><span class=\"Bold\">§ 15.</span> Arbejdsgiveren skal sørge for, at arbejdsforholdene sikkerheds- og sundhedsmæssigt er fuldt forsvarlige. Der henvises her særligt til</p>\r\n      <p class=\"TekstV\">kapitel 5 om arbejdets udførelse,</p>\r\n      <p class=\"TekstV\">kapitel 6 om indretning af arbejdsstedet,</p>\r\n      <p class=\"TekstV\">kapitel 7 om tekniske hjælpemidler m.v.,</p>\r\n      <p class=\"TekstV\">kapitel 8 om stoffer og materialer.</p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 39.</span> Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om</p>\r\n      <p class=\"TekstV\">sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger,</p>\r\n      <p class=\"TekstV\">forbud mod særligt farlige arbejder, arbejdsprocesser og -metoder,</p>\r\n      <p class=\"TekstV\">opslag eller egnet markering.</p>\r\n      <p class=\"TekstV\"><span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n      <p class=\"TekstV\"><span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n      <p class=\"TekstV\"><span class=\"Bold\">§ 43.</span> Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om</p>\r\n      <p class=\"TekstV\">arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj,</p>\r\n      <p class=\"TekstV\">velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole,</p>\r\n      <p class=\"TekstV\">udgangsforhold, f.eks. færdselsveje, trapper og udgange.</p>\r\n      <p class=\"TekstV\">…..</p>\r\n      <p class=\"TekstV\"><span class=\"Bold\">§ 77.</span> Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.</p>\r\n      <p class=\"TekstV\"><span class=\"Italic\">Stk. 2.</span> Skønner Arbejdstilsynet det nødvendigt for at afværge en overhængende, betydelig fare for de ansattes eller andres sikkerhed eller sundhed, kan det påbyde, at faren straks imødegås, herunder</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> at de tilstedeværende øjeblikkeligt fjerner sig fra farezonen,</p>\r\n        <p class=\"Liste1\"><span class=\"Liste1Nr\" id=\"\">2)</span> at brugen af en maskine, en maskindel, en beholder, en præfabrikeret konstruktion, et apparat, et redskab, et andet teknisk hjælpemiddel eller et stof eller et materiale standses, eller</p>\r\n        <p class=\"Liste1\"><span class=\"Liste1Nr\" id=\"\">3)</span> at arbejde i øvrigt standses.</p>\r\n      </p>\r\n      <p class=\"TekstV\"><span class=\"Italic\">Stk. 3</span>………………………………..</p>\r\n      <p class=\"TekstV\"><span class=\"Bold\">§ 77 a.</span> Arbejdstilsynet kan påbyde, at modtageren af påbud skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.</p>\r\n      <p class=\"TekstV\"><span class=\"Italic\">Stk. 2.</span> Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 589 af 22. juni 2001 om indretning af byggepladser og lignende arbejdssteder med senere ændringer</span></p>\r\n      <p class=\"TekstV\"><span class=\"Bold\">§ 1.</span> Bekendtgørelsen gælder for indretningen af arbejdssteder for bygge- og anlægsarbejde (byggepladser), hvad enten arbejdet udføres af ansatte, arbejdsgiver selv eller af selvstændige uden ansatte.</p>\r\n      <p class=\"TekstV\">……</p>\r\n      <p class=\"TekstV\"><span class=\"Bold\">§ 4.</span> Forpligtelserne ifølge bekendtgørelsen påhviler arbejdsgivere, virksomhedsledere, arbejdsledere og øvrige ansatte efter arbejdsmiljølovgivningens almindelige regler, jf. lovens kapitel 4.</p>\r\n      <p class=\"TekstV\">……</p>\r\n      <p class=\"TekstV\"><span class=\"Bold\">§ 21.</span> På tage, hvor der foregår færdsel eller arbejde, skal der alt efter tagets hældning træffes følgende sikkerhedsforanstaltninger:</p>\r\n      <p class=\"TekstV\">Taghældning under 15º: Hvor tagkanten er mere end 3,5 meter over det omgivende underlag, skal der langs kanten opsættes rækværk eller anden lige så effektiv sikring, jf. § 23. Hvis tagarbejdet foregår på skridsikkert underlag og under gode vind- og vejrforhold, kan højden hæves til 5 meter. Hvis arbejdet kan udføres, uden at det er nødvendigt at komme nærmere end 2 meter til tagkanten, kan rækværket erstattes af en tydelig og holdbar markering af arbejdsstedet. Færdsel må ikke finde sted uden for markeringen.</p>\r\n      <p class=\"TekstV\">…….</p>\r\n      <p class=\"TekstV\"><span class=\"Bold\">§ 22.</span> Hvor der i øvrigt under arbejde og færdsel i højden kan være fare for fald, skal der, hvis faldhøjden er mere end 2 meter, træffes sikkerhedsforanstaltninger efter § 23.</p>\r\n      <p class=\"TekstV\"><span class=\"Italic\">Stk. 2</span>. Der skal tillige træffes sikkerhedsforanstaltninger, hvor der er mindre faldhøjde, hvis der på grund af arbejdets art er særlig fare for nedstyrtning, eller hvis nedstyrtning på det omgivende underlag er forbundet med særlig fare.</p>\r\n      <p class=\"TekstV\"><span class=\"Italic\">Stk. 3</span>. Sikkerhedsforanstaltninger kan dog undlades ved kortvarige arbejdsopgaver, hvor faren ved sikkerhedsforanstaltningernes etablering, brug og fjernelse er større end den fare, de skal afværge. Dette gælder fx ved visse arbejdsoperationer i forbindelse med elementmontage.</p>\r\n      <p class=\"TekstV\"><span class=\"Bold\">§ 23.</span> Sikkerhedsforanstaltningerne mod personnedstyrtning, der fx kan bestå i stilladser, rækværker, skærme, overdækninger, tagstiger, transportable personløftere med arbejdsplatform (lift), sikkerhedsnet eller sikkerhedsbælte med line, skal vælges således, at faren under deres etablering og fjernelse er mindre end den fare, de skal afværge.</p>\r\n      <p class=\"TekstV\"><span class=\"Italic\">Stk. 2.</span> Sikkerhedsbælte med line kan dog kun vælges til arbejdsopgaver, hvor anden sikkerhedsforanstaltning ikke med rimelighed kan anvendes.</p>\r\n      <p class=\"TekstV\"><span class=\"Bold\">§ 24.</span> Rækværker, der skal beskytte mod nedstyrtningsfare, skal mindst bestå af håndliste, knæliste og fodliste. De skal have fornøden styrke og være forsvarligt udført.</p>\r\n      <p class=\"TekstV\">…</p>\r\n      <p class=\"TekstV\">Kapitel 6 - Adgangs- og transportveje</p>\r\n      <p class=\"TekstV\"><span class=\"Bold\">§ 35.</span> Byggepladsen skal være indrettet med et tilstrækkeligt antal adgangsveje og transportveje af en sådan størrelse og beskaffenhed, at færdslen kan foregå uden fare for sikkerhed eller sundhed. Adgangs-, transport- og færdselsarealer skal i fornødent omfang være indrettede, så egnede tekniske hjælpemidler kan anvendes.</p>\r\n      <p class=\"TekstV\"><span class=\"Italic\">Stk. 2</span>. Placeringen, antallet og dimensionerne af døre, porte, lemme, m.v. skal være forsvarlige under hensyn til arbejdets art og forholdene i øvrigt. Døre m.v. skal bestå af egnede materialer og være udformet og indrettet således, at de let kan åbnes, lukkes og passeres uden risiko.</p>\r\n      <p class=\"TekstV\"><span class=\"Bold\">Arbejdstilsynets bekendtgørelse nr. 259 af 20. marts 2007 om brug autoriserede arbejdsmiljørådgivere:</span></p>\r\n      <p class=\"TekstV\">6. Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og</p>\r\n        <p class=\"Liste1\"><span class=\"Liste1Nr\" id=\"\">2)</span> konstateret ved tilsyn med arbejde tilknyttet én produktionsenhed.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.</p>\r\n      <p class=\"TekstV\">………………</p>\r\n      <p class=\"TekstV\">Kapitel 3</p>\r\n      <p class=\"TekstV\"><span class=\"Italic\">Komplekse og alvorlige overtrædelser af arbejdsmiljølovgivningen</span></p>\r\n      <p class=\"TekstV\"><span class=\"Italic\">Det fysiske område</span></p>\r\n      <p class=\"TekstV\"><span class=\"Bold\">§ 23.</span> Nedstyrtningsfare eller fare for sammenstyrtning ved arbejde på tage og konstruktioner samt i bygninger</p>\r\n      <p class=\"TekstV\">Kapitel 4</p>\r\n      <p class=\"TekstV\"><span class=\"Italic\">Rådgivningspligt</span></p>\r\n      <p class=\"TekstV\"><span class=\"Bold\">§ 37.</span> Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.</p>\r\n      <p class=\"TekstV\"><span class=\"Italic\">Stk. 2.</span> Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.</p>\r\n      <p class=\"TekstV\"><span class=\"Bold\">§ 38.</span> Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.</p>\r\n      <p class=\"TekstV\"><span class=\"Bold\">§ 42.</span> Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.</p>\r\n      <p class=\"TekstV\"><span class=\"Italic\">Stk. 2.</span> Aftalen skal indeholde angivelser af, hvordan pligter i forbindelse med rådgivningspåbud efterkommes.</p>\r\n      <p class=\"TekstV\"><span class=\"Italic\">Stk. 3.</span> Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Bold\">§ 43.</span> Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 3.</span> Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.</p>\r\n      <p class=\"TekstV\"><span class=\"Italic\">Stk. 4.</span> Bygherren er undtaget fra pligten i stk. 2.</p>\r\n      <p class=\"TekstV\"><span class=\"Bold\">§ 44.</span> Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.</p>\r\n      <p class=\"TekstV\"><span class=\"Italic\">Stk. 2.</span> Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.</p>\r\n      <p class=\"TekstV\"><span class=\"Italic\">Stk. 3.</span> Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.</p>\r\n      <p class=\"TekstV\"><span class=\"Italic\">Stk. 4.</span> Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.</p>\r\n      <p class=\"TekstV\"><span class=\"Bold\">§ 45.</span> Redegørelsen skal ved rådgivningspåbud efter §§ 3 og 6 indeholde følgende elementer:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> hvordan rådgivningspåbuddet og den eller de afgørelser, der førte til rådgivningspåbuddet, er efterkommet,</p>\r\n        <p class=\"Liste1\"><span class=\"Liste1Nr\" id=\"\">2)</span> hvordan sikkerhedsorganisationen eller de ansatte har været inddraget i rådgivningsprocessen,</p>\r\n        <p class=\"Liste1\"><span class=\"Liste1Nr\" id=\"\">3)</span> hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og</p>\r\n        <p class=\"Liste1\"><span class=\"Liste1Nr\" id=\"\">4)</span> resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.</p>\r\n      <p class=\"TekstV\">…….</p>\r\n      <p class=\"TekstV\"><span class=\"Bold\">§ 49.</span> Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.</p>\r\n      <p class=\"TekstV\"><span class=\"Italic\">Stk. 2.</span> Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.</p>\r\n      <p class=\"TekstV\"><span class=\"Italic\">Stk. 3.</span> Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.</p>\r\n      <p class=\"TekstV\"><span class=\"Italic\">Stk. 4.</span> Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.</p>\r\n      <p class=\"TekstV\"><span class=\"Italic\">Stk. 5.</span> Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.</p>\r\n      <p class=\"TekstV\"><span class=\"Italic\">Stk. 6.</span> Bygherren er undtaget for pligten i stk. 4.</p>\r\n      <p class=\"TekstV\">2. AT-anvisninger, AT-meddelelser m.v.</p>\r\n      <p class=\"TekstV\">At-vejledning A.2.1 om nedstyrtnings- og gennemstyrtningsfare på bygge- og anlægspladser mv.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/08/2009"
        },
        {
            "displayName": "Accession",
            "displayValue": "W20090967125"
        },
        {
            "displayName": "Entydig dokumentidentifikation",
            "displayValue": "BE003637"
        },
        {
            "displayName": "Dato for indlæggelse",
            "displayValue": "25/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9671"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "30/01/2009"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j.nr. 5900028-08 og 5900029-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}