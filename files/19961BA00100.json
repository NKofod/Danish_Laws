{
    "id": 106552,
    "title": "1996 BSF 100   FORSLAG TIL FOLKETINGSBESLUTNING OM AT INDSTILLE PROJEKTET OM SKJERN ÅS   GENOPRETNING ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 100",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 100 </P>  \r\n\r\n<P></P>  \r\n\r\n<P>Forslag til folketingsbeslutning om at indstille projektet om Skjern Ås  \r\n\r\n genopretning </P>  \r\n\r\n<P></P>  \r\n\r\n<P>Fremsat af Aage Brusgaard (FP) Niels Højland (FP) Kirsten Jacobsen (FP)  \r\n\r\n</P>  \r\n\r\n<P></P>  \r\n\r\n<P>den 21. februar 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til hurtigst muligt i denne samling </P>  \r\n\r\n<P>at indstille projektet om Skjern Ås genopretning, indtil et nyvalgt </P>  \r\n\r\n<P>Folketing har revurderet hele projektet. </P>  \r\n\r\n<P> <I>Bemærkninger til forslaget</I>  Fremskridtspartiets udgangspunkt for  \r\n\r\n dette beslutningsforslag er, at Folketinget skal respektere nærdemokratiet i  \r\n\r\n Danmark. Det virker påfaldende, at det etablerede politiske system konstant  \r\n\r\n taler om, at nærdemokratiet skal styrkes, men at det tilsyneladende kun  \r\n\r\n gælder, når lokalbefolkningen er enig med systemet. </P>  \r\n\r\n<P>Der er en voksende og begrundet modstand mod Skjern Å-projektet blandt  \r\n\r\n lokalbefolkningen. Dette kommer blandt andet til udtryk ved, at tværpolitiske  \r\n\r\n oprørsbevægelser samt enkeltpersoner og lodsejere i stigende grad  \r\n\r\n protesterer. Organisationen Kyst, Land og Fjord er et godt eksempel herpå.  \r\n\r\n Kyst, Land og Fjord er en nystartet bevægelse, som kæmper for mere  \r\n\r\n indflydelse til lokalbefolkningen, mindre centralisme og embedsvælde. I sin  \r\n\r\n korte levetid siden sommeren 1996 har organisationen fået ca. 900 medlemmer.  \r\n\r\n</P>  \r\n\r\n<P>Beslutningsprocessen omkring Skjern Å-projektet har været præget af en  \r\n\r\n centralistisk holdning om, at projektet skulle tvinges igennem, uanset hvad  \r\n\r\n lokalbefolkningen ellers måtte mene. Dette er sket med Skov- og  \r\n\r\n Naturstyrelsen i spidsen, som ikke har ry for at være forstående over for  \r\n\r\n lokalbefolkningens vilkår og holdninger. Endvidere har projektet været  \r\n\r\n omgivet af lukkethed. Således har de to arbejdsgrupper, som foreløbig har  \r\n\r\n været nedsat for at granske projektet, begge været underlagt tavshedspligt.  \r\n\r\n Det er kun formanden, der har haft mulighed for at udtale sig til  \r\n\r\n offentligheden, og selv ikke mødernes dagsordener har været tilgængelige.  \r\n\r\n Hermed signaleres klart, at embedsmændene i København og miljø- og  \r\n\r\n energiministeren ikke ønsker, at sagen bliver diskuteret af en bredere del af  \r\n\r\n befolkningen, og at den del af befolkningen, som beslutningen vedrører, er  \r\n\r\n uinteressante og deres mening ligegyldig. </P>  \r\n\r\n<P>Fremskridtspartiets grundholdning er, at naturspørgsmål skal afgøres så  \r\n\r\n decentralt som muligt. Specielt for den vestjyske befolkning er det af stor  \r\n\r\n betydning, hvad der sker med naturområder. De vestjyske naturområder er for  \r\n\r\n vestjyder, hvad de mange kulturtilbud i København er for københavnere. Derfor  \r\n\r\n så Fremskridtspartiet helst, at den vestjyske naturs udvikling i fremtiden  \r\n\r\n også afgøres af vestjyder. Københavnere ville jo under ingen omstændigheder  \r\n\r\n finde sig i, at vestjyder besluttede at nedlægge eller ombygge de  \r\n\r\n københavnske teatre. I erkendelse af, at Skjern Å-projektet er en  \r\n\r\n folketingsbeslutning og ikke en decentral beslutning, ønsker  \r\n\r\n Fremskridtspartiet, at yderligere beslutninger omkring Skjern Å udskydes,  \r\n\r\n indtil et nyvalgt Folketing kan revurdere projektet. Det vil give nye og  \r\n\r\n nuværende folketingsmedlemmer en mulighed for at fremføre deres synspunkter  \r\n\r\n og drøfte sagen på ny i en kommende valgkamp. </P>  \r\n\r\n<P>Ud over den manglende lokale indflydelse og de centralistiske  \r\n\r\n beslutningsgange er der andre betydelige uheldige forhold omkring projektet.  \r\n\r\n</P>  \r\n\r\n<P>Vældige naturkræfter vil blive frigivet, hvis åløbet går fra at være lige  \r\n\r\n til at være bugtet. De fleste kan sikkert levende forestille sig, hvad der  \r\n\r\n sker, når vandet ikke kan løbe lige så hurtigt igennem åen som tidligere. Åen  \r\n\r\n vil sandsynligvis gå over sine bredder, marker og jorder vil blive  \r\n\r\n oversvømmet, og det arbejde, som i generationer er gjort, vil i så fald være  \r\n\r\n nytteløst. Der er sågar mulighed for, at kældre i de omkringliggende huse vil  \r\n\r\n blive oversvømmet. </P>  \r\n\r\n<P>Man kan frygte, at laksen og andre fiskearter får svækkede levevilkår i  \r\n\r\n Skjern Å, når de tonstunge gravemaskiner sættes i gang. Gravearbejdet vil  \r\n\r\n hvirvle mudder og andet materiale op til skade for fiskene, og der kan gå  \r\n\r\n lang tid, før der igen kan opnås ideelle levevilkår for fisk og planter. Der  \r\n\r\n har gennem de seneste 20 år ikke været så mange laks i Skjern Å, som der er i  \r\n\r\n dag, og det beviser, at vandkvaliteten er i orden. Men at forestille sig, at  \r\n\r\n laksen vil kunne overleve et gravearbejde af det omfang, der lægges op til,  \r\n\r\n strider mod sund fornuft. En konsekvens af de omfattende gravearbejder vil  \r\n\r\n med al sandsynlighed være, at laksen vil forsvinde fra åen. </P>  \r\n\r\n<P>Der vil endvidere opstå store problemer med okkerudledning. I årene efter  \r\n\r\n åens udretning var der en stor okkerudledning fra åen til Ringkøbing Fjord  \r\n\r\n med stor forurening til følge. Denne okkerudledning er efterhånden helt  \r\n\r\n aftaget, og åen har i dag en god selvrensende effekt. Der er imidlertid grund  \r\n\r\n til at frygte, at en genopretning af Skjern Å til dens oprindelige løb på ny  \r\n\r\n vil medføre problemer med okkerforurening af Ringkøbing Fjord. Genopretningen  \r\n\r\n vil kunne blive mere skadelig end gavnlig for miljøet i åen i hvert fald for  \r\n\r\n en periode på et par årtier. </P>  \r\n\r\n<P>Der er efter Fremskridtspartiets opfattelse ingen tvivl om, at en  \r\n\r\n genopretning af Skjern Å og dermed nedlæggelse af betydelige landbrugsarealer  \r\n\r\n har betydning for beskæftigelsen lokalt. Der er mange afledte job i  \r\n\r\n forbindelse med jordbrugsproduktion. I flæng kan nævnes: Job i  \r\n\r\n kornforarbejdningsindustrien, job i maskinindustrien, job i den direkte  \r\n\r\n landbrugsproduktion, job i slagteri- og mejerisektoren osv. </P>  \r\n\r\n<P>Det er Fremskridtspartiets generelle opfattelse, at Skjern Å skal forblive  \r\n\r\n i sit nuværende løb. Siden beslutningen om genoprettelse af Skjern Å blev  \r\n\r\n taget, er flere og flere blevet i tvivl om projektets berettigelse.  \r\n\r\n Beslutningsforslaget pålægger derfor regeringen at berosætte projektet,  \r\n\r\n indtil befolkningen har givet sin mening til kende og et nyvalgt Folketing  \r\n\r\n har revurderet projektet. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Aage Brusgaard</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om at indstille projektet om Skjern  \r\n\r\n Ås genopretning.</I>  </P>  \r\n\r\n<P>(Beslutningsforslag nr. B 100). </P>  \r\n\r\n<P>Jeg henviser i øvrigt til de bemærkninger, der ledsager  \r\n\r\n beslutningsforslaget, og anbefaler det til Tingets velvillige behandling.  \r\n\r\n</P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/02/1997"
        },
        {
            "displayName": "Accession",
            "displayValue": "19961BA00100"
        },
        {
            "displayName": "Entydig dokumentidentifikation",
            "displayValue": "CL007552"
        },
        {
            "displayName": "Dato for førstegangsindlæggelse",
            "displayValue": "21/02/1997"
        },
        {
            "displayName": "Dato for indlæggelse",
            "displayValue": "21/02/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "100"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}