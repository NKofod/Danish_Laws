{
    "id": 112569,
    "title": "1995 LSF 264   FORSLAG TIL LOV OM ÆNDRING AF LOV OM RADIO- OG FJERNSYNSVIRKSOMHED   (SPREDNING VED HJÆLP AF SATELLIT) ",
    "documentTypeId": "400",
    "isSagsforlobPeriodValid": false,
    "shortName": "1995/1 LSF 264",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 264 </P>  \r\n\r\n<P></P>  \r\n\r\n<P>Forslag til Lov om ændring af lov om radio- og fjernsynsvirksomhed  \r\n\r\n (Spredning ved hjælp af satellit) </P>  \r\n\r\n<P></P>  \r\n\r\n<P>Fremsat af kulturministeren (Jytte Hilden) </P>  \r\n\r\n<P></P>  \r\n\r\n<P>den 2. maj 1996 </P>  \r\n\r\n<P></P>  \r\n\r\n<P>Vedtaget ved tredjebehandling den 31. maj 1996 </P>  \r\n\r\n<P></P>  \r\n\r\n<P><a href=\"document.aspx?accn=A19960047830\"> Lov nr. 478 af 12/06/1996</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P> <B>§ 1</B>  </P>  \r\n\r\n<P>I lov om radio- og fjernsynsvirksomhed, jf. lovbekendtgørelse nr. 578 af  \r\n\r\n 24. juni 1994, som ændret ved lov nr. 377 af 14. juni 1995, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 7, stk. 1,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;Spredningen kan foregå ved hjælp af radioanlæg, herunder satellit,  \r\n\r\n eller fællesantenneanlæg.&#171; </P>  \r\n\r\n<P> <B>2.</B> I <I>§ 18, stk. 1,</I> indsættes efter 1. pkt. som nyt punktum:  \r\n\r\n</P>  \r\n\r\n<P>&#187;Spredningen kan foregå ved hjælp af radioanlæg, herunder satellit,  \r\n\r\n eller fællesantenneanlæg.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P>Oprindeligt fremsat forslag </P>  \r\n\r\n<P> <B>§ 1</B>  </P>  \r\n\r\n<P>I lov om radio- og fjernsynsvirksomhed, jf. lovbekendtgørelse nr. 578 af  \r\n\r\n 24. juni 1994, som ændret ved lov nr. 377 af 14. juni 1995, foretages  \r\n\r\n følgende ændringer: </P>  \r\n\r\n<P> <B>1.</B> I <I>§ 7, stk. 1,</I> indsættes efter <I>1. pkt.</I> som nyt  \r\n\r\n punktum: </P>  \r\n\r\n<P>&#187;Spredningen kan foregå ved hjælp af radioanlæg, herunder satellit,  \r\n\r\n eller fællesantenneanlæg.&#171; </P>  \r\n\r\n<P> <B>2.</B> I <I>§ 18, stk. 1,</I> indsættes efter <I>1. pkt.</I> som nyt  \r\n\r\n punktum: </P>  \r\n\r\n<P>&#187;Spredningen kan foregå ved hjælp af radioanlæg, herunder satellit,  \r\n\r\n eller fællesantenneanlæg.&#171; </P>  \r\n\r\n<P> <B>§ 2</B>  </P>  \r\n\r\n<P>Loven træder i kraft dagen efter bekendtgørelsen i Lovtidende. </P>  \r\n\r\n<P> <I>Bemærkninger til lovforslaget </I></P>  \r\n\r\n<P>Almindelige bemærkninger </P>  \r\n\r\n<P>Lov om radio- og fjernsynsvirksomhed (nu: lovbekendtgørelse nr. 578 af 24.  \r\n\r\n juni 1994) er senest ændret ved lov nr. 377 af 14. juni 1995 (Vilkår for  \r\n\r\n fællesantenneanlæg m.v.) (se Folketingstidende 1994-95, sp. 4782, 5237, 6083,  \r\n\r\n 6327; A sp. 3429; B sp. 676). </P>  \r\n\r\n<P>Lovforslaget skal sikre en uomtvistelig hjemmel til Danmarks Radio og TV 2  \r\n\r\n til at sprede fjernsynsprogrammer ved hjælp af satellit. </P>  \r\n\r\n<P>Forslaget er en opfølgning af den aftale om styrkelse af dansk public  \r\n\r\n service-tv, som regeringen og Socialistisk Folkeparti indgik den 20. januar  \r\n\r\n 1995. Ifølge aftalen fik Danmarks Radio tilladelse til at påbegynde forsøg  \r\n\r\n med en satellitkanal, der anvender den nye digitale teknik, og som skal  \r\n\r\n fungere som supplement til de nuværende programmer, der udsendes via  \r\n\r\n sendemaster. Det forudsættes i aftalen, at der fremsættes forslag om ændring  \r\n\r\n af radio- og fjernsynsloven, som uomtvisteligt giver hjemmel til, at Danmarks  \r\n\r\n Radio (og TV 2) kan etablere nye satellitkanaler. </P>  \r\n\r\n<P>Baggrunden for forslaget er, at der har været rejst tvivl om, hvorvidt  \r\n\r\n Danmarks Radio efter den gældende lov har mulighed for at udsende public  \r\n\r\n service-programmer, der alene kan modtages af husstande, som enten er i  \r\n\r\n besiddelse af en parabolantenne for satellitmodtagning, eller som er  \r\n\r\n tilsluttet et fællesantenneanlæg med en sådan antenne, jf. DR's forpligtelse  \r\n\r\n til at sprede programmer over for hele befolkningen (lovens § 7, stk. 1, 1.  \r\n\r\n pkt.). </P>  \r\n\r\n<P>Igangsætningen af supplementskanalen skal ses som forberedelse til den  \r\n\r\n komplementære, fuldskala tv-kanal, som DR ønsker at etablere, når det bliver  \r\n\r\n muligt at sende digitalt over jordbaserede sendere, formentlig i løbet af  \r\n\r\n 1998. Supplementskanalen giver DR mulighed for at indhøste erfaringer med et  \r\n\r\n to-kanalsystem før den generelle overgang til anvendelse af digital  \r\n\r\n udsendelsesteknologi, som forventes at finde sted i løbet af få år. </P>  \r\n\r\n<P>Modtagning af det nye satellitprogram forudsætter en parabolantenne eller  \r\n\r\n tilslutning til et fællesantenneanlæg. Med henblik på at sikre så stor  \r\n\r\n udbredelse af supplementskanalen som muligt vil kanalen også blive udsendt i  \r\n\r\n analog form. Det skønnes, at ca. 60 pct. af landets husstande på nuværende  \r\n\r\n tidspunkt vil være i stand til at modtage den nye kanal. Det må antages, at  \r\n\r\n flere og flere i løbet af de kommende år vil anskaffe parabol eller tilslutte  \r\n\r\n sig et fællesantenneanlæg for at kunne gøre brug af det stadigt stigende  \r\n\r\n udbud af satellit-tv-kanaler. </P>  \r\n\r\n<P>Lovforslaget har ikke økonomiske eller administrative konsekvenser for  \r\n\r\n staten eller kommunerne. </P>  \r\n\r\n<P>Lovforslaget forventes ikke at få erhvervsøkonomiske konsekvenser. </P>  \r\n\r\n<P>Lovforslaget forventes ikke at få væsentlige miljømæssige konsekvenser. I  \r\n\r\n det omfang, der sker øget anskaffelse af parabolantenner med henblik på at  \r\n\r\n kunne modtage det nye satellit-program, vil der dog kunne ske en påvirkning  \r\n\r\n af det visuelle miljø omkring de bygninger, hvor antennerne opsættes. </P>  \r\n\r\n<P>Lovforslaget indeholder ingen EU-retlige aspekter. </P>  \r\n\r\n<P> <I>Bemærkninger til lovforslagets enkelte bestemmelser </I></P>  \r\n\r\n<P>Til § 1 </P>  \r\n\r\n<P>Til nr. 1 </P>  \r\n\r\n<P>Forslaget har til formål at tilvejebringe en uomtvistelig hjemmel til  \r\n\r\n Danmarks Radio til at sprede fjernsynsprogrammer ved hjælp af satellit.  \r\n\r\n Danmarks Radio påregner at starte satellit-tv-supplementskanalen den 30.  \r\n\r\n august 1996. </P>  \r\n\r\n<P>Supplementskanalen skal dels give Danmarks Radio erfaringer med  \r\n\r\n udnyttelsen af den nye digitale teknik, dels mulighed for at eksperimentere  \r\n\r\n og udvikle nye produktionsmetoder og programformer, som det kan være svært at  \r\n\r\n skaffe plads til på hovedkanalen i &#187;prime time&#171; (kl. 18 - 23). </P>  \r\n\r\n<P>Til nr. 2 </P>  \r\n\r\n<P>Forslaget tilsigter at give TV 2 samme muligheder som Danmarks Radio for  \r\n\r\n at udsende sine programmer ved hjælp af satellit. Der henvises til de  \r\n\r\n almindelige bemærkninger. </P>  \r\n\r\n<P> <B>Bilag</B>  </P>  \r\n\r\n<P> <I>I dette bilag er (med mindre skrift) </I></P>  \r\n\r\n<P>indsat den gældende formulering af de bestemmelser </P>  \r\n\r\n<P>der berøres af lovforslaget </P>  \r\n\r\n<P> <B>1.</B> I <I>§ 7, stk. 1</I> , indsættes efter <I>1. pkt.</I> som nyt  \r\n\r\n punktum: </P>  \r\n\r\n<P>&#187;Spredningen kan foregå ved hjælp af radioanlæg, herunder satellit,  \r\n\r\n eller fællesantenneanlæg.&#171; </P>  \r\n\r\n<P> <B>§ 7.</B> Danmarks Radio er en selvstændig offentlig institution, der  \r\n\r\n er forpligtet over for hele befolkningen til at sprede radio- og  \r\n\r\n fjernsynsprogrammer omfattende nyhedsformidling, oplysning, underholdning og  \r\n\r\n kunst. Der skal ved programlægningen lægges afgørende vægt på hensynet til  \r\n\r\n informations- og ytringsfriheden. Der skal i programudbudet tilstræbes  \r\n\r\n kvalitet, alsidighed og mangfoldighed. Ved informationsformidlingen skal der  \r\n\r\n lægges vægt på saglighed og upartiskhed. Kulturministeren kan fastsætte  \r\n\r\n regler om tekstning el. lign. af fjernsynsprogrammer af hensyn til døve og  \r\n\r\n hørehæmmede. </P>  \r\n\r\n<P> <B>2.</B> I <I>§ 18, stk. 1</I> , indsættes efter <I>1. pkt.</I> som nyt  \r\n\r\n punktum: </P>  \r\n\r\n<P>&#187;Spredningen kan foregå ved hjælp af radioanlæg, herunder satellit,  \r\n\r\n eller fællesantenneanlæg.&#171; </P>  \r\n\r\n<P> <B>§ 18.</B> TV 2 er en selvejende institution, der gennem selvstændig  \r\n\r\n programvirksomhed har til formål at tilvejebringe og sprede landsdækkende og  \r\n\r\n regionale fjernsynsprogrammer. Ved programlægningen skal der lægges afgørende  \r\n\r\n vægt på kvalitet, alsidighed og mangfoldighed. Ved programlægningen i de  \r\n\r\n regionale TV 2-virksomheder, jf. § 21, skal der endvidere lægges vægt på  \r\n\r\n tilknytning til regionen. Kulturministeren kan fastsætte regler om tekstning  \r\n\r\n el. lign. af programmer af hensyn til døve og hørehæmmede. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/06/1996"
        },
        {
            "displayName": "Accession",
            "displayValue": "199512K00264"
        },
        {
            "displayName": "Entydig dokumentidentifikation",
            "displayValue": "CL006365"
        },
        {
            "displayName": "Dato for førstegangsindlæggelse",
            "displayValue": "12/06/1996"
        },
        {
            "displayName": "Dato for indlæggelse",
            "displayValue": "12/06/1996"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "264"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}