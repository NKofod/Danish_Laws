{
    "id": 66629,
    "title": "Vejledning om koncernregnskaber m.v. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 52 af 02/04/1991",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om koncernregnskaber m.v. </H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>  <I>1.1. Formålet med vejledningen</I>  </P>  \r\n\r\n<P>Denne vejledning skal oplyse om intentionerne bag Erhvervs- og  \r\n\r\n Selskabsstyrelsens bekendtgørelse nr. 533 af 13. juni 1990 om opstilling af  \r\n\r\n årsregnskab og koncernregnskab og om udarbejdelse af koncernregnskab. </P>  \r\n\r\n<P>Intentionerne med bekendtgørelsens bestemmelser bør belyses på samme måde,  \r\n\r\n som hvis bestemmelserne havde været i en lov, hvor intentionerne gives i  \r\n\r\n bemærkningerne til et lovforslag. Vejledningen dækker ikke alle aspekter af  \r\n\r\n koncernregnskabsudarbejdelsen. </P>  \r\n\r\n<P>Udgangspunkt er taget i Industriministeriets selskabsretspanels  \r\n\r\n bemærkninger til de bestemmelser i bekendtgørelsen, der gennemfører 7.  \r\n\r\n EF-selskabsretsdirektiv (83/349/EØF). Bemærkningerne blev fremsat i  \r\n\r\n forbindelse med panelets lovudkast, som i det store hele blev lagt til grund  \r\n\r\n for ændringerne af årsregnskabsloven og for bekendtgørelsen. Herudover er  \r\n\r\n medtaget en række forhold, der synes relevante som følge af forespørgsler i  \r\n\r\n tiden efter lovens vedtagelse. </P>  \r\n\r\n<P> <I>1.2. Opdeling i lov og bekendtgørelse</I>  </P>  \r\n\r\n<P>Bestemmelserne om bl.a. koncernregnskaber for virksomheder, der er  \r\n\r\n omfattet af årsregnskabsloven, er ændret ved lov nr. 308 af 16. maj 1990.  \r\n\r\n Denne lov indeholder kun få, principielle bestemmelser om udarbejdelse af  \r\n\r\n koncernregnskaber og den indre værdis metode (equity-metoden). </P>  \r\n\r\n<P>Loven bestemmer, at industriministeren i bekendtgørelse skal fastsætte  \r\n\r\n nærmere regler om den indre værdis metode og om opstilling, udligning,  \r\n\r\n eliminering og værdiansættelse m.v. i forbindelse med konsolideringen.  \r\n\r\n Beføjelsen er delegeret til Erhvervs-og Selskabsstyrelsen ved § 1 i  \r\n\r\n bekendtgørelse nr. 146 af 16. marts 1988. </P>  \r\n\r\n<P>Reglerne er foreskrevet i 7. EF-selskabsretsdirektiv, der også indeholder  \r\n\r\n de i bekendtgørelsen fastsatte undtagelser fra lovens bestemmelser om  \r\n\r\n hovedprincipperne. </P>  \r\n\r\n<P>Reglerne om den indre værdis metode og om udarbejdelse af koncernregnskab  \r\n\r\n findes i kapitel 2 og 3 i bekendtgørelse nr. 533 af 13. juni 1990. Hjemlen  \r\n\r\n til at udstede disse regler findes i lovens § 40, stk. 3, § 61 og § 65, stk.  \r\n\r\n 3. </P>  \r\n\r\n<P>De fleste af lovens hidtidige regler om opstilling er i overensstemmelse  \r\n\r\n med lovens § 5, stk. 1, overført til bekendtgørelsens kapitel 1. Det gælder  \r\n\r\n også skemaerne for resultatopgørelse og balance, der er optaget i et bilag  \r\n\r\n til bekendtgørelsen. </P>  \r\n\r\n<P> <I>1.3. Omfanget af konsolideringspligten</I>  </P>  \r\n\r\n<P>Koncernregnskab efter årsregnskabsloven aflægges af selskaber, der er  \r\n\r\n moderselskaber, jf. definitionen i årsregnskabslovens § 1, stk. 2, nr. 6.  \r\n\r\n Bestemmelsen opregner de retlige eller faktiske situationer, der indicerer  \r\n\r\n koncernforhold.§ 1, stk. 3 og 4, bestemmer, hvilke stemmerettigheder m.v.,  \r\n\r\n der skal medtages ved beregningen. </P>  \r\n\r\n<P>Afgørende er bestemmende indflydelse snarere end ejerforholdene. F. eks.  \r\n\r\n medregner lovens § 1, stk. 2, nr. 6, litra a, stemmerettigheder, der er  \r\n\r\n knyttet til kapitalandele, selvom de kun besiddes som pant.  \r\n\r\n Stemmerettighederne medregnes dog ikke, hvor moderselskabet kun udøver  \r\n\r\n stemmeretten i overensstemmelse med instrukser i sikkerhedsstillerens  \r\n\r\n interesse, eller hvor besiddelsen blot er et led i moderselskabets  \r\n\r\n lånevirksomhed og stemmeretten udøves i sikkerhedsstillerens interesse,  \r\n\r\n således at der ikke reelt opnås bestemmende indflydelse. </P>  \r\n\r\n<P>Dattervirksomheder kan være andet end aktie- og anpartsselskaber og udgør  \r\n\r\n sammen med moderselskabet de såkaldte koncernvirksomheder, jf. lovens § 1,  \r\n\r\n stk. 2, nr. 8. Holder man de i § 2 b undtagne virksomheder ude, udgør resten  \r\n\r\n de konsoliderede virksomheder, d.v.s. de virksomheder, hvis regnskaber  \r\n\r\n sammendrages (konsolideres) i koncernregnskabet, jf. § 1, stk. 2, nr. 9. </P>  \r\n\r\n<P>Lovens § 1, stk. 2, indeholder også andre definitioner, der finder  \r\n\r\n anvendelse på bekendtgørelsens bestemmelser. </P>  \r\n\r\n<P CLASS=PUNKT> <B>2.</B> Årsregnskabslovens regler for udarbejdelse af  \r\n\r\n koncernregnskab </P>  \r\n\r\n<P> Koncernregnskabet aflægges efter lovens § 2, stk. 1, af moderselskabets  \r\n\r\n ledelse og er et vigtigt led i selskabernes informationer til  \r\n\r\n regnskabsbrugerne. </P>  \r\n\r\n<P>Koncernregnskabet aflægges i tilknytning til årsregnskabet og er sammen  \r\n\r\n med dette omfattet af revisors påtegning. Forinden denne afgives, skal  \r\n\r\n revisor derfor være opmærksom på, at alle lovgivningens krav til  \r\n\r\n koncernregnskaber er opfyldt. </P>  \r\n\r\n<P CLASS=PUNKT> <B>7.</B> direktiv indeholder regler for, hvordan man  \r\n\r\n udarbejder koncernregnskaber. </P>  \r\n\r\n<P>Årsregnskabslovens kapitel 8 indeholder efter lovændringen kun overordnede  \r\n\r\n bestemmelser om koncernregnskaber. </P>  \r\n\r\n<P>Efter lovens § 57 skal koncernregnskabet vise de konsoliderede  \r\n\r\n virksomheders aktiver og passiver, økonomiske stilling samt deres resultat,  \r\n\r\n som om de var en enkelt virksomhed. Loven har hermed fastsat den  \r\n\r\n grundlæggende regel for al koncernregnskabsaflæggelse. Ordet resultat sigter  \r\n\r\n til resultatopgørelsen i dens helhed, d.v.s. alle dens enkelte bestanddele,  \r\n\r\n d.v.s. såvel indtægter som udgifter, ordinære som ekstraordinære poster  \r\n\r\n o.s.v. </P>  \r\n\r\n<P>Lovens § 58, stk. 1, fastsætter, at koncernregnskabet skal opstilles på  \r\n\r\n overskuelig måde i overensstemmelse med loven og regler, der er udstedt i  \r\n\r\n henhold til denne. Dette er udmøntet i bekendtgørelsens § 10, stk. 1, der  \r\n\r\n implementerer 7. direktivs art. 17. </P>  \r\n\r\n<P>Koncernregnskabet er i princippet undergivet samme regler som  \r\n\r\n årsregnskabet for et enkelt selskab. Dette fremgår for de almindelige reglers  \r\n\r\n vedkommende allerede af ordlyden af bestemmelser, der findes udenfor lovens  \r\n\r\n kapitel 8, og som indeholder regler, der også gælder for koncernregnskaber.  \r\n\r\n</P>  \r\n\r\n<P>Lovens § 58, stk. 2, beskriver i hovedtræk fremgangsmåden ved udarbejdelse  \r\n\r\n af koncernregnskaber (konsolidering). Fremgangsmåden består i, at ensartede  \r\n\r\n poster i resultatopgørelser og balancer sammenlægges post for post.  \r\n\r\n Sammenlægningen skal omfatte samtlige poster. </P>  \r\n\r\n<P>Efter lovens § 58, stk. 3, skal der foretages udligning af kapitalandele.  \r\n\r\n Bekendtgørelsens § 14, stk. 1, uddyber dette og suppleres af § 17, stk. 1.  \r\n\r\n Desuden skal der foretages eliminering af koncernvirksomhedernes indbyrdes  \r\n\r\n tilgodehavender og gæld, indtægter og udgifter samt gevinst og tab. Se her  \r\n\r\n bekendtgørelsens § 15. </P>  \r\n\r\n<P>Lovens § 59, stk. 1, bestemmer, at værdiansættelse i koncernregnskabet  \r\n\r\n skal ske efter ensartede metoder. Bekendtgørelsens § 16 uddyber dette. </P>  \r\n\r\n<P>I koncernregnskabet skal moderselskabets og de konsoliderede  \r\n\r\n dattervirksomheders kapitalandele i associerede virksomheder med visse  \r\n\r\n undtagelser værdiansættes til indre værdi, jf. lovens § 59, stk. 2, der  \r\n\r\n suppleres af bekendtgørelsens § 18, stk. 1. Reglerne om den indre værdis  \r\n\r\n metode i bekendtgørelsens § 9 finder også anvendelse her. </P>  \r\n\r\n<P>Lovens § 60 åbner mulighed for at konsolidere de konsoliderede  \r\n\r\n virksomheders andel i en fælles ledet virksomhed efter pro rata metoden. </P>  \r\n\r\n<P>En sådan fælles ledet virksomhed (joint venture) kan være en associeret  \r\n\r\n virksomhed. Vælger en deltager at pro rata-konsolidere sin andel efter § 60,  \r\n\r\n træder § 60 i stedet for § 59, stk. 2, om den indre værdis metode.  \r\n\r\n Bekendtgørelsens § 19, 1. pkt., uddyber dette. </P>  \r\n\r\n<P CLASS=PUNKT> <B>3.</B> Opstilling af årsregnskab og koncernregnskab </P>  \r\n\r\n<P> Bestemmelserne i bekendtgørelsens kapitel 1 og bilaget hertil er overført  \r\n\r\n fra lovens kapitel 1-4. Nedenfor er vist en oversigt over de overførte  \r\n\r\n bestemmelser. ÅRL § 6 til bekg. § 2, stk. 1-3 </P>  \r\n\r\n<P>- § 7 - - § 3 </P>  \r\n\r\n<P>- § 9 - - § 4 </P>  \r\n\r\n<P>- § 10 - - Bilag A </P>  \r\n\r\n<P>- § 11 - - - B </P>  \r\n\r\n<P>- § 12 - - - C </P>  \r\n\r\n<P>- § 13 - - - D </P>  \r\n\r\n<P>- § 14 - - - E </P>  \r\n\r\n<P>- § 15 - - - F </P>  \r\n\r\n<P>- § 17 - - § 6 </P>  \r\n\r\n<P>- § 18, stk. 3 - - § 2, stk. 4, nr. 1 og 2 </P>  \r\n\r\n<P>- § 19, stk. 2-4 - - § 5 </P>  \r\n\r\n<P>- § 20, stk. 1, 2. pkt. - - § 2, stk. 4, nr. 3 </P>  \r\n\r\n<P>- § 23 - - § 7 </P>  \r\n\r\n<P>- § 24, stk. 2 - - § 2, stk. 4, nr. 4 </P>  \r\n\r\n<P>- § 25, stk. 1 delvist - - § 8 </P>  \r\n\r\n<P>Der er foretaget de af overførslen nødvendiggjorte redaktionelle  \r\n\r\n ændringer, ligesom bekendtgørelsens § 6, nr. 1 (anlægsoversigten) er ændret  \r\n\r\n for at tydeliggøre, at der er tale om anskaffelses-/kostpris uden  \r\n\r\n værdireguleringer. </P>  \r\n\r\n<P>Bestemmelsernes materielle indhold er ikke ændret udover, hvad der er  \r\n\r\n nødvendigt som følge af 7. direktiv. Disse ændringer findes i det  \r\n\r\n væsentligste i bilaget (skema A-F, tidl. lovens §§ 10-15) og er konsekvenser  \r\n\r\n af ændringer i definitioner m.v. &#187;Tilknyttede virksomheder&#171; er her  \r\n\r\n et nyt begreb. Der er indført en post &#187;Reserve for nettoopskrivning  \r\n\r\n efter indre værdis metode&#171; i skemaerne for balancen. </P>  \r\n\r\n<P CLASS=PUNKT> <B>4.</B> Indre værdis metode i årsregnskabet </P>  \r\n\r\n<P> Bekendtgørelsens kapitel 2 (§ 9) supplerer lovens § 40. </P>  \r\n\r\n<P CLASS=PUNKT> <B>7.</B> direktivs art. 45 ændrer 4. direktivs art. 59.  \r\n\r\n Dette giver større sammenhæng mellem reglerne om beregning af indre værdi til  \r\n\r\n brug for et moderselskab, der ønsker at bruge denne metode i sit årsregnskab,  \r\n\r\n og reglerne om udarbejdelse af det koncernregnskab, som moderselskabet skal  \r\n\r\n udarbejde (konsolidering m.v.). </P>  \r\n\r\n<P>Den hidtidige bestemmelse i lovens § 40 angik kun dattervirksomheder.  \r\n\r\n Efter art. 59, stk. 1, kan medlemsstaterne tillade eller foreskrive, at  \r\n\r\n kapitalandele i associerede virksomheder værdiansættes efter den indre værdis  \r\n\r\n metode. Denne metode skal bruges i koncernregnskabet, jf. 7. direktivs art.  \r\n\r\n 33, lovens § 59, stk. 2, og bekendtgørelsens § 18. Det er derfor naturligt,  \r\n\r\n at moderselskabet i sit eget årsregnskab kan bruge samme metode. Derved er  \r\n\r\n der bedre mulighed for overensstemmelse mellem resultat og egenkapital i  \r\n\r\n moderselskabets eget årsregnskab og i koncernregnskabet. </P>  \r\n\r\n<P>Kapitalandele i virksomheder, der i medfør af i lovens § 2 b, stk. 1, ikke  \r\n\r\n medtages i konsolideringen, værdiansættes efter de almindelige regler i  \r\n\r\n kapitel 5. </P>  \r\n\r\n<P> <I>4.1. Bekendtgørelsens § 9, stk. 1</I>  </P>  \r\n\r\n<P>Et selskab, der vælger at bruge den indre værdis metode for  \r\n\r\n dattervirksomheder, skal anvende denne metode for alle dattervirksomheder.  \r\n\r\n Selskabet skal ligeledes anvende metoden for samtlige associerede  \r\n\r\n virksomheder, hvis det ønsker at benytte metoden for sådanne virksomheder,  \r\n\r\n jf. bemærkningerne til lovforslaget. </P>  \r\n\r\n<P>Har værdiansættelse til indre værdi kun uvæsentlig betydning, kan  \r\n\r\n moderselskabet undlade at benytte værdiansættelse efter indre værdi for så  \r\n\r\n vidt angår sådanne virksomheder. Kan de oplysninger, som er nødvendige for at  \r\n\r\n beregne den indre værdi slet ikke skaffes, må der sættes et spørgsmålstegn  \r\n\r\n ved informationsnytten af at anvende den indre værdi. § 9, stk. 1, undtager  \r\n\r\n derfor på samme måde som ved konsolidering sådanne dattervirksomheder fra den  \r\n\r\n gruppe af dattervirksomheder, der skal behandles ved anvendelse af den indre  \r\n\r\n værdis metode. </P>  \r\n\r\n<P>Kapitalandele i dattervirksomheder og i associerede virksomheder er  \r\n\r\n principielt anlægsaktiver. Skulle et moderselskab foruden sin faste  \r\n\r\n investering besidde kapitalandele i dattervirksomheder eller associerede  \r\n\r\n virksomheder som omsætningsaktiver, gælder her de almindelige regler i lovens  \r\n\r\n kapitel 5 om værdiansættelse af omsætningsaktiver (§§ 31-34). </P>  \r\n\r\n<P> <I>4.2. Bekendtgørelsens § 9, stk. 2</I>  </P>  \r\n\r\n<P>Værdiansættelsen af kapitalandele efter den indre værdis metode sker efter  \r\n\r\n reglerne for koncernregnskaber. Dette fremgår af henvisningerne til § 15,  \r\n\r\n stk. 1, nr. 3, § 15, stk. 2 og 3, § 16 og § 17. </P>  \r\n\r\n<P>Disse regler går blandt andet ud på, at værdiansættelsen for alle  \r\n\r\n virksomheder sker efter ensartede metoder og i overensstemmelse med lovens §§  \r\n\r\n 26-39. </P>  \r\n\r\n<P>Gevinster og tab ved dispositioner mellem selskabet og dattervirksomheder,  \r\n\r\n der optages efter den indre værdis metode, skal ligesom i koncernregnskabet  \r\n\r\n elimineres fuldt ud. </P>  \r\n\r\n<P>Henvisningen til bekendtgørelsens § 11, stk. 2, indebærer, at den  \r\n\r\n vanskelighed, der opstår, hvor selskaberne har forskudte regnskabsår, skal  \r\n\r\n løses på samme måde i moderselskabets årsregnskab og i koncernregnskabet.  \r\n\r\n</P>  \r\n\r\n<P> <I>4.3. Bekendtgørelsens § 9, stk. 3</I>  </P>  \r\n\r\n<P>Kravet om særskilt oplysning i tilknytning til kapitalandelene i balancen  \r\n\r\n forudsætter, at såvel positive som negative forskelsbeløb (goodwill  \r\n\r\n henholdsvis badwill) her skal oplyses i tilknytning til posten for  \r\n\r\n kapitalandelene og f.eks. ikke under immaterielle anlægsaktiver, som det  \r\n\r\n ellers er bestemt for koncernregnskabet. Beløbet skal oplyses i noterne, hvis  \r\n\r\n det ikke vises i balancen, eventuelt indenfor linien. </P>  \r\n\r\n<P> <I>4.4. Bekendtgørelsens § 9, stk. 4</I>  </P>  \r\n\r\n<P>I resultatopgørelsen opføres summen af de andele af årsresultaterne -  \r\n\r\n positive eller negative - i dattervirksomhederne og de associerede  \r\n\r\n virksomheder, som forholdsmæssigt falder på kapitalandelene. </P>  \r\n\r\n<P>Årsresultaterne i dattervirksomhederne og de associerede virksomheder kan  \r\n\r\n omfatte - positive eller negative - ekstraordinære poster. Direktivets regel  \r\n\r\n om den indre værdis metode indeholder ikke krav om, at der i moderselskabets  \r\n\r\n resultatopgørelse sker en opdeling af posten eller specifikation i en note.  \r\n\r\n Hverken direktivet, loven eller bekendtgørelsen hindrer dog, at selskabet i  \r\n\r\n sit årsregnskab undlader at vise beløbet under en finansiel post og i stedet  \r\n\r\n opdeler virksomhedernes resultat i f.eks. ordinært resultat og resultatet af  \r\n\r\n ekstraordinære poster. </P>  \r\n\r\n<P> <I>4.5. Bekendtgørelsens § 9, stk. 5</I>  </P>  \r\n\r\n<P>I moderselskabets balance ændres den regnskabsmæssige værdi af  \r\n\r\n kapitalandelene med et beløb svarende til andelen i årsresultaterne, som er  \r\n\r\n opført i resultatopgørelsen, jf. stk. 4. Udbytter til moderselskabet kan  \r\n\r\n figurere i dettes balance i aktiverne som tilgodehavender. Sådanne udbytter  \r\n\r\n fragår i værdien af kapitalandelene. Der skal desuden tages hensyn til  \r\n\r\n bevægelser i dattervirksomhedernes eller de associerede virksomheders  \r\n\r\n egenkapital, som måtte være posteret direkte i virksomhedernes balance. </P>  \r\n\r\n<P> <I>4.6. Bekendtgørelsens § 9, stk. 6</I>  </P>  \r\n\r\n<P>Den samlede nettoopskrivning henlægges til en særlig reserve. Denne  \r\n\r\n reserve må ikke anvendes til udbytte eller udlodning til selskabsdeltagerne,  \r\n\r\n jf. art. 59, stk. 6, litra b, i 4. direktiv. Reserven er ikke undergivet  \r\n\r\n andre bindinger. Den kan derfor anvendes til fondsemission og dækning af  \r\n\r\n underskud. </P>  \r\n\r\n<P> <I>4.7. Bekendtgørelsens § 9, stk. 7</I>  </P>  \r\n\r\n<P>Efter stk. 7 skal anvendelse af indre værdis metode oplyses. </P>  \r\n\r\n<P> <I>4.8. Bekendtgørelsens § 9, stk. 8</I>  </P>  \r\n\r\n<P>Den indre værdis metode (equity-metoden) vedrører alene værdiansættelse af  \r\n\r\n<I>kapitalandelene</I> i de pågældende virksomheder og den hermed forbundne  \r\n\r\n regnskabsføring. </P>  \r\n\r\n<P>Når der er tale om associerede virksomheder, skal eliminering af gevinster  \r\n\r\n og tab derfor kun ske for den del, der falder på den hertil svarende  \r\n\r\n forholdsmæssige andel af de pågældende virksomheders resultat. </P>  \r\n\r\n<P>Et moderselskab vil normalt kunne skaffe sig de oplysninger fra sine  \r\n\r\n dattervirksomheder, som det behøver, for at kunne udarbejde årsregnskab med  \r\n\r\n benyttelse af den indre værdis metode og koncernregnskab. Fremskaffelse af  \r\n\r\n alle de tilsvarende oplysninger fra associerede virksomheder vil derimod  \r\n\r\n efter omstændighederne kunne volde vanskeligheder. Der er derfor i  \r\n\r\n bekendtgørelsens § 9, stk. 8, indføjet en bestemmelse om, at eliminering af  \r\n\r\n gevinster og tab kun skal ske i det omfang, selskabet har de nødvendige  \r\n\r\n oplysninger herom. </P>  \r\n\r\n<P>Anvendelse af den indre værdis metode på kapitalandele i associerede  \r\n\r\n virksomheder kan undlades, hvis kapitalandelene er af uvæsentlig betydning.  \r\n\r\n</P>  \r\n\r\n<P CLASS=PUNKT> <B>5.</B> Bekendtgørelsens regler om udarbejdelse af  \r\n\r\n koncernregnskab </P>  \r\n\r\n<P>  <I>5.1. Almindelige regler og opstilling </I></P>  \r\n\r\n<P>5.1.1. Bekendtgørelsens § 10 </P>  \r\n\r\n<P>Skemaerne for årsregnskabets balance og resultatopgørelse og de  \r\n\r\n bestemmelser, der knytter sig hertil, skal med de nødvendige tilpasninger  \r\n\r\n også anvendes for koncernregnskaber, jf. bekendtgørelsens § 10. </P>  \r\n\r\n<P>Kontinuitetsprincippet gælder også for de særlige metoder, der anvendes  \r\n\r\n ved udarbejdelse af koncernregnskabet, jf. § 10, stk. 2. Herunder hører  \r\n\r\n f.eks. hvorvidt konsolidering sker på grundlag af dattervirksomhedernes  \r\n\r\n årsregnskab eller på grundlag af et særligt udarbejdet regnskab, og hvordan  \r\n\r\n man gennemfører sammendraget af posterne i de konsoliderede virksomheders  \r\n\r\n regnskaber med udligning af kapitalandele og eliminering af mellemværender.  \r\n\r\n</P>  \r\n\r\n<P>Notekravet i § 10, stk. 2, 2. pkt. om ændringer i metoderne, svarer til  \r\n\r\n kravene i årsregnskabslovens § 5, stk. 2, og § 26, stk. 2. </P>  \r\n\r\n<P> <I>5.1.2. Bekendtgørelsens § 11</I>  </P>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11 </B> svarer til 7. direktivs art. 27. </P>  \r\n\r\n<P CLASS=STK> <I>Stk. 1 </I> bestemmer, at koncernregnskabet skal benytte  \r\n\r\n samme balancedag for alle virksomhederne. Denne balancedag skal være den, der  \r\n\r\n er anvendt i moderselskabets årsregnskab. </P>  \r\n\r\n<P>Det er i øvrigt i lovens § 3, stk. 2, bestemt, at koncernvirksomheder skal  \r\n\r\n have samme regnskabsår, medmindre særlige forhold tilsiger andet. </P>  \r\n\r\n<P>For dattervirksomheder med en anden balancedag end moderselskabet skal der  \r\n\r\n opstilles et særligt regnskab, udarbejdet pr. moderselskabets balancedag.  \r\n\r\n Såfremt den i bekendtgørelsens <I>stk. 2</I> omtalte forskydning kun er et  \r\n\r\n kvartal eller mindre forud for moderselskabets balancedato, kan  \r\n\r\n dattervirksomhedens årsregnskab dog benyttes, men der skal i så fald gives  \r\n\r\n oplysninger i en note. </P>  \r\n\r\n<P> <I>5.1.3. Bekendtgørelsens § 12</I>  </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12 </B> svarer til 7. direktivs art. 21 og 23. </P>  \r\n\r\n<P>For dattervirksomheder, som koncernvirksomhederne ikke ejer 100 pct., skal  \r\n\r\n koncernregnskabet vise, hvor stor en andel af dattervirksomhederne, koncernen  \r\n\r\n ejer, og hvilken del personer eller virksomheder uden for koncernen ejer. De  \r\n\r\n udenforstående interessers (minoritetsinteressernes) forholdsmæssige andel af  \r\n\r\n egenkapitalen viser man i en særskilt romertalspost i balancen under  \r\n\r\n Egenkapital, eller som en særskilt hovedpost mellem Egenkapital og  \r\n\r\n Hensættelser, jf. bekendtgørelsens § 12, stk. 2, der supplerer  \r\n\r\n bekendtgørelsens bilag A og B. </P>  \r\n\r\n<P>I koncernregnskabets resultatopgørelse vises minoritetsinteressernes andel  \r\n\r\n af dattervirksomhedernes samlede årsresultat som en særskilt post. </P>  \r\n\r\n<P> <I>5.1.4. Bekendtgørelsens § 13</I>  </P>  \r\n\r\n<P>Lovens § 2 b giver mulighed for at holde visse dattervirksomheder uden for  \r\n\r\n konsolideringen. Det betyder, at disse dattervirksomheders regnskab ikke skal  \r\n\r\n indarbejdes i koncernregnskabet efter reglerne om konsolidering (lovens §  \r\n\r\n 58). </P>  \r\n\r\n<P>Kapitalandele i, tilgodehavender hos og gæld til dattervirksomheder, der  \r\n\r\n ikke konsolideres, angives, som det fremgår af bekendtgørelsens § 13, som  \r\n\r\n særskilte poster i koncernregnskabets balance. Der kræves ikke eliminering.  \r\n\r\n Benyttes den indre værdis metode, jf. § 2 b, stk. 3, sidste pkt., skal man  \r\n\r\n dog foretage de elimineringer, der eventuelt følger af denne metode. </P>  \r\n\r\n<P> <I>5.2. Konsolidering </I></P>  \r\n\r\n<P>5.2.1. Bekendtgørelsens § 14 </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14 </B> svarer sammen med § 17, stk. 1 og 2, til  \r\n\r\n direktivets art. 19. </P>  \r\n\r\n<P>Loven og bekendtgørelsen tillader ikke den for medlemsstaterne valgfrie,  \r\n\r\n alternative udligningsmetode i direktivets art. 20  \r\n\r\n &#187;pooling-of-interest-metoden&#171;. Da der ikke er fremkommet ønsker om  \r\n\r\n at indføre lignende regler i Danmark, har selskabsretspanelet ikke fundet  \r\n\r\n anledning til at foreslå art. 20 gennemført. </P>  \r\n\r\n<P CLASS=STK> <I>Stk. 1 </I> angiver overordnet bestemmelsen om udligning. De  \r\n\r\n nærmere regler, der vedrører værdiansættelse, findes i § 17. </P>  \r\n\r\n<P>Ordet udligning betyder, at koncernregnskabet i stedet for at vise  \r\n\r\n koncernvirksomhedernes aktier, anparter eller anden form for kapitalandele i  \r\n\r\n dattervirksomheder viser disse virksomheders aktiver og passiver. </P>  \r\n\r\n<P>Egne aktier eller anparter i moderselskabet, som besiddes (d.v.s. er  \r\n\r\n erhvervet til eje eller pant) af moderselskabet selv eller af en konsolideret  \r\n\r\n dattervirksomhed, udlignes ikke, jf. <I>stk. 2.</I> Erhvervelsen af egne  \r\n\r\n aktier har virkning som en - midlertidig - kapitalnedsættelse. De egne aktier  \r\n\r\n eller anparter behandles i koncernregnskabet efter samme regel som er  \r\n\r\n foreskrevet i lovens § 39 for årsregnskabet om et selskabs beholdning af egne  \r\n\r\n aktier eller anparter. Bekendtgørelsens § 20 henviser til reglerne om  \r\n\r\n noteoplysninger om egne aktier i lovens § 52. </P>  \r\n\r\n<P>At dattervirksomhedernes beholdning af aktier eller anparter i  \r\n\r\n moderselskabet behandles som egne aktier, stemmer overens med  \r\n\r\n aktieselskabslovens § 48, stk. 6. Adgangen for anpartsselskaber til at  \r\n\r\n besidde egne anparter er meget begrænset, jf. anpartsselskabslovens § 30.  \r\n\r\n</P>  \r\n\r\n<P> <I>5.2.2. Bekendtgørelsens § 15</I>  </P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15 </B> svarer til 7. direktivs art. 26 og indeholder de  \r\n\r\n nærmere regler om eliminering. </P>  \r\n\r\n<P>Koncernregnskabet er som nævnt et regnskab for de konsoliderede  \r\n\r\n virksomheder under et, som om de var en enkelt virksomhed. Som følge heraf  \r\n\r\n skal tilgodehavender og gæld mellem virksomhederne, indtægter og udgifter  \r\n\r\n samt gevinst og tab vedrørende dispositioner mellem virksomhederne fjernes.  \r\n\r\n Dette kaldes eliminering. </P>  \r\n\r\n<P>Eliminering af tab må ikke her føre til, at et aktiv værdiansættes for  \r\n\r\n højt. Skyldes tabet ikke dispositioner mellem de konsoliderede virksomheder,  \r\n\r\n skal aktivet nedskrives efter lovens §§ 29 og 33, jf. bekendtgørelsens § 16,  \r\n\r\n stk. 1. </P>  \r\n\r\n<P> <I>5.3. Værdiansættelse </I></P>  \r\n\r\n<P>5.3.1. Bekendtgørelsens § 16 </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16, </B> der svarer til direktivets art. 29, supplerer  \r\n\r\n lovens § 59, stk. 1. Lovens værdiansættelsesregler i §§ 26-39 gælder også  \r\n\r\n direkte for koncernregnskabet. Man skal altid anvende bekendtgørelsens § 9 om  \r\n\r\n den indre værdis metode ved værdiansættelsen af kapitalandele i associerede  \r\n\r\n virksomheder, medmindre kapitalandelene er af uvæsentlig betydning, jf.  \r\n\r\n lovens § 59, stk. 2, og bekendtgørelsens § 18, stk. 1. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16 </B> bestemmer i <I>stk. 2,</I> at værdiansættelse  \r\n\r\n skal ske efter ensartede regler. Praksis i moderselskabet er udgangspunkt for  \r\n\r\n valget af de fælles metoder. </P>  \r\n\r\n<P>En omvurdering er efter <I>stk.</I> 3 nødvendig for de dattervirksomheder,  \r\n\r\n der anvender andre metoder, medmindre en omvurdering ville være uden  \r\n\r\n væsentlig betydning for, at koncernregnskabet kan give et retvisende billede  \r\n\r\n af koncernens stilling som en samlet økonomisk enhed. Væsentlighedsprincippet  \r\n\r\n er udtrykkeligt nævnt i stk. 3, 1. pkt., sidste led. </P>  \r\n\r\n<P> <I>5.3.2. Bekendtgørelsens § 17</I>  </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17, </B> stk. 1 og 2, svarer sammen med § 14 til  \r\n\r\n direktivets art. 19 og handler om den nærmere gennemførelse af den udligning,  \r\n\r\n som overordnet er foreskrevet i lovens § 58, stk. 3, og bekendtgørelsens §  \r\n\r\n 14, stk. 1. </P>  \r\n\r\n<P>Udligningen skal efter <I>stk. 1</I> principielt ske efter værdiforholdene  \r\n\r\n på det tidspunkt, da koncernforholdet blev etableret. Såfremt der imidlertid  \r\n\r\n ikke er sket nogen væsentlig forskydning i tiden fra etableringen til den  \r\n\r\n første balancedag, hvor dattervirksomheden konsolideres, kan dette tidspunkt  \r\n\r\n anvendes. Forskelsbeløbet mellem anskaffelsespris og indre værdi fordeles så  \r\n\r\n vidt muligt på de aktiver og passiver i dattervirksomhederne, hvis værdi i  \r\n\r\n koncernregnskabet er enten højere eller lavere end de er bogført til i  \r\n\r\n dattervirksomhederne, jf. <I>stk. 2.</I> Efter denne fordeling kan der være  \r\n\r\n et positivt eller negativt beløb tilbage. </P>  \r\n\r\n<P>Stk. 3-5 bygger på direktivets art. 30 og 31. </P>  \r\n\r\n<P>En positiv rest kan enten behandles som goodwill i overensstemmelse med  \r\n\r\n reglen i lovens § 36 eller straks fratrækkes på en tydelig måde i reserver,  \r\n\r\n der kan anvendes til dækning af tab, jf. <I>stk. 3.</I> Hvis det er  \r\n\r\n overkursfonden, der anvendes, førend andre disponible reserver er brugt,  \r\n\r\n herunder tidligere lovpligtige reservefonde, skal man efter  \r\n\r\n aktieselskabslovens § 111, stk. 3, nr. 3, udstede proklama i overensstemmelse  \r\n\r\n med aktieselskabslovens § 46, stk. 1. </P>  \r\n\r\n<P>Såfremt der sker aktivering og afskrivning af det resterende  \r\n\r\n forskelsbeløb, vil der ved virksomhedskøb ikke sjældent være grund til at  \r\n\r\n foretage afskrivningen over en længere periode end 5 år. Efter  \r\n\r\n årsregnskabslovens § 36, stk. 2, skal noterne give en behørig begrundelse for  \r\n\r\n valg af en sådan længere afskrivningsperiode. </P>  \r\n\r\n<P>En resterende negativ del af forskelsbeløbet kan være udtryk for, at  \r\n\r\n selskabet har gjort et heldigt køb. Beløbet opføres i så fald direkte under  \r\n\r\n egenkapitalen som en særskilt post mellem Opskrivningshenlæggelser og  \r\n\r\n Reserver. Posten kan ligesom en opskrivningshenlæggelse efter lovens § 30 kun  \r\n\r\n anvendes til udstedelse af fondsaktier i moderselskabet. Beløbet frigøres ved  \r\n\r\n salg af dattervirksomheden eller dennes væsentligste aktiver. </P>  \r\n\r\n<P>Skønner selskabet, at et resterende negativt forskelsbeløb modsvarer en  \r\n\r\n forventet udgift eller en ugunstig udvikling i dattervirksomheden, opfører  \r\n\r\n det beløbet som en særskilt post under Hensættelser. Beløbet må i så fald kun  \r\n\r\n indtægtsføres i det omfang, den forventede udgift eller ugunstige udvikling  \r\n\r\n er realiseret. </P>  \r\n\r\n<P> <I>5.3.3. Bekendtgørelsens § 18</I>  </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18, </B> stk. 1, gennemfører direktivets art. 33, stk.  \r\n\r\n 1, og udbygger reglen i lovens § 59, stk. 2. </P>  \r\n\r\n<P>Reglerne i bekendtgørelsen om værdiansættelse efter fælles regler, om  \r\n\r\n udligning af kapitalandele, om eliminering af gevinster og tab, om  \r\n\r\n indtægtsførsel og henlæggelse til en bunden reserve, finder anvendelse her,  \r\n\r\n jf. bekendtgørelsens <I>stk. 2.</I> Der skal for kapitalandele i associerede  \r\n\r\n virksomheder kun ske forholdsmæssig eliminering som omtalt ad  \r\n\r\n bekendtgørelsens § 9, stk. 8. </P>  \r\n\r\n<P>Kravet om eliminering gælder kun i det omfang, de nødvendige oplysninger  \r\n\r\n er kendte. </P>  \r\n\r\n<P> <I>5.4. Bekendtgørelsens § 19</I>  </P>  \r\n\r\n</DIV>  \r\n\r\n<A NAME=\"\"P19\"\"></A>\r\n\r\n<DIV CLASS=PARAGRAPH ID=\"P19\">  \r\n\r\n<P CLASS=PARAB> <B>§ 19 </B> handler om pro rata konsolidering og supplerer  \r\n\r\n lovens § 60, der svarer til 7. direktivs art. 32. </P>  \r\n\r\n<P>Posterne opgøres efter reglerne om konsolidering i øvrigt med de fornødne  \r\n\r\n tilpasninger, blot indgår alle poster med en brøkdel. </P>  \r\n\r\n<P>Ved at fremhæve såvel resultat som egenkapitalandelen som forholdsmålestok  \r\n\r\n uddyber bekendtgørelsen lovens ordlyd for at tilgodese uens  \r\n\r\n fordelingsforhold. </P>  \r\n\r\n<P>På samme måde som ved den indre værdis metode for associerede virksomheder  \r\n\r\n må elimineringerne af poster mellem et selskab og den fælles ledede  \r\n\r\n virksomhed, der pro rata-konsolideres, ske med den forholdsmæssige andel af  \r\n\r\n posterne. </P>  \r\n\r\n<P> <I>5.5. Noter til koncernregnskabet </I></P>  \r\n\r\n<P>5.5.1. Bekendtgørelsens § 20 </P>  \r\n\r\n</DIV>  \r\n\r\n<A NAME=\"\"P20\"\"></A>\r\n\r\n<DIV CLASS=PARAGRAPH ID=\"P20\">  \r\n\r\n<P CLASS=PARAB> <B>§ 20 </B> indeholder de overvejende notekrav til  \r\n\r\n koncernregnskabet. Praksis var med hensyn til noteangivelser før i tiden  \r\n\r\n meget sparsom på baggrund af den summariske regel i den gamle affattelse af  \r\n\r\n lovens § 58: &#187;nødvendige noter&#171;. Noterne er imidlertid fuldt så  \r\n\r\n nødvendige for at opnå det retvisende billede for koncernregnskaber som for  \r\n\r\n årsregnskaber. Uden alle de krævede noter vil koncernregnskaberne derfor være  \r\n\r\n mangelfulde, og revisor kan ikke give blank påtegning. </P>  \r\n\r\n<P>Dette gælder også for de notekrav, der gælder for koncernregnskaber som  \r\n\r\n følge af henvisningerne til årsregnskabslovens §§ 5-39 i bekendtgørelsens §§  \r\n\r\n 10 og 16. Ændres f.eks. i undtagelsestilfælde koncernregnskabets  \r\n\r\n værdiansættelsesmetoder m.v. i overensstemmelse med lovens § 26, stk. 2, jf.  \r\n\r\n bekendtgørelsens § 16, stk. 1, skal de i § 26, stk. 2, 2. pkt., anførte  \r\n\r\n notekrav derfor opfyldes fuldt ud, idet der - som det hele tiden har været  \r\n\r\n gældende for årsregnskaber - skal gives den konkrete, fyldestgørende  \r\n\r\n begrundelse for den foretagne ændring og indvirkningen - de omtrentlige beløb  \r\n\r\n - heraf. </P>  \r\n\r\n<P>Herudover optager § 20 en række krav fra direktivets art. 34. </P>  \r\n\r\n<P CLASS=STK> <I>Stk. 1 </I> henviser til bestemmelser i lovens kapitel 6 om  \r\n\r\n notekrav til årsregnskabet. De er i vidt omfang parallelle med kravene til  \r\n\r\n koncernregnskabet. Henvisningerne svarer til direktivets art. 34, </P>  \r\n\r\n<P>- nr. 1, om de ved værdiansættelse m.v. anvendte metoder, </P>  \r\n\r\n<P>- nr. 6, 1. led, om gæld, der forfalder efter fem år, </P>  \r\n\r\n<P>- nr. 8 om opdeling af nettoomsætningen på geografiske områder og  \r\n\r\n aktiviteter, </P>  \r\n\r\n<P>- nr. 11 om eventualskatter, og </P>  \r\n\r\n<P>- nr. 9, litra a, om det gennemsnitlige antal medarbejdere i året. </P>  \r\n\r\n<P>Oplysningerne viser overalt beløb, der er fremkommet ved at fjerne  \r\n\r\n koncernvirksomhedernes indbyrdes mellemværender, således at der er tale om  \r\n\r\n beløb, således som de ville være, hvis de konsoliderede virksomheder  \r\n\r\n tilsammen var en virksomhed. Pro rata-konsoliderede virksomheders tal indgår  \r\n\r\n derimod kun i beløbene med en andel, der svarer til koncernens kapitalandele  \r\n\r\n i den pågældende virksomhed. En undtagelse gøres her i direktivets art. 34,  \r\n\r\n nr. 9, litra b , der forlanger det fulde antal medarbejdere fra de pågældende  \r\n\r\n virksomheder oplyst særskilt. Se bekendtgørelsens § 20, stk. 1, 2. pkt. </P>  \r\n\r\n<P>En specificeret opgørelse af, hvorledes koncernens samlede egenkapital og  \r\n\r\n dennes sammensætning har ændret sig i forhold til foregående år, er ikke  \r\n\r\n direkte krævet i bekendtgørelsen eller direktivet, men for at sikre  \r\n\r\n kontinuitet i oplysningerne skal det være muligt at følge bevægelserne i  \r\n\r\n koncernens egenkapital i forhold til det forrige års koncernregnskab på samme  \r\n\r\n måde som foreskrevet i lovens § 54. </P>  \r\n\r\n<P>Medens der i stk. 1 hovedsageligt henvises til bestemmelser, der allerede  \r\n\r\n findes i loven, indeholder stk. 2-5 udtrykkelige bestemmelser. </P>  \r\n\r\n<P CLASS=STK> <I>Stk. 2 </I> indeholder i det væsentligste en parallel til  \r\n\r\n lovens § 46, stk. 2, 1. pkt., om pantsætninger. Det var af forståelsesmæssige  \r\n\r\n grunde hensigtsmæssigt at udskrive notekravet i teksten snarere end ved at  \r\n\r\n henvise. </P>  \r\n\r\n<P CLASS=STK> <I>Stk. 3. </I> indeholder på tilsvarende vis en udtrykkelig  \r\n\r\n notebestemmelse om ikke balanceførte forpligtelser. Bestemmelsen er  \r\n\r\n paralleliseret så meget som muligt med lovens § 46, stk. 3. Herved er også  \r\n\r\n medtaget oplysningskrav vedrørende leje- og leasingforpligtelser. </P>  \r\n\r\n<P>Også her sker der en eliminering af de konsoliderede virksomheders  \r\n\r\n indbyrdes forpligtelser. Det må afhænge af den retlige ordning af  \r\n\r\n hæftelsesforhold m.v., hvorvidt der i beløbene for de pro rata-konsoliderede  \r\n\r\n virksomheders vedkommende skal indgå det forholdsmæssige forpligtelsesbeløb  \r\n\r\n eller hele forpligtelsesbeløbet. Direktivet foreskriver desuden, at noten  \r\n\r\n oplyser forpligtelser for ikke konsoliderede dattervirksomheder. Dette er  \r\n\r\n fastsat i stykkets 3. punktum. </P>  \r\n\r\n<P CLASS=STK> <I>Stk. 4 </I> foreskriver, at de oplysninger, der kræves i  \r\n\r\n årsregnskabet om &#187;aktionærlån&#171; o.l., også gives på koncernniveau.  \r\n\r\n Noterne skal dog kun oplyse lån m.v. fra koncernvirksomhederne til  \r\n\r\n selskabsdeltagere og ledelsesmedlemmer i moderselskabet. Oplysningerne gives  \r\n\r\n altså også for lån m.v. fra dattervirksomheder, der ikke indgår i  \r\n\r\n konsolideringen. Selskabsretspanelet fandt ikke, at noten skulle oplyse om  \r\n\r\n lån m.v. fra associerede virksomheder eller pro rata-konsoliderede  \r\n\r\n virksomheder. Bekendtgørelsen er udarbejdet i overensstemmelse hermed. </P>  \r\n\r\n<P CLASS=STK> <I>Stk. 5 </I> bestemmer, at der skal gives de samme  \r\n\r\n oplysninger om lønninger og vederlag til selskabets ledelsesmedlemmer på  \r\n\r\n koncernsom på selskabsplan. Det vil sige, at noterne skal oplyse om de  \r\n\r\n lønninger og vederlag og lignende tildelinger fra koncernvirksomhederne, der  \r\n\r\n er givet til medlemmer af moderselskabets ledelse. </P>  \r\n\r\n<P> <I>5.5.2. Bekendtgørelsens § 21</I>  </P>  \r\n\r\n<P>Af § 21, der svarer til direktivets art. 28, fremgår, at noterne skal  \r\n\r\n indeholde oplysninger, som muliggør en meningsfuld sammenligning i tilfælde,  \r\n\r\n hvor koncernens sammensætning er ændret væsentligt i løbet af regnskabsåret.  \r\n\r\n Oplysningerne kan dog undlades, hvis sammenligningstallene for balancen og  \r\n\r\n resultatopgørelsen tilpasses og gør dem overflødige, jf. stk. 2. </P>  \r\n\r\n<P> <I>5.5.3. Bekendtgørelsens § 22</I>  </P>  \r\n\r\n<P>Regnskabsbrugerne har behov for kendskab til, hvilke virksomheder  \r\n\r\n selskabet og koncernen har investeret i, samt hvilke, der indgår i  \r\n\r\n konsolideringen, eventuelt pro rata, og hvilke der er associerede, herunder  \r\n\r\n hvilke, der er værdiansat efter den indre værdis metode. Disse krav findes i  \r\n\r\n direktivets art. 34, nr. 2 - 4. </P>  \r\n\r\n<P>Noterne skal for alle disse virksomheder give nogle få karakteriserende  \r\n\r\n oplysninger, såsom navn, hjemsted, selskabets eller koncernens andel i  \r\n\r\n egenkapitalen, samt de forhold, der knytter virksomhederne sammen. </P>  \r\n\r\n<P CLASS=STK> <I>Stk. 1 </I> kræver disse oplysninger for de konsoliderede  \r\n\r\n virksomheder. </P>  \r\n\r\n<P>I <I>stk. 2 - 4</I> er oplysningerne krævet for henholdsvis de  \r\n\r\n dattervirksomheder, der ikke indgår i koncernregnskabet ved konsolidering,  \r\n\r\n associerede virksomheder og pro rata-konsoliderede virksomheder. Direktivets  \r\n\r\n krav om særskilt omtale af de associerede virksomheder, der ikke er  \r\n\r\n værdiansat efter den indre værdis metode, er tilgodeset ved stk. 3, nr. 3.  \r\n\r\n</P>  \r\n\r\n<P>I <I>stk. 5</I> bestemmes, at oplysningerne efter stk. 1-4 kan udelades,  \r\n\r\n hvis de kan volde betydelig skade for moder- eller dattervirksomheder.  \r\n\r\n Noterne skal oplyse udeladelsen i lighed med lovens § 43 for tilsvarende  \r\n\r\n udeladelser af oplysninger om dattervirksomheder og associerede virksomheder.  \r\n\r\n</P>  \r\n\r\n</DIV>  \r\n\r\n<P CLASS=PUNKT> <B>6.</B> Straffebestemmelse samt ikrafttrædelses- og  \r\n\r\n overgangsbestemmelser </P>  \r\n\r\n<P>  <I>6.1. Bekendtgørelsens § 23</I>  </P>  \r\n\r\n<P>Straffebestemmelsen er udstedt med hjemmel i årsregnskabslovens § 65, stk.  \r\n\r\n 3. </P>  \r\n\r\n<P> <I>6.2. Bekendtgørelsens § 24</I>  </P>  \r\n\r\n<P>Ikrafttrædelsesbestemmelsen svarer til § 6, stk. 2, i lov nr. 308 af 16.  \r\n\r\n maj 1990. </P>  \r\n\r\n<P> <I>6.3. Bekendtgørelsens § 25 </I></P>  \r\n\r\n<P CLASS=STK> <I>Stk. 1 </I> - 4 omhandler de overgangsproblemer, der vil  \r\n\r\n gøre sig gældende for moderselskaber (koncerner), der har aflagt  \r\n\r\n koncernregnskab efter de hidtidige regler. Vanskelighederne fremkommer  \r\n\r\n oftest, fordi selskaberne ikke længere besidder de nødvendige oplysninger  \r\n\r\n vedrørende koncernetableringer langt tilbage i tiden. Det er derfor  \r\n\r\n nødvendigt at lempe på kravene i den henseende. </P>  \r\n\r\n<P CLASS=STK> <I>Stk. 5 </I> tilgodeser de situationer, hvor selskaber på  \r\n\r\n grund af de hidtidige regler ikke har kunnet inddrage bevægelser over  \r\n\r\n egenkapitalen med anvendelse af equity-metoden, men har måttet afspejle disse  \r\n\r\n bevægelser ved opskrivning efter årsregnskabslovens § 30. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Erhvervs- og Selskabsstyrelsen, den 2.  \r\n\r\n april 1991 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Bløndal </P>  \r\n\r\n<P CLASS=MINISTER ALIGN=RIGHT>/ Olaf Hasselager </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/04/1991"
        },
        {
            "displayName": "Accession",
            "displayValue": "C19910005260"
        },
        {
            "displayName": "Entydig dokumentidentifikation",
            "displayValue": "CM025777"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "06/08/2004"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "52"
        },
        {
            "displayName": "År for udstedelse",
            "displayValue": "1991"
        },
        {
            "displayName": "Dato for underskrift",
            "displayValue": "02/04/1991"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Industrimin., Erhvervs- og Selskabsstyrelsen j.nr. 90-24.103"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}