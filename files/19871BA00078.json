{
    "id": 105885,
    "title": "1987 BSF 78   FORSLAG TIL FOLKETINGSBESLUTNING OM NEDSÆTTELSE AF ET UDVALG TIL   UDARBEJDELSE AF FORSLAG TIL EN SUNDHEDSLOV ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 78",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 78 </P>  \r\n\r\n<P></P>  \r\n\r\n<P>Forslag til folketingsbeslutning om nedsættelse af et udvalg til  \r\n\r\n udarbejdelse af forslag til en sundhedslov </P>  \r\n\r\n<P></P>  \r\n\r\n<P>Fremsat af Birgitte Husmark (SF) Agerschou (SF) Carsten Andersen (SF)  \r\n\r\n Tommy Dinesen (SF) Ebba Strange (SF) </P>  \r\n\r\n<P></P>  \r\n\r\n<P>den 14. januar 1988 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget pålægger regeringen at nedsætte et udvalg, der inden den </P>  \r\n\r\n<P>1. juni 1989 skal udarbejde et forslag til sundhedslov omfattende </P>  \r\n\r\n<P>den primære sundhedssektor efter følgende retningslinjer: </P>  \r\n\r\n<P>- alle i den primære sundhedssektor skal ansættes af kommunen, </P>  \r\n\r\n<P>speciallæger dog af amtskommunen, </P>  \r\n\r\n<P>- der skal i kommunerne etableres lokale sundhedscentre, dækkende </P>  \r\n\r\n<P>behovet for en befolkning på 5.000-10.000 personer, </P>  \r\n\r\n<P>- det lokale sundhedscenter skal udføre lægevagt og lettere </P>  \r\n\r\n<P>skadestuearbejde døgnet rundt, forestå de forskellige </P>  \r\n\r\n<P>hjemmeplejeordninger, forestå lokalsamfundets sundhedstjeneste på </P>  \r\n\r\n<P>skoler og i småbørnsinstitutioner samt dække behovet for </P>  \r\n\r\n<P>kommunale konsulentfunktioner. Det frie lægevalg skal bevares i </P>  \r\n\r\n<P>samme omfang som i dag, </P>  \r\n\r\n<P>- sundhedscentrene skal bemandes tværfagligt, og følgende kategorier </P>  \r\n\r\n<P>foreslås repræsenteret: praktiserende læge, tandlæge, </P>  \r\n\r\n<P>syge/hjemmesygeplejerske og sundhedsplejerske. Herudover skal der </P>  \r\n\r\n<P>være tilknyttet socialrådgivere, jordemoder, psykolog, fysio- og </P>  \r\n\r\n<P>ergoterapeut samt speciallæger, </P>  \r\n\r\n<P>- kommunerne skal udarbejde lokale sundhedsplaner, der skal </P>  \r\n\r\n<P>fremlægges i en offentlig høringsfase. </P>  \r\n\r\n<P>Bemærkninger til forslaget </P>  \r\n\r\n<P>Generelle bemærkninger </P>  \r\n\r\n<P>Sundhedsvæsenet er midt i en brydningstid. Inden for næsten alle </P>  \r\n\r\n<P>områder er der uro og opbrud. De yngre lægers ansættelses- og </P>  \r\n\r\n<P>arbejdsvilkår er under debat, vagtlægerne kritiseres, de </P>  \r\n\r\n<P>offentligt ansatte overlæger styrter ud af døren for at passe </P>  \r\n\r\n<P>privatbiksen, de alment praktiserende læger har for travlt og er </P>  \r\n\r\n<P>for ødsle med midlerne - de er &#187;ustyrlige&#171; - eller rettere </P>  \r\n\r\n<P>udgifterne til sygesikringen kan ikke holdes inden for de </P>  \r\n\r\n<P>budgetterede rammer. </P>  \r\n\r\n<P>Igennem mange år har det været officiel dansk politik at styrke de </P>  \r\n\r\n<P>alment praktiserende læger og de praktiserende speciallæger på </P>  \r\n\r\n<P>bekostning af sygehusene. Men kigger man på tallene, ser man, at </P>  \r\n\r\n<P>denne politik i virkeligheden ikke er ført ud i livet. </P>  \r\n\r\n<P>I 1984 tiltrådte Danmark WHO's program &#187;Sundhed for alle i år  \r\n\r\n 2000&#171;. </P>  \r\n\r\n<P>Det er et visionært og sammenhængende program med et langsigtet </P>  \r\n\r\n<P>mål. Det kan danne grundlag for sundhedsplanlægningen mange år </P>  \r\n\r\n<P>fremover. </P>  \r\n\r\n<P>Og det er da også på tide, at vi får en langsigtet planlægning, der </P>  \r\n\r\n<P>samtidig er smidig, når nye opgaver pludselig trænger sig på, som </P>  \r\n\r\n<P>det f.eks. er tilfældet med sygdommen AIDS. </P>  \r\n\r\n<P>Noget af det første, der springer i øjnene, når man betragter det </P>  \r\n\r\n<P>danske sundhedsvæsen, er den kunstige opdeling, der finder sted. </P>  \r\n\r\n<P>Noget er tillagt staten, noget amtskommunen og noget kommunen, og </P>  \r\n\r\n<P>herin denfor foregår der en yderligere unaturlig opdeling, typisk </P>  \r\n\r\n<P>mellem sygehusområdet og social- og sundhedsområdet. Områderne </P>  \r\n\r\n<P>hænger selvfølgelig sammen som forbundne kar, men alligevel føres </P>  \r\n\r\n<P>der i udstrakt grad en destruktiv kasseøkonomi, ikke af ond </P>  \r\n\r\n<P>vilje, men på grund af utilsigtede bivirkninger af den økonomiske </P>  \r\n\r\n<P>struktur. En opdelt kassestruktur hæmmer også kommunikationen </P>  \r\n\r\n<P>mellem de enkelte sektorer. I det hele taget er dårlig </P>  \r\n\r\n<P>kommunikation kendetegnende for hele området i bredeste forstand. </P>  \r\n\r\n<P>Den ene hånd ved ikke, hvad den anden foretager sig, eller drager </P>  \r\n\r\n<P>i hvert fald ikke nytte af det. </P>  \r\n\r\n<P>Oven i dette kommer en historisk betinget, men ikke funktionelt </P>  \r\n\r\n<P>betinget glidende opdeling mellem rent privat virksomhed over </P>  \r\n\r\n<P>halvoffentlig virksomhed til rent offentlig virksomhed. Et </P>  \r\n\r\n<P>moderne sundhedsvæsen kan ikke fungere efter &#187;kasseprincippet&#171;.  \r\n\r\n</P>  \r\n\r\n<P>Emnet for dette beslutningsforslag er den primære sundhedssektor, </P>  \r\n\r\n<P>dvs. den del af sundhedsområdet, der ligger uden for sygehusene, </P>  \r\n\r\n<P>men som anført kan et moderne sundhedsvæsen ikke fungere efter </P>  \r\n\r\n<P>&#187;kasseprincippet&#171;. Hver enkelt sektor kan ikke betragtes </P>  \r\n\r\n<P>isoleret, men må ses i sammenhæng med de øvrige. </P>  \r\n\r\n<P>Den dårlige samordning ses både internt i den primære sundhedssektor </P>  \r\n\r\n<P>og mellem den primære og den sekundære sundhedssektor </P>  \r\n\r\n<P>(sygehusene). </P>  \r\n\r\n<P>Der er dårlig kommunikation mellem praktiserende læger indbyrdes, </P>  \r\n\r\n<P>mellem den alment praktiserende læge og de praktiserende </P>  \r\n\r\n<P>speciallæger, mellem de praktiserende speciallæger indbyrdes, </P>  \r\n\r\n<P>mellem praktiserende speciallæger og sygehusenes speciallæger, </P>  \r\n\r\n<P>mellem lægerne og hjemmesygeplejerske/sundhedsplejerske. </P>  \r\n\r\n<P>Der er uens og ofte uhensigtsmæssig geografisk placering af </P>  \r\n\r\n<P>speciallæger, hvor nogle landsdele har alt for mange, i hvert </P>  \r\n\r\n<P>fald i forhold til andre områder, der udpræget mangler </P>  \r\n\r\n<P>speciallæger. </P>  \r\n\r\n<P>Der finder i dag en mere eller mindre bevidst negligering fra </P>  \r\n\r\n<P>sygehusenes side sted af praktiserende speciallægers funktion og </P>  \r\n\r\n<P>formåen. </P>  \r\n\r\n<P>Der mangler klientfællesskab mellem lægerne og de øvrige </P>  \r\n\r\n<P>personalegrupper i det primære sundhedsvæsen. Således skal f.eks. </P>  \r\n\r\n<P>sundhedsplejerskerne i dag typisk samarbejde med mellem 10 og 40 </P>  \r\n\r\n<P>læger, hvilket selvfølgelig umuliggør andet end sporadisk og </P>  \r\n\r\n<P>tilfældigt samarbejde. Noget intenst, grundigt og sammenhængende </P>  \r\n\r\n<P>samarbejde findes ikke. </P>  \r\n\r\n<P>Der finder stort set intet samarbejde sted mellem den enkelte </P>  \r\n\r\n<P>praktiserende læge og kommunens socialrådgivere trods åbenlyse </P>  \r\n\r\n<P>behov i talrige tilfælde. </P>  \r\n\r\n<P>Forebyggende tiltag er sygesikringsoverenskomsten ganske </P>  \r\n\r\n<P>uvedkommende, og det resulterer i, at læger er fuldt beskæftiget </P>  \r\n\r\n<P>med udelukkende at behandle den enkelte. Der afsættes ikke tid </P>  \r\n\r\n<P>til sundhedspædagogik, hverken til den enkelte eller til grupper </P>  \r\n\r\n<P>i samfundet. </P>  \r\n\r\n<P>Opsøgende arbejde honoreres ikke efter overenskomsten. De </P>  \r\n\r\n<P>praktiserende læger kender en stor del af de mennesker, der er </P>  \r\n\r\n<P>ved at komme i knibe, men initiativer honoreres ikke. </P>  \r\n\r\n<P>Der er i øjeblikket for ringe sammenhæng mellem indsatsen i </P>  \r\n\r\n<P>hospitalssektoren og efterbehandlingen i praksissektoren. F.eks. </P>  \r\n\r\n<P>opsøger patienter meget tit deres praktiserende læge få dage </P>  \r\n\r\n<P>efter udskrivelse fra hospital, mens de praktiserende læger </P>  \r\n\r\n<P>typisk først får besked om, hvad der er foregået under </P>  \r\n\r\n<P>indlæggelsen, efter en uge, og ofte kan der gå meget længere tid. </P>  \r\n\r\n<P>Alt i alt giver dette forklaring på, hvorfor en øgning af antallet </P>  \r\n\r\n<P>af læger i den primære sundhedssektor ikke giver den </P>  \r\n\r\n<P>ønskede/forventede aflastning af andre sektorer, specielt </P>  \r\n\r\n<P>hospitalssektoren. Strukturen må ændres radikalt. </P>  \r\n\r\n<P>Det her foreliggende beslutningsforslag tilgodeser også </P>  \r\n\r\n<P>intentionerne i det af SF den 27. oktober 1987 fremsatte </P>  \r\n\r\n<P>beslutningsforslag om amtskommunale åbne rådgivninger og </P>  \r\n\r\n<P>behandlingsinstitutioner for psykisk kriseramte </P>  \r\n\r\n<P>(Beslutningsforslag nr. B 13, se Folketingstidende 1987-88, </P>  \r\n\r\n<P>forhandlingerne sp. 698, 701 og 1586). Disse forslag vil begge </P>  \r\n\r\n<P>fremme det forebyggende og brugerstyrede i sundhedsarbejdet. </P>  \r\n\r\n<P>Bemærkninger til de enkelte punkter </P>  \r\n\r\n<P>&#187;Alle i den primære sundhedssektor skal ansættes af kommunen, </P>  \r\n\r\n<P>speciallæger dog af amtskommunen&#171; </P>  \r\n\r\n<P>De praktiserende lægers enestående stilling på arbejdsmarkedet som </P>  \r\n\r\n<P>en uhåndterlig størrelse midt imellem offentligt regi og liberalt </P>  \r\n\r\n<P>erhverv skal fjernes. På den ene side er de ikke underlagt det </P>  \r\n\r\n<P>liberale erhvervs jernhårde markedsmekanisme, og på den anden </P>  \r\n\r\n<P>side er halvdelen af honoreringen såkaldte ydelseshonorarer </P>  \r\n\r\n<P>(altså en slags akkord) - en honorering, som i hvert fald med den </P>  \r\n\r\n<P>nuværende sygesikringsoverenskomst ikke sikrer en adfærd hos </P>  \r\n\r\n<P>lægerne, der øger sundheden. Samtidig kan det offentlige ikke </P>  \r\n\r\n<P>bestemme antal, ydelsesmængde og art samt placering, </P>  \r\n\r\n<P>samarbejdsrelationer, tidsforbrug m.m. </P>  \r\n\r\n<P>Speciallæger skal ansættes ved sygehusene, og der skal oprettes </P>  \r\n\r\n<P>distriktsordninger med udadgående kvalitetsorienterede </P>  \r\n\r\n<P>ambulatorier i tilknytning til sundhedscentrene. Dette vil give </P>  \r\n\r\n<P>øget samordning mellem hospital og almen praksis - og i kraft af </P>  \r\n\r\n<P>tilknytning af socialrådgivere - også mellem sundhedsvæsenet og </P>  \r\n\r\n<P>den kommunale socialsektor. </P>  \r\n\r\n<P>Hvis indsatsen for alvor skal forbedres, kræver det en så omfattende </P>  \r\n\r\n<P>koordinering af de forskellige sektorer, at alle må ansættes i </P>  \r\n\r\n<P>offentligt regi. </P>  \r\n\r\n<P>&#187;Der skal etableres kommunale sundhedscentre, dækkende behovet for  \r\n\r\n</P>  \r\n\r\n<P>en befolkning på 5.000-10.000 personer&#171; </P>  \r\n\r\n<P>Det har vist sig, at man i lægehusene kan påtage sig større og </P>  \r\n\r\n<P>bredere behandlingsopgaver end i solopraksis, men der mangler i </P>  \r\n\r\n<P>dag integration med speciallægefunktionen, således at lægehuset </P>  \r\n\r\n<P>kan blive den fremskudte enhed, der kan overtage en større del af </P>  \r\n\r\n<P>de nuværende sygehusopgaver. </P>  \r\n\r\n<P>Det lægelige fagområde er efterhånden så stort og stadig stigende, </P>  \r\n\r\n<P>at den nuværende opbygning af almen praksis med een eller ganske </P>  \r\n\r\n<P>få alment praktiserende læger kun i begrænset omfang kan give et </P>  \r\n\r\n<P>kvalitetstilbud. </P>  \r\n\r\n<P>Der foreslås derfor oprettet kommunale tværfaglige sundhedscentre, </P>  \r\n\r\n<P>hvor der samarbejdes tæt med den kommunale socialforvaltning og </P>  \r\n\r\n<P>lokalhospitalet. </P>  \r\n\r\n<P>Den faste stab af læger i sundhedscentret skal være alment </P>  \r\n\r\n<P>praktiserende læger, hvis antal aktuelt skal være ca. 7 for, at </P>  \r\n\r\n<P>døgndækning skal kunne lade sig gøre. Det vil svare til et </P>  \r\n\r\n<P>befolkningsgrundlag på 5.000-10.000 personer. </P>  \r\n\r\n<P>Speciallægerne skal ansættes på lokalsygehusene, men skal i en del </P>  \r\n\r\n<P>af arbejdstiden som led i sygehusets distriktsordning fungere i </P>  \r\n\r\n<P>de lokale sundhedscentre, dels med patientkonsultationer og dels </P>  \r\n\r\n<P>som rådgivere/undervisere for de praktiserende læger. </P>  \r\n\r\n<P>Når speciallægerne på sygehusene også har konsultationer i </P>  \r\n\r\n<P>sundhedscentrene, vil patienterne i hvert fald kende een læge på </P>  \r\n\r\n<P>sygehuset, og koordinationen mellem, hvad der foregår hos den </P>  \r\n\r\n<P>praktiserende læge før og ikke mindst efter indlæggelse, vil </P>  \r\n\r\n<P>blive bedre. Efterkontrollen efter indlæggelse foregår i det </P>  \r\n\r\n<P>lokale sundhedscenter. Nærhedsprincippet skal udbygges. </P>  \r\n\r\n<P>Når det lykkes at få etableret samarbejde mellem enhederne, vil </P>  \r\n\r\n<P>flere kunne færdigbehandles i primærsektoren med færre </P>  \r\n\r\n<P>indlæggelser og færre ambulante kontroller på sygehusene til </P>  \r\n\r\n<P>følge. Det vil også give bedre koordination ved indlæggelse, </P>  \r\n\r\n<P>&#187;grydeklare&#171; indlæggelser og sidst, men ikke mindst, en langt  \r\n\r\n</P>  \r\n\r\n<P>større udveksling af erfaring, som modvirker faglig isolation. </P>  \r\n\r\n<P>Alt i alt giver det større tilfredshed hos patienterne, større </P>  \r\n\r\n<P>effektivitet og færre indlæggelser og dermed kortere ventelister. </P>  \r\n\r\n<P>&#187;Det lokale sundhedscenter skal udføre lægevagt og lettere </P>  \r\n\r\n<P>skadestuearbejde døgnet rundt, forestå de forskellige </P>  \r\n\r\n<P>hjemmeplejeordninger, forestå lokalsamfundets sundhedstjeneste på </P>  \r\n\r\n<P>skoler og i småbørnsinstitutioner samt dække behovet for </P>  \r\n\r\n<P>kommunale konsulentfunktioner. Det frie lægevalg skal bevares i </P>  \r\n\r\n<P>samme omfang som i dag&#171; </P>  \r\n\r\n<P>Nærhedsprincippet skal respekteres i så høj grad som muligt, og en </P>  \r\n\r\n<P>stor del af de tilfælde, der ses på skadestuerne i dag, vil kunne </P>  \r\n\r\n<P>klares af det lokale sundhedscenter. Der vil også kunne foretages </P>  \r\n\r\n<P>planlagte, mindre operative indgreb. </P>  \r\n\r\n<P>Det lokale sundhedscenter vil have forudsætninger for at kunne </P>  \r\n\r\n<P>rådgive om lokale forebyggende foranstaltninger og for at kunne </P>  \r\n\r\n<P>indgå i lokale sundhedsråd. Der skal afsættes øgede ressourcer </P>  \r\n\r\n<P>til sundhedspædagogiske initiativer og registreringsopgaver, </P>  \r\n\r\n<P>således at sundhedscentret kan påpege lokalsamfundets </P>  \r\n\r\n<P>sundhedsproblemer. Sundhedscentret kunne måske fungere som </P>  \r\n\r\n<P>krisecenter. Princippet om det frie lægevalg </P>  \r\n\r\n<P>(&#187;familielæge-princippet&#171;) skal føres videre i samme omfang som  \r\n\r\n i </P>  \r\n\r\n<P>dag. </P>  \r\n\r\n<P>Familielægeordningen fungerer i dag kun mellem kl. 8.00 og 16.00. </P>  \r\n\r\n<P>Resten af døgnet dækkes store dele af landet af vagtlægeordninger </P>  \r\n\r\n<P>med skiftende læger, som ikke har tilknytning til lokalområdet. </P>  \r\n\r\n<P>Når det lokale sundhedscenter klarer lægevagten, vil lægerne have </P>  \r\n\r\n<P>kendskab til lokalområdet, og de vil i sundhedscentret have </P>  \r\n\r\n<P>adgang til familielægens oplysninger, ligesom der vil være </P>  \r\n\r\n<P>mulighed for før en vagt, men især efterfølgende, at udveksle </P>  \r\n\r\n<P>erfaringer mellem lokalområdets læger. </P>  \r\n\r\n<P>&#187;Sundhedscentrene skal bemandes tværfagligt, og følgende kategorier  \r\n\r\n</P>  \r\n\r\n<P>tænkes repræsenteret: praktiserende læge, tandlæge, </P>  \r\n\r\n<P>syge/hjemmesygeplejerske og sundhedsplejerske. Herudover skal der </P>  \r\n\r\n<P>være tilknyttet socialrådgiver, jordemoder, psykolog, fysio- og </P>  \r\n\r\n<P>ergoterapeut samt speciallæger&#171; </P>  \r\n\r\n<P>Samordningsproblemerne, som jo rækker fra paramedicinske områder, </P>  \r\n\r\n<P>ergo/fysioterapeut m.m. over socialsektoren, psykologområdet og </P>  \r\n\r\n<P>til sekundærsektoren, er meget påtrængende og medvirkende til en </P>  \r\n\r\n<P>dårlig ressourceudnyttelse. Derfor skal en øget tværfaglig </P>  \r\n\r\n<P>arbejdsmetode fremmes. </P>  \r\n\r\n<P>Inden for primærsektorens område er nøglepersonen i hvert fald i </P>  \r\n\r\n<P>alle ikke decideret sociale problemer i dag den praktiserende </P>  \r\n\r\n<P>læge, og dennes funktion som koordinator, visitator og </P>  \r\n\r\n<P>kommunikationsknudepunkt skal bevares og forbedres. </P>  \r\n\r\n<P>Men det kræver undervisning. Der skal indlæres nye holdninger og </P>  \r\n\r\n<P>prioriteringer i behandlingsarbejdet, og lægernes uddannelse </P>  \r\n\r\n<P>inden for det sociale og psykologiske område skal udbygges. </P>  \r\n\r\n<P>Kontaktfladen til andre sektorer skal være bredest mulig for at </P>  \r\n\r\n<P>udnytte ressourcerne i de forskellige systemer bedst muligt. </P>  \r\n\r\n<P>En smidig primær sundhedssektor kræver et velsmurt samarbejde mellem </P>  \r\n\r\n<P>læge, hjemmesygeplejerske, sundhedsplejerske, fysioterapeut og </P>  \r\n\r\n<P>socialrådgiver m.fl. Det kræver klientfællesskab, så antallet af </P>  \r\n\r\n<P>samarbejdspartnere bliver rimeligt. </P>  \r\n\r\n<P>Forudsætningerne for, at den primære sektor kan udnytte ressourcerne </P>  \r\n\r\n<P>bedst muligt, er øget samarbejde med jævnlig professionel </P>  \r\n\r\n<P>kontakt, klientfællesskab og fælles målsætning og strategi. </P>  \r\n\r\n<P>&#187;Kommunerne skal udarbejde lokale sundhedsplaner, der skal </P>  \r\n\r\n<P>fremlægges i en offentlig høringsfase&#171; </P>  \r\n\r\n<P>Befolkningens stigende utilfredshed med behandlingssystemet hænger </P>  \r\n\r\n<P>bl.a. sammen med fremmedgørelsen og den manglende medindflydelse. </P>  \r\n\r\n<P>Der skal på samme måde som i forbindelse med f.eks. lokalplaner </P>  \r\n\r\n<P>udarbejdes lokale sundhedsplaner, som skal fremlægges til </P>  \r\n\r\n<P>offentlig høring. </P>  \r\n\r\n<P>Lokale sundhedsråd med forbrugere, politikere og fagfolk skal være </P>  \r\n\r\n<P>hovedhjørnestenen i tilrettelæggelsen af lokalsamfundets </P>  \r\n\r\n<P>sundhedsplan. </P>  \r\n\r\n<P>Bemærkninger vedrørende udvalget </P>  \r\n\r\n<P>Udvalget nedsættes under sundhedsministeren. Udvalget skal bestå af </P>  \r\n\r\n<P>personer med bred indsigt i området som helhed og med mulighed </P>  \r\n\r\n<P>for også at lægge overordnede perspektiver til grund for </P>  \r\n\r\n<P>udarbejdelsen af lovudkastet. Desuden skal udvalget have </P>  \r\n\r\n<P>deltagelse af medlemmer udpeget af de berørte organisationer. </P>  \r\n\r\n<P>Skriftlig fremsættelse </P>  \r\n\r\n<P>Birgitte Husmark (SF): </P>  \r\n\r\n<P>Som ordfører for forslagsstillerne tillader jeg mig herved at </P>  \r\n\r\n<P>fremsætte: </P>  \r\n\r\n<P>Forslag til folketingsbeslutning om nedsættelse af et udvalg til </P>  \r\n\r\n<P>udarbejdelse af forslag til en sundhedslov. </P>  \r\n\r\n<P>(Beslutningforslag nr. B 78). </P>  \r\n\r\n<P>Jeg henviser i øvrigt til de bemærkninger, der ledsager </P>  \r\n\r\n<P>beslutningsforslaget, og anbefaler det til Tingets velvillige </P>  \r\n\r\n<P>behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00078"
        },
        {
            "displayName": "Entydig dokumentidentifikation",
            "displayValue": "CL004451"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "78"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}