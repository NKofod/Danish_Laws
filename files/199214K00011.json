{
    "id": 109040,
    "title": "1992 BTL 11   BETÆNKNING OVER FORSLAG TIL LOV OM ÆNDRING AF LOV OM STATSAUTORISEREDE   REVISORER OG LOV OM REGISTREREDE REVISORER (DISCIPLINÆRSYSTEM)    NR L 11 1992-93, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1992/1 BTL 11",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 11 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om statsautoriserede  \r\n\r\n revisorer og lov om registrerede revisorer (Disciplinærsystem) <BR>  \r\n\r\n Nr L 11 1992-93, 1. samling </P>  \r\n\r\n<P></P>  \r\n\r\n<P>Afgivet af Erhvervsudvalget </P>  \r\n\r\n<P></P>  \r\n\r\n<P>Afgivet: 19921208 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet et spørgsmål til industriministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>flertal</I> (udvalget med undtagelse af  \r\n\r\n Socialistisk Folkepartis og Fremskridtspartiets medlemmer) lovforslaget til  \r\n\r\n<I>vedtagelse uændret</I> . </P>  \r\n\r\n<P>Et mindretal inden for flertallet (Socialdemokratiets og Det Radikale  \r\n\r\n Venstres medlemmer af udvalget) er principielt enig i det uheldige i, at en  \r\n\r\n virksomhed, som skal revideres, er (med)ejer af den virksomhed, der skal  \r\n\r\n revidere. Men en række afgrænsningsproblemer gør det rimeligt, at problemet  \r\n\r\n analyseres af revisorkommissionen i forbindelse med de overvejelser om  \r\n\r\n sikringen af revisors uafhængighed, som kommissionen skal foretage med sigte  \r\n\r\n på rapportering i maj 1993. </P>  \r\n\r\n<P>Et andet mindretal inden for flertallet (Socialdemokratiets medlemmer af  \r\n\r\n udvalget) mener ikke, at det foreslåede disciplinærsystem kan bortvejre  \r\n\r\n befolkningens fornemmelse af revisorernes selvdømme. Mindretallet så hellere  \r\n\r\n det i mindretallets den 7. oktober 1992 fremsatte forslag til  \r\n\r\n folketingsbeslutning om funktionsadskillelse og større åbenhed i børsnoterede  \r\n\r\n aktieselskaber (B 4) skitserede disciplinærsystem. Når mindretallet alligevel  \r\n\r\n anbefaler lovforslaget til vedtagelse, skyldes det først og fremmest  \r\n\r\n bestemmelserne om, at alle, som har en retlig interesse deri, kan indbringe  \r\n\r\n en sag for revisornævnet. </P>  \r\n\r\n<P>Et <I>mindretal</I> (Socialistisk Folkepartis medlemmer af udvalget)  \r\n\r\n indstiller lovforslaget til <I>vedtagelse</I> med de af et mindretal stillede  \r\n\r\n ændringsforslag. </P>  \r\n\r\n<P>Mindretallet finder det tilfredsstillende, at der nu sker en skærpelse af  \r\n\r\n disciplinærsystemet for revisorer. For et par år siden foreslog SF en række  \r\n\r\n stramninger i revisorlovgivningen, herunder en udvidelse af listen over  \r\n\r\n berettigede til at indbringe sager for revisornævnet. Dengang var det ikke  \r\n\r\n engang muligt at få føjet Industrirådet til listen. Nu får enhver med retlig  \r\n\r\n interesse heri adgang til at indbringe sager. Verden skrider dog fremad. </P>  \r\n\r\n<P>Mindretallet tror ikke, at de stramninger, der nu vedtages i denne og  \r\n\r\n andre love i dette folketingsår, vil løse problemerne. Specielt er der behov  \r\n\r\n for en revision af regnskabsloven, så antallet af valgmuligheder mellem  \r\n\r\n regnskabsprincipper indskrænkes væsentligt. </P>  \r\n\r\n<P>Et <I>andet mindretal</I> (Fremskridtspartiets medlem af udvalget)  \r\n\r\n indstiller lovforslaget til <I>vedtagelse</I> med de af et mindretal stillede  \r\n\r\n ændringsforslag. </P>  \r\n\r\n<P>Fremskridtspartiet er enig i, at reglerne om revisorers ansvar bør  \r\n\r\n strammes op, ligesom et disciplinærsystem formentlig også vil få en positiv  \r\n\r\n virkning. Fremskridtspartiet mener, at dette lovforslag kun er en lille del  \r\n\r\n af de regelændringer, der må til. De mange erhvervsskandaler specielt i den  \r\n\r\n finansielle sektor kan kun være sket, fordi det regelsæt, der har været  \r\n\r\n gældende, har været for dårligt, men også fordi regeringen har haft en  \r\n\r\n direkte uvilje mod at håndhæve gældende regler. Det finder Fremskridtspartiet  \r\n\r\n meget kritisabelt. Skandalerne har medført tab i milliardklassen. Disse tab  \r\n\r\n har betydet, at borgerne allerede er blevet eller vil blive påført udgifter i  \r\n\r\n form at bidrag, gebyrer m.m. </P>  \r\n\r\n<P>Fremskridtspartiet har den opfattelse, at frihed medfører ansvar. Når der  \r\n\r\n ikke leves op til dette ansvar, må det medføre konsekvenser. </P>  \r\n\r\n<P>ÆndringsforslagAf et <I>mindretal</I> (SF og FP): </P>  \r\n\r\n<P>Til § 1 <B>1)</B> Efter nr. 8 indsættes som nyt nummer: </P>  \r\n\r\n<P> <B>&#187;01.</B>  <I>§ 13, stk. 1, nr. 3</I> , affattes således: </P>  \r\n\r\n<P>&#187;3) den virksomhed, om hvis forhold erklæring ønskes afgivet, eller  \r\n\r\n hos hvem revisionen ønskes udført, er direkte eller indirekte interessent,  \r\n\r\n aktionær, anpartshaver eller har lignende ejerandele, eller virksomheden i  \r\n\r\n øvrigt har en mere betydelig økonomisk interesse i den revisionsvirksomhed,  \r\n\r\n hvortil revisor er knyttet,&#187;.&#171; </P>  \r\n\r\n<P>Til § 2 <B>2)</B> Efter nr. 6 indsættes som nyt nummer: </P>  \r\n\r\n<P> <B>&#187;02.</B>  <I>§ 7, stk. 1, nr. 3</I> , affattes således: </P>  \r\n\r\n<P>&#187;3) den virksomhed, om hvis forhold erklæring ønskes afgivet, eller  \r\n\r\n hos hvem revisionen ønskes udført, er direkte eller indirekte interessent,  \r\n\r\n aktionær, anpartshaver eller har lignende ejerandele, eller virksomheden i  \r\n\r\n øvrigt har en mere betydelig økonomisk interesse i den revisionsvirksomhed,  \r\n\r\n hvortil revisor er knyttet,&#187;.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 og 2 Ved den foreslåede tilføjelse fastslås det, at den  \r\n\r\n virksomhed, hvis regnskaber skal revideres, ikke må have ejerandele i den  \r\n\r\n revisionsvirksomhed, som forestår revisionen. Hvad der skal betegnes som et  \r\n\r\n indirekte ejerforhold må bero på en konkret fortolkning, men f.eks. et  \r\n\r\n tilknytningsforhold som omhandlet i årsregnskabslovens § 1, stk. 2, nr. 10,  \r\n\r\n er naturligt omfattet. Ved ændringsforslaget styrkes revisors uafhængighed.  \r\n\r\n</P>  \r\n\r\n<P>Vibeke Storm Rasmussen (S) Ole Vagn Christensen (S) Sonja Mikkelsen (S)  \r\n\r\n Erling Olsen (S) Trøjborg (S) fmd. <I>Løvig Simonsen (S) Tommy Dinesen (SF)  \r\n\r\n Rahbæk Møller (SF) Sonja Albrink (CD) Flemming Hansen (KF)</I> nfmd. <I>Kai  \r\n\r\n Dige Bach (KF) Svend Heiselberg (V) Pia Larsen (V) Helge Sander (V) Annette  \r\n\r\n Just (FP) Lone Dybkjær (RV) Lysholm Christensen (KRF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "12/01/1993"
        },
        {
            "displayName": "Accession",
            "displayValue": "199214K00011"
        },
        {
            "displayName": "Entydig dokumentidentifikation",
            "displayValue": "CL001813"
        },
        {
            "displayName": "Dato for førstegangsindlæggelse",
            "displayValue": "12/01/1993"
        },
        {
            "displayName": "Dato for indlæggelse",
            "displayValue": "12/01/1993"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}