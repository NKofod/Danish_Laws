{
    "id": 192667,
    "title": "Vejledning om ansøgning om støtte fra ansøgningspuljen til personlige, borgerstyrede budgetter til socialt udsatte borgere (FL § 15.75.13.10.)",
    "documentTypeId": "180",
    "isSagsforlobPeriodValid": true,
    "shortName": "VEJ nr 9852 af 05/09/2017",
    "documentHtml": "<div class=\"bjelke\">Den fulde tekst</div><p class=\"Titel2\">Vejledning om ansøgning om støtte fra ansøgningspuljen til personlige, borgerstyrede budgetter til socialt udsatte borgere (FL § 15.75.13.10.)</p>\r\n<p class=\"Overskriftstekst1\">\r\n   <span class=\"Bold\">Ansøgningsfrist den 23. oktober 2017 kl.</span> <span class=\"Bold\">12.00</span></p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Indledning</span></p>\r\n<p>\r\n   <span class=\"Bold\">2.</span> <span class=\"Bold\">Ansøgningspuljens formål</span></p>\r\n<p>\r\n   <span class=\"Bold\">3.</span> <span class=\"Bold\">Målgruppe</span></p>\r\n<p>\r\n   <span class=\"Bold\">4.</span> <span class=\"Bold\">Ansøgerkreds</span></p>\r\n<p>\r\n   <span class=\"Bold\">5.</span> <span class=\"Bold\">Baggrund om ansøgningspuljen</span></p>\r\n<p>\r\n   <span class=\"Bold\">6.</span> <span class=\"Bold\">Forventede resultater</span></p>\r\n<p>\r\n   <span class=\"Bold\">6.1.</span> <span class=\"Bold\">Forventede resultater på borgerniveau</span></p>\r\n<p>\r\n   <span class=\"Bold\">6.2.</span> <span class=\"Bold\">Forventede resultater på organisatorisk niveau</span></p>\r\n<p>\r\n   <span class=\"Bold\">7.</span> <span class=\"Bold\">Projektperiode</span></p>\r\n<p>\r\n   <span class=\"Bold\">8.</span> <span class=\"Bold\">Tidsplan</span></p>\r\n<p>\r\n   <span class=\"Bold\">9.</span> <span class=\"Bold\">Udarbejdelse af projektbeskrivelse</span></p>\r\n<p>\r\n   <span class=\"Bold\">9.1.</span> <span class=\"Bold\">Køn skal tænkes ind i projektet (Kønsmainstreaming)</span></p>\r\n<p>\r\n   <span class=\"Bold\">10.</span> <span class=\"Bold\">Tildelingskriterier for tilskud fra ansøgningspuljen</span></p>\r\n<p>\r\n   <span class=\"Bold\">11.</span> <span class=\"Bold\">Tilskudsberettigede udgifter</span></p>\r\n<p style=\"text-align: justify;\">\r\n   <span class=\"Bold\">12.</span> <span class=\"Bold\">Ikke tilskudsberettigede udgifter</span></p>\r\n<p>\r\n   <span class=\"Bold\">13.</span> <span class=\"Bold\">Udarbejdelse af budget</span></p>\r\n<p>\r\n   <span class=\"Bold\">14.</span> <span class=\"Bold\">Ansøgningsprocedure</span></p>\r\n<p>\r\n   <span class=\"Bold\">14.1.</span> <span class=\"Bold\">NemID</span></p>\r\n<p>\r\n   <span class=\"Bold\">15.</span> <span class=\"Bold\">Hvis projektet får tilskud</span></p>\r\n<p>\r\n   <span class=\"Bold\">15.1.</span> <span class=\"Bold\">Afrapportering og evaluering</span></p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p class=\"Overskriftsnummer1\">\r\n   <span class=\"Bold\">1.</span> <span class=\"Bold\">Indledning</span></p>\r\n<p>Som led i satspuljeaftalen for 2017 er der afsat i alt 9,5 mio. kr. til et initiativ i form af en ansøgningspulje til personlige, borgerstyrede budgetter til socialt udsatte borgere. Initiativet hviler også på lov nr. 547 af 30. maj 2017 om forsøg med personlige, borgerstyrede budgetter til socialt udsatte borgere.</p>\r\n<p class=\"Overskriftsnummer1\">\r\n   <span class=\"Bold\">2.</span> <span class=\"Bold\">Ansøgningspuljens formål</span></p>\r\n<p>Formålet med ansøgningspuljen er at understøtte socialt udsatte borgeres vej til større grad af selvbestemmelse, rehabilitering og øget livskvalitet ved at give den enkelte borger et borgerstyret budget, kombineret med social støtte fra kommunen.</p>\r\n<p>\r\n</p>\r\n<p>Det borgerstyrede budget indebærer, at borgeren får sit eget budget på i alt op til 50.000 kr. Borgeren definerer selv, hvilke udfordringer og mål vedkommende har, og hvad budgettet skal anvendes til. Det borgerstyrede budget skal understøtte realiseringen af borgerens egne ønsker og målsætninger for øget selvbestemmelse, rehabilitering og livskvalitet.</p>\r\n<p>\r\n</p>\r\n<p>Initiativet sætter borgerens eget behov og liv i centrum ved, at vedkommende selv kan vælge hvilke aktiviteter, de har behov for til at opnå deres personlige mål og ønsker inden for formålet med ansøgningspuljen.</p>\r\n<p class=\"Overskriftsnummer1\">\r\n   <span class=\"Bold\">3.</span> <span class=\"Bold\">Målgruppe</span></p>\r\n<p>Ansøgningspuljens ansøgerkreds er borgere med særlige sociale problemer. Borgerne er endvidere i målgruppen for eller modtager hjælp og støtte efter servicelovens afsnit V, dvs. hjælp og støtte til voksne, og som vurderes at kunne profitere af tilbuddet i forhold til at kunne opnå større grad af selvbestemmelse, rehabilitering og livskvalitet, der giver mulighed for at sætte borgerens egne behov og eget liv i centrum.</p>\r\n<p>\r\n</p>\r\n<p>Målgruppen skal således være mennesker, der er udsatte og har sociale problemstillinger, f.eks. hjemløshed, et stofmisbrug eller en psykisk lidelse. Det kan også være en kombination af flere problemstillinger, men de må dog ikke være så komplekse, at vedkommende ikke kan drage nytte af et personligt budget. Ordningen er således ikke rettet mod f.eks. borgere, hvis funktionsniveau – eventuelt i perioder – er så dårligt, at de ikke kan forfølge de målsætninger, der skal være for et personligt budget.</p>\r\n<p>\r\n</p>\r\n<p>Det forventes, at op til 100 socialt udsatte borgere vil blive omfattet af indsatsen i projektperioden.</p>\r\n<p class=\"Overskriftsnummer1\">\r\n   <span class=\"Bold\">4.</span> <span class=\"Bold\">Ansøgerkreds</span></p>\r\n<p>Ansøgningspuljens ansøgerkreds er kommuner.</p>\r\n<p>\r\n</p>\r\n<p>Det forventes, at ca. 3-4 kommuner modtager støtte fra ansøgningspuljen.</p>\r\n<p class=\"Overskriftsnummer1\">\r\n   <span class=\"Bold\">5.</span> <span class=\"Bold\">Baggrund om ansøgningspuljen</span></p>\r\n<p>Baggrunden for ansøgningspuljen er at yde tilskud til kommuner, der ønsker at gennemføre forsøgsordninger med personlige borgerstyrede budgetter til socialt udsatte. Med tilskuddet fra ansøgningspuljen kan kommunen tildele et borgerstyret budget til en værdi af op til 50.000 kr. til den enkelte socialt udsatte borger, som vedkommende kan råde over og anvende til forskellige aktiviteter og mindre udgifter.</p>\r\n<p>\r\n</p>\r\n<p>Hovedelementet i forslaget er, at den enkelte socialt udsatte borger får en trækningsret på et budget på op til 50.000 kr., som vedkommende herefter kan råde over og anvende efter eget ønske til forskellige aktiviteter og andre mindre udgifter i en periode på 12 måneder. Det er op til den enkelte borger at definere egne mål og ønsker, så længe målene og ønskerne understøtter formålet om øget selvbestemmelse, rehabilitering og livskvalitet. Målsætningerne vil variere fra person til person, men kan eksempelvis være ønsket om et bedre helbred, at få og bevare en bolig, at få et job eller komme i uddannelse, at genoptage kontakten med familie og venner, at nedtrappe et misbrug. Det vil ligeledes være op til den enkelte at definere netop, hvilke tiltag der vil kunne hjælpe vedkommende videre i forhold til konkrete problemstillinger og ønsker. Tiltagene kan eksempelvis omhandle udgifter til personlig hygiejne (frisør, tandlæge eller lignende), transportudgifter, udgifter forbundet med sociale aktiviteter, uddannelse, sport eller mindre udgifter til indretning af bolig.</p>\r\n<p>\r\n</p>\r\n<p>I forbindelse med det borgerstyrede budget tilknyttes borgeren en socialfaglig medarbejder fra kommunen, der har til opgave at støtte og hjælpe borgeren i processen. Som led i den socialfaglige støtte kan der f.eks. udfærdiges en dynamisk plan med borgerens mål for budgettet samt de konkrete tiltag, budgettet skal anvendes til. Der vil være tale om et periodebestemt forløb på 12 måneder, hvor medarbejderen hjælper borgeren videre og understøtter den proces, der igangsættes med muligheden for at disponere over det borgerstyrede budget. Medarbejderen skal samtidig understøtte borgeren i forhold til eksempelvis kontakt til øvrige sociale myndigheder, frivillige organisationer og lignende. Kommunen tildeles op til 45.000 kr. i lønkroner pr. støtteforløb.</p>\r\n<p>\r\n</p>\r\n<p>Kommunen kan f.eks. vælge at lade funktionen som socialfaglig støtte til borgeren under forløbet blive varetaget af en medarbejder, borgeren kender hos en privat aktør, eller af den bostøtte, borgeren allerede modtager støtte fra. I dette tilfælde er det kommunens ansvar at sikre, at der etableres det fornødne samarbejde mellem en medarbejder i den kommunale myndighed og den socialfaglige medarbejder om borgerens forløb, herunder om borgerens trækning på budgettet, i forhold til at sikre, at det gennemføres inden for formålet.</p>\r\n<p>\r\n</p>\r\n<p>Det borgerstyrede budget og den tilknyttede medarbejder skal være en ekstra hjælp til borgeren. Det må ikke erstatte tilbud til borgeren, som kommunen er forpligtet til at levere efter reglerne i serviceloven og øvrige relevante lovgivninger. Der skal være tale om et initiativ, som ligger ud over de øvrige kommunale tilbud og indsatser. Såfremt borgeren allerede modtager lignende støttetilbud fra kommunen, skal støtten til det borgerstyrede budget tænkes sammen med disse.</p>\r\n<p>\r\n</p>\r\n<p>Kommunen skal forestå betaling af de planlagte aktiviteter og mindre udgifter m.v. efter anmodning fra den tilknyttede, socialfaglige medarbejder på vegne af borgeren. Der udbetales ikke kontante beløb direkte til borgeren, så det kan sikres, at borgeren ikke risikerer at hæfte for eventuelle uhensigtsmæssige dispositioner. Det skal desuden sikres, at den socialfaglige medarbejder og borgeren har en fælles forståelse af brugen af trækningsretten på det personlige budget, hvilket eksempelvis kan ske ved udfærdigelse af en plan, jf. ovenfor.</p>\r\n<p>\r\n</p>\r\n<p>Støtten til borgeren er skattefri. Støtten indgår ikke i vurderingen af retten til øvrige offentlige ydelser, herunder eksempelvis kontanthjælp, og støtten fradrages ikke i sådanne ydelser. Støtten må således ikke føre til reduktion af andre ydelser, idet det personlige budget er tænkt som et supplement til eventuelle øvrige sociale indsatser, som borgeren modtager. Hensigten med det personlige budget er ikke at stille borgeren ringere ved deltagelse i forsøget.</p>\r\n<p>\r\n</p>\r\n<p>Flytter borgeren, som modtager støtte i form af et personligt budget efter stk. 1, til en anden kommune inden periodens udløb, bortfalder borgerens adgang til støtte. Se f.eks. nærmere herom i § 5 til loven om forsøget med personlige, borgerstyrede budgetter til socialt udsatte borgere, herunder bemærkningerne til loven.</p>\r\n<p class=\"Overskriftsnummer1\">\r\n   <span class=\"Bold\">6.</span> <span class=\"Bold\">Forventede resultater</span></p>\r\n<p style=\"text-align: justify;\">Det forventes, at de støttede projekter opnår nedenstående resultater på borgerniveau og organisatorisk niveau.</p>\r\n<p class=\"Overskriftsnummer2\">6.1. Forventede resultater på borgerniveau</p>\r\n<p>Det forventes, at de projekter, som får tilskud, fører til, at de deltagende borgere på kort sigt oplever, at de har øget selvbestemmelse i forhold til at definere egne udfordringer og mål.</p>\r\n<p>\r\n</p>\r\n<p>Det forventes på mellemlangt og langt sigt, at de deltagende borgere opnår deres rehabiliteringsmål og oplever, at de har højnet deres livskvalitet.</p>\r\n<p>\r\n</p>\r\n<p>Det forventes, at der gennemføres et periodebestemt støtteforløb på 12 måneder for de ca. 100 borgere, der modtager et borgerstyret budget.</p>\r\n<p class=\"Overskriftsnummer2\">6.2. Forventede resultater på organisatorisk niveau</p>\r\n<p>Det forventes, at initiativet gennemføres i 3-4 kommuner som en forsøgsordning med borgerstyrede budgetter, hvor i alt ca. 100 borgere modtager et borgerstyret budget til en værdi af op til 50.000 kr.</p>\r\n<p class=\"Overskriftsnummer1\">\r\n   <span class=\"Bold\">7.</span> <span class=\"Bold\">Projektperiode</span></p>\r\n<p style=\"text-align: justify;\">Midlerne anvendes i perioden 1. december 2017 til 31. december 2019. Det sidste borgerforløb skal således være påbegyndt senest 1. januar 2019.</p>\r\n<p class=\"Overskriftsnummer1\">\r\n   <span class=\"Bold\">8.</span> <span class=\"Bold\">Tidsplan</span></p>\r\n<p class=\"BilagtekstListe\" style=\"text-align: justify;\">Tidsplanen for ansøgningspuljen:</p>\r\n<p class=\"Liste1\">\r\n   <span class=\"Liste1Nr\">–</span> Forsøgskommunerne implementerer og gennemfører indsatsen i perioden 1. december 2017 til 31. december 2019.</p>\r\n<p class=\"Liste1\">\r\n   <span class=\"Liste1Nr\">–</span> Erfaringerne opsamles løbende og afsluttes i 1. kvartal 2020.</p>\r\n<p>\r\n</p>\r\n<p>Aktiviteter i projektperioden:</p>\r\n<p>Ansøger er forpligtet til at deltage i evalueringsaktiviteter, jf. afsnit 15.1., og Socialstyrelsens implementeringsstøtte i projektperioden.</p>\r\n<p>\r\n</p>\r\n<p>Implementeringsstøtten vil være af telefonisk/skriftlig kontakt suppleret med mødeaktivitet i de enkelte kommuner og/eller i netværk. Der afholdes et kick-off seminar i januar 2018. Implementeringsstøtteaktiviteter vil blive nærmere fastlagt, når de deltagende kommuner er udpeget.</p>\r\n<p class=\"Overskriftsnummer1\">\r\n   <span class=\"Bold\">9.</span> <span class=\"Bold\">Udarbejdelse af projektbeskrivelse</span></p>\r\n<p style=\"text-align: justify;\">Ved fordeling af støtte til projekterne vil der blive lagt vægt på, at følgende er tilstrækkelig beskrevet i ansøgningen:</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At </span>\r\n   <span class=\"Bold\">projektets formål</span> er beskrevet. I projektets formål beskrives, hvilket problem projektet skal løse for målgruppen, og hvilken forandring det skal medføre for målgruppen. Det er centralt, at det sandsynliggøres, hvordan projektet medvirker til at fremme ansøgningspuljens formål.</p>\r\n<p style=\"text-align: justify;\">\r\n</p>\r\n<p class=\"BilagtekstListe\" style=\"text-align: justify;\">\r\n   <span class=\"Italic\">At </span>projektets <span class=\"Bold\">målgruppe</span> er beskrevet kort og præcist. Beskrivelsen skal indeholde følgende oplysninger:</p>\r\n<p class=\"Liste1\">\r\n   <span class=\"Liste1Nr\">–</span> Hvem indgår i målgruppen?</p>\r\n<p class=\"Liste1\">\r\n   <span class=\"Liste1Nr\">–</span> Hvor mange er omfattet af målgruppen?</p>\r\n<p class=\"Liste1\">\r\n   <span class=\"Liste1Nr\">–</span> Hvor mange fra målgruppen forventes at være omfattet af projektet? Det er vigtigt, at der gives et realistisk bud på, hvor mange der indgår i projektet. Der skal både tages hensyn til det økonomiske grundlag for projektet og kapaciteten (f.eks. antal ansatte, deres faglige forudsætninger og projektets organisatoriske rammer og muligheder).</p>\r\n<p class=\"Liste1\">\r\n   <span class=\"Liste1Nr\">–</span> Hvordan rekrutteres målgruppen?</p>\r\n<p class=\"Liste1\">\r\n   <span class=\"Liste1Nr\">–</span> Hvad er kriterierne for deltagelse i projektet?</p>\r\n<p class=\"Liste1\">\r\n   <span class=\"Liste1Nr\">–</span> Er der relevante undergrupper? Når ansøger beskriver målgruppen, skal ansøger være opmærksomme på, om der er særlige kønsmæssige, aldersmæssige, geografiske, etniske eller andre perspektiver, der skal tages højde for i projektet.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At</span> projektets<span class=\"Bold\"> mål på borgerniveau</span> er klart og præcist beskrevet og er i overensstemmelse med de forventede resultater på borgerniveau, jf. afsnit 6.1. Målene er de konkrete resultater, som projektet forventes at opnå. Projektets resultater skal være realistiske set i forhold til bl.a. projektets målgruppe, bemanding og aktiviteter. For yderligere information læs afsnittet om udarbejdelse af projektets forandringsteori.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At</span> det er beskrevet, hvordan målene/resultaterne nås, dvs. at det er beskrevet kort og præcist, hvilke <span class=\"Bold\">aktiviteter</span>, som projektet vil gennemføre. Det skal også beskrives, hvordan de enkelte aktiviteter hænger sammen, og hvordan aktiviteterne bidrager til at opnå målet. Projektet skal ud fra karakteristik af målgruppen og dens problemer beskrive indholdet af disse aktiviteter, så det kan ses, hvordan de modsvarer problemerne. <span class=\"Bold\">Tidsplan</span> for aktiviteter skal udarbejdes. Det skal angives, om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før projektet fortsættes.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At </span>det fremgår, at projektet vil <span class=\"Bold\">dokumentere</span> aktiviteterne og resultaterne i overensstemmelse med de krav, der er til deltagelse i Socialstyrelsens evaluering af projekter, jf. afsnit 15.1. Hvis projektet forventer at udarbejde yderligere dokumentation udover Socialstyrelsens evaluering, kan dette med fordel også beskrives.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Italic\">At </span>projektets <span class=\"Bold\">organisation og ledelse samt den socialfaglige medarbejder</span> er beskrevet. Projektets organisationsstruktur og opgavefordeling skal beskrives. F.eks. hvor mange ansatte der er i projektet, hvilke beføjelser projektlederen har, hvem der har det overordnede ansvar for projektet, hvilke samarbejdsparter, der er inddraget, og hvad disse bidrager med. Derudover skal det beskrives, hvordan projektet hænger sammen med kommunens øvrige praksis og indsats til den enkelte borger og målgruppen. Hvis projektet vælger at lade rollen som den socialfaglige medarbejder varetages af f.eks. en privat aktør eller bostøtte, skal det beskrives, hvordan det fremmer projektets formål, samt hvordan sammenhængen med den kommunale indsats sikres.</p>\r\n<p class=\"Overskriftsnummer2\">9.1. Køn skal tænkes ind i projektet (Kønsmainstreaming)</p>\r\n<p style=\"text-align: justify;\">Ansøger skal tydeligt overveje, om projektet er målrettet enten mænd eller kvinder eller begge køn. De anvendte metoder i projektet skal svare til de behov, som mænd og kvinder i målgruppen kan have. Ansøger skal overveje om kvinder og mænd har samme behov for hjælp. Ansøger skal også overveje, om der er basis for at indrette projektet på en måde, der gør det muligt for både kvinder og mænd at få udbytte af det.</p>\r\n<p class=\"Overskriftsnummer1\">\r\n   <span class=\"Bold\">10.</span> <span class=\"Bold\">Tildelingskriterier for tilskud fra ansøgningspuljen</span></p>\r\n<p>Projektansøgningen skal opfylde tildelingskriterierne, som gælder for ansøgningspuljen.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Ansøgninger om tilskud fra ansøgningspuljen vurderes på baggrund af nedenstående tildelingskriterier. Vurderingen er inddelt i fire områder. De enkelte vurderingsområder uddybes nedenfor efter den skematiske oversigt.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Oversigten illustrerer, hvordan den samlede ansøgning bliver vurderet.</p>\r\n<p style=\"text-align: justify;\">\r\n</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" width=\"652\" style=\"border-collapse: collapse;\">\r\n                  <colgroup>\r\n                     <col width=\"169px\">\r\n                     </col>\r\n                     <col width=\"320px\">\r\n                     </col>\r\n                  </colgroup>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">\r\n                           <span class=\"Bold\">Vurdering</span>\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">\r\n                           <span class=\"Bold\">Tildelingskriterier</span>\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">1.</span> <span class=\"Bold\">Relevans</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Projektets formål og målgruppe ligger inden for ansøgningspuljens formål og målgruppe.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">2.</span> <span class=\"Bold\">Beskrivelse og sammenhæng:</span></div>\r\n                        <div class=\"TabelTekst2\">\r\n                        </div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Der er i projektet beskrivelse af og sammenhæng mellem formål, målsætninger, aktiviteter og ressourcer.</div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">3.</span> <span class=\"Bold\">Medarbejdere, organisation og ledelse</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">Der er en beskrivelse af organisationsstruktur og opgave- og ansvarsfordeling, herunder hvilke og hvor mange medarbejdere der er i projektet, hvem der er projektansvarlig, projektets samarbejdsparter, og hvad disse bidrager med.</div>\r\n                        <div class=\"TabelTekst2\">\r\n                        </div>\r\n                     </td>\r\n                  </tr>\r\n                  <tr>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;\" valign=\"top\">\r\n                        <div class=\"TabelTekst2\">\r\n                           <span class=\"Bold\">4.</span> <span class=\"Bold\">Budget</span></div>\r\n                     </td>\r\n                     <td style=\"border-left: 1pt solid #000000;border-right: 1pt solid #000000;border-top: 1pt solid #000000;border-bottom: 1pt solid #000000;text-align: justify\" valign=\"top\">\r\n                        <div class=\"TabelTekst2\">Der er overensstemmelse mellem budget og beskrevne aktiviteter.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p style=\"text-align: justify;\">\r\n</p>\r\n<p>Derudover vil der ved udvælgelsen af projekter blive lagt vægt på, at projekterne samlet set omfatter minimum 100 borgere.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Underline\">Ad 1) Relevans:</span>\r\n</p>\r\n<p style=\"text-align: justify;\">På baggrund af ansøgers beskrivelse af formål og målgruppe vil det blive vurderet, hvorvidt projektets formål og målgruppe ligger inden for ansøgningspuljens formål og målgruppe.</p>\r\n<p>\r\n</p>\r\n<p>Det er op til ansøger selv at afgrænse den konkrete målgruppe, der skal tilbydes det borgerstyrede budget. Ansøger skal beskrive målgruppen i ansøgningen, herunder dens antal og afgræsning.</p>\r\n<p>\r\n</p>\r\n<p>Se mere i afsnit 3 om målgruppe.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Underline\">Ad 2) Beskrivelse og sammenhæng:</span>\r\n</p>\r\n<p style=\"text-align: justify;\">Det vil blive vurderet, hvordan ansøger beskriver projektet, dets aktiviteter, tidsplan, organisering, målsætninger m.m. I denne vurdering inddrages blandt andet, hvorvidt disse elementer er tilstrækkeligt beskrevet.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Der skal indgå i beskrivelsen, hvordan det periodebestemte forløb på 12 sammenhængende måneder forventes tilrettelagt, samt hvordan den socialfaglige medarbejder hjælper borgeren videre og understøtter den proces, der igangsættes med muligheden for at disponere over det borgerstyrede budget.</p>\r\n<p style=\"text-align: justify;\">\r\n</p>\r\n<p>På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem projektets formål, målsætninger, aktiviteter og ressourcer. Det vil blive vurderet, hvorvidt projektet opstiller klare og præcise mål på borgerniveau. Projektets resultater skal være realistiske i forhold til bl.a. projektets målgruppe, bemanding og aktiviteter. Således skal det være sandsynliggjort, at de beskrevne aktiviteter vil føre til opfyldelse af de opstillede målsætninger på borgerniveau. Derudover vurderes det, hvorvidt de planlagte aktiviteter er klart beskrevet, og om aktiviteterne hænger sammen med målene på borgerniveau.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Underline\">Ad 3) Medarbejdere, organisation og ledelse:</span>\r\n</p>\r\n<p style=\"text-align: justify;\">Det vil blive vurderet, hvorvidt der er en beskrivelse af den socialfaglige medarbejder, der skal tilknyttes borgeren med særlige sociale problemstillinger som tildeles et personligt, borgerstyret budget, herunder den socialfaglige medarbejders rolle og faglige baggrund, dennes placering i organisationen samt sammenhængen mellem den socialfaglige medarbejders indsats og øvrige fagpersoners indsats til borgeren (f.eks. mentor, bostøtte eller støtte- og kontaktperson).</p>\r\n<p style=\"text-align: justify;\">\r\n</p>\r\n<p>Kommunen kan fx ønske at lade funktionen som socialfaglig støtte til borgeren under forløbet blive varetaget af en medarbejder, borgeren kender hos en privat aktør, eller af den bostøtte, borgeren allerede modtager støtte fra. Det vil det indgå i vurderingen af ansøgningen, hvordan samarbejdet med kommunen er beskrevet. I denne vurdering vil der blive lagt vægt på, at kommunens ansvar er tydeligt beskrevet i forhold til at sikre, at der etableres det fornødne samarbejde mellem en medarbejder i den kommunale myndighed og den socialfaglige medarbejder om borgerens forløb. Det skal også sikres, at borgerens trækning på budgettet gennemføres inden for formålet.</p>\r\n<p>\r\n</p>\r\n<p>Det vil blive vurderet, hvordan ansøger beskriver, hvordan indsatsen organisatorisk placeres i kommunen, hvor ansvaret er forankret samt hvordan ansvaret er fordelt i forhold til at sikre en god forsøgsperiode med personlige borgerstyrede budgetter.</p>\r\n<p>\r\n</p>\r\n<p>Det vil blive vurderet, om ansøger kan dokumentere, at der er truffet beslutning om deltagelse i projektet på ledelsesmæssigt niveau, og at det fremgår, at kommunen vil vægte og prioritere projektet med de rette medarbejderressourcer i <span class=\"Italic\">hele</span> projektperioden.</p>\r\n<p>\r\n</p>\r\n<p>Det vil blive vurderet, hvorvidt ansøger redegør for, at det borgerstyrede budget og den tilknyttede medarbejder er en ekstra hjælp til borgeren, og at det ikke erstatter tilbud til borgeren, som kommunen er forpligtet til at levere efter reglerne i serviceloven og øvrig relevant lovgivning.</p>\r\n<p>\r\n</p>\r\n<p>Hvis borgeren allerede modtager lignende støttetilbud fra kommunen, vil det blive vurderet, hvordan støtten til det borgerstyrede budget er tænkt sammen med disse. Der vil blive lagt vægt på, om ansøger f.eks. beskriver, hvordan den kommunale medarbejder knyttet til borgerstyrede budgetter sikrer sammenhæng med kommunens øvrige indsatser og de medarbejdere, borgeren er tilknyttet. Der vil også blive lagt vægt på, om ansøger beskriver, hvordan kommunen understøtter borgeren i forhold til eksempelvis kontakt til øvrige sociale myndigheder, frivillige organisationer og lignende.</p>\r\n<p style=\"text-align: justify;\">\r\n</p>\r\n<p style=\"text-align: justify;\">\r\n   <span class=\"Underline\">Ad 4) Budget:</span>\r\n</p>\r\n<p style=\"text-align: justify;\">På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet. Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningen (se afsnit 11-13).</p>\r\n<p class=\"Overskriftsnummer1\">\r\n   <span class=\"Bold\">11.</span> <span class=\"Bold\">Tilskudsberettigede udgifter</span></p>\r\n<p class=\"BilagtekstListe\" style=\"text-align: justify;\">Projektets udgifter skal anføres under specifikke budgetposter i budgettet. Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:</p>\r\n<p class=\"Liste1\">\r\n   <span class=\"Liste1Nr\">1)</span> Lønkroner til støtteforløb, f.eks. lønudgifter til aflønning af medarbejdere i projektet og konsulenter, dvs. eksterne socialfaglige medarbejdere (max. 45.000 kr. pr. støtteforløb/borger).</p>\r\n<p class=\"Liste1\">\r\n   <span class=\"Liste1Nr\">2)</span> Udgifter til personlige, borgerstyrede budgetter (max. 50.000 kr. pr. borger).</p>\r\n<p class=\"Overskriftsnummer1\">\r\n   <span class=\"Bold\">12.</span> <span class=\"Bold\">Ikke tilskudsberettigede udgifter</span></p>\r\n<p style=\"text-align: justify;\">Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:</p>\r\n<p class=\"BilagtekstListe\" style=\"text-align: justify;\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Aktiviteter for personer <span class=\"Bold\">uden lovligt ophold </span>i Danmark.</p>\r\n<p class=\"Liste1\">\r\n   <span class=\"Liste1Nr\">2.</span> Projekter forankret i <span class=\"Bold\">udlandet</span>.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Det bemærkes endvidere, at øvrige udgifter, der ikke er relateret til lønkroner eller borgerbudgetterne, fx revisor og lokaleudgifter, ikke kan dækkes af ansøgningspuljen.</p>\r\n<p class=\"Overskriftsnummer1\">\r\n   <span class=\"Bold\">13.</span> <span class=\"Bold\">Udarbejdelse af budget</span></p>\r\n<p style=\"text-align: justify;\">I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Budgettet oprettes automatisk, når ansøgningen udfyldes elektronisk på Tilskudsportalen.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstruktur.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel. Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 11 og 12). Udgifter skal specificeres i budgettet, og udgifter kan ikke samles i overordnede budgetposter.</p>\r\n<p style=\"text-align: justify;\">\r\n</p>\r\n<p class=\"BilagtekstListe\" style=\"text-align: justify;\">\r\n   <span class=\"Bold\">Det er vigtigt, at følgende oplysninger angives i budgettet:</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Projektets titel</p>\r\n<p class=\"Liste1\">\r\n   <span class=\"Liste1Nr\">–</span> Ansøgers identifikation (CVR-nummer)</p>\r\n<p class=\"Liste1\">\r\n   <span class=\"Liste1Nr\">–</span> Ansøgers navn og adresse</p>\r\n<p style=\"text-align: justify;\">\r\n</p>\r\n<p>\r\n   <span class=\"Bold Underline\">Nødvendige udgifter</span>\r\n</p>\r\n<p>Tilskud kan ydes til fremtidige, projektrelaterede udgifter i henhold til pkt. 11 og 12. Det skal være udgifter, der er nødvendige for at projektet kan gennemføres. Det skal også være udgifter, som afholdes, når der er modtaget tilskud. Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.</p>\r\n<p>\r\n</p>\r\n<p>\r\n   <span class=\"Bold Underline\">Periodiserede budgetter</span>\r\n</p>\r\n<p style=\"text-align: justify;\">Udgifterne i det enkelte årsbudget skal fordeles på de måneder, hvor de enkelte udgifter forventes at falde. Hvis der f.eks. er en ansat projektleder i projektet, opgøres lønnen som den afholdes, én gang om måneden. Gennemsnitstal kan således ikke anvendes. De 45.000 kr. i lønkroner pr. støtteforløb kan anvendes til løn til den socialfaglige, tilknyttede medarbejder, men også øvrige konkrete lønudgifter i forbindelse med f.eks. administrationen. Idet det ikke kan vides på forhånd, hvornår udgifterne forbundet med de enkelte borgerstyrede budgetter falder, kan der budgetteres med lige store andele i hver af de 12 måneder, forløbene forventes at vare. Alternativt kan hele beløbet til det borgerstyrede budget budgetteres i den sidste måned af det 12-måneders projektforløb.</p>\r\n<p>\r\n</p>\r\n<p>\r\n   <span class=\"Bold Underline\">Lønudgifter</span>\r\n</p>\r\n<p style=\"text-align: justify;\">Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv. Lønudgifter må ikke inkluderes under andres budgetposter. Lønniveauet må ikke være højere end det, der er aftalt i de statslige overenskomster for tilsvarende arbejde. Relevant information kan findes på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.</p>\r\n<p style=\"text-align: justify;\">\r\n</p>\r\n<p>\r\n   <span class=\"Bold Underline\">Noter til budgettet</span>\r\n</p>\r\n<p style=\"text-align: justify;\">Der kan udarbejdes forklarende noter til de udgiftsposter, som anføres i budgettet. Noten kan således dels klarlægge indholdet af den enkelte aktivitet og dels klarlægge forudsætningerne for udgiftens størrelse.</p>\r\n<p style=\"text-align: justify;\">\r\n</p>\r\n<p>\r\n   <span class=\"Bold Underline\">Moms</span>\r\n</p>\r\n<p>Kommuner og regioner kan ikke få tilskud til dækning af moms, da momsen refunderes af momsudligningsordningen. Alle udgifter skal derfor i budgettet være ekskl. moms.</p>\r\n<p class=\"Overskriftsnummer1\">\r\n   <span class=\"Bold\">14.</span> <span class=\"Bold\">Ansøgningsprocedure</span></p>\r\n<p style=\"text-align: justify;\">Ansøgningsfristen er mandag den 23. oktober 2017 kl. 12.00. Efter dette tidspunkt kan ansøgninger ikke længere fremsendes.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Ansøgerne kan forvente svar på ansøgningen primo december 2017.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Socialfaglige spørgsmål kan stilles til Elise Lyhne-Hansen i Socialstyrelsen via ely@socialstyrelsen.dk.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Spørgsmål om administration af ansøgningspuljen stilles til Center for Økonomi og Tilskudsforvaltning i Socialstyrelsen via tlf. 9137 0200, mandag–fredag mellem kl. 10.00–14.00, eller e-mail: tilskudsforvaltning@socialstyrelsen.dk.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Ansøgningsskemaet skal udfyldes elektronisk via Tilskudsportalen på https://tilskudsportal.sm.dk. For yderligere information om brug af Tilskudsportalen se under vejledninger på Tilskudsportalens forside. Når Socialstyrelsen har modtaget ansøgningen vil dette fremgå af status under Min tilskudssag.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Tekniske spørgsmål i forhold til anvendelse af Tilskudsportalen kan sendes til portal@socialstyrelsen.dk.</p>\r\n<p class=\"Overskriftsnummer2\">14.1. NemID</p>\r\n<p>Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer. Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur.</p>\r\n<p class=\"Overskriftsnummer1\">\r\n   <span class=\"Bold\">15.</span> <span class=\"Bold\">Hvis projektet får tilskud</span></p>\r\n<p>Hvis projektet får tilskud, gælder der en række forpligtelser, som står i bekendtgørelsen til ansøgningspuljen samt af afgørelsen (”tilskudsbrevet”). Der er fx tale om pligt til at indsende relevante dokumenter, rapporter, udbetalingsanmodning og regnskab.</p>\r\n<p>\r\n</p>\r\n<p>Hvis forpligtelserne ikke overholdes, kan Socialstyrelsen fx beslutte tilbageholdelse, bortfald eller tilbagebetaling af tilskud.</p>\r\n<p>\r\n</p>\r\n<p>Tilskuddet udbetales bagudrettet på baggrund af det tilsendte budget. Udbetalingen sker som udgangspunkt i slutningen af hver måned.</p>\r\n<p class=\"Overskriftsnummer2\">15.1. Afrapportering og evaluering</p>\r\n<p style=\"text-align: justify;\">Projektet skal løbende forholde sig til, om det opnår sine mål og i modsat fald justere projektet. Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne. Derfor skal det rapporteres til Socialstyrelsen, om projektets opstillede mål er/forventes opfyldt.</p>\r\n<p style=\"text-align: justify;\">\r\n</p>\r\n<p style=\"text-align: justify;\">Skabelonen for afrapportering er projekterklæring og kan hentes på Socialstyrelsens tilskudsportal under <span class=\"Italic\">Min tilskudssag.</span> Projekterklæringen skal udfyldes elektronisk og indsendes via Socialstyrelsens tilskudsportal. Fristerne for indsendelse af erklæringer fremgår af det tilskudsbrev, som tilskudsmodtagere modtager fra Socialstyrelsen.</p>\r\n<p>\r\n</p>\r\n<p>Socialstyrelsen udarbejder en mindre evaluering af projektet i form af en erfaringsopsamling, Formålet er at få kendskab til erfaringer og læringspunkter fra projekterne. Det er et krav, at kommunen forpligter sig til at bidrage til erfaringsopsamlingen.</p>\r\n<p>\r\n</p>\r\n<p>Evalueringen vil bestå af en borgerrettet del og en organisatorisk del:</p>\r\n<p>\r\n</p>\r\n<p>Hovedfokus i den borgerrettede del af evalueringen vil være på borgernes progression i forhold til det valgte rehabiliteringsmål. De deltagende kommuner skal registrere information om den enkelte borger og den socialfaglige medarbejders vurdering i et registreringsark udarbejdet af Socialstyrelsen.</p>\r\n<p>\r\n</p>\r\n<p>Den organisatoriske del af evalueringen vil se på de kommunale erfaringer med indsatsen, herunder erfaringer med implementeringsudfordringer og -løsninger. De deltagende kommuner skal i den forbindelse deltage i enkelte interviews og indsende relevant information som en del af den årlige projektopfølgning.</p><div class=\"Givet\" id=\"Givet\"><p class=\"Givet\" align=\"center\">Socialstyrelsen, den 5. september 2017</p><p class=\"Sign1\" align=\"center\">Birgitte Anker</p><p class=\"Sign2\" align=\"right\">/ Mette Holm Sørensen</p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "08/09/2017"
        },
        {
            "displayName": "Accession",
            "displayValue": "C20170985260"
        },
        {
            "displayName": "Entydig dokumentidentifikation",
            "displayValue": "CT000223"
        },
        {
            "displayName": "Dato for førstegangsindlæggelse",
            "displayValue": "08/09/2017"
        },
        {
            "displayName": "Dato for indlæggelse",
            "displayValue": "17/01/2020"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9852"
        },
        {
            "displayName": "År for udstedelse",
            "displayValue": "2017"
        },
        {
            "displayName": "Dato for underskrift",
            "displayValue": "05/09/2017"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Børne- og Socialmin., Socialstyrelsen, j.nr. 2017-6795"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}