{
    "id": 156191,
    "title": "Ankestyrelsens principafgørelse B-2-92 om børnebidrag - eftergivelse - bidragsrestance - passivitet",
    "documentTypeId": "240",
    "isSagsforlobPeriodValid": true,
    "shortName": "KEN nr 9104 af 15/01/1992",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse B-2-92 om børnebidrag - eftergivelse - bidragsrestance - passivitet</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Der var ikke hjemmel i børnetilskudsloven til at eftergive en bidragsrestance i en sag, hvor opkrævningen var sat i bero i en årrække. Kommunens passivitet igennem mere end 7 år kunne ikke tilsidesætte den almindelige forældelsesregel på 20 år.</p>\r\n</div>\r\n<p>\r\n   <span class=\"Bold\">Kassation:</span>\r\n</p>\r\n<p>Principafgørelsen har ikke længere vejledningsværdi</p>\r\n<p>\r\n   <span class=\"Bold\">Kassationsdato:</span>\r\n</p>\r\n<p>10-06-2009</p>\r\n<p>\r\n   <span class=\"Bold\">Love:</span>\r\n</p>\r\n<p>Lov om børnetilskud og forskudsvis udbetaling af børnebidrag - lov nr. 350 af 4. juni 1986 - § 18 og § 21</p>\r\n<p>\r\n   <span class=\"Bold\">Sagsfremstilling:</span>\r\n</p>\r\n<p>I forbindelse med en skilsmisse fik moderen tillagt forældremyn digheden over barnet B. Faderen F blev pålagt at udrede børnebidrag, der fra den 21. januar 1978 til den 21. januar 1983, hvor B fyldte 18 år, blev udlagt forskudsvis af kommunen K.</p>\r\n<p>F afdrog løbende på restancen indtil den 7. februar 1983, hvor K satte restancen i bero, da man var blevet opmærksom på, at F var blevet tilkendt førtidspension.</p>\r\n<p>K foretog sig herefter intet før den 28. december 1990, hvor Opkrævningskontoret tilskrev F og opgjorde sit tilgodehavende.</p>\r\n<p>En anmodning om eftergivelse blev afslået under henvisning til F's betalingsevne.</p>\r\n<p>Ankenævnet stadfæstede kommunens afslag på eftergivelse.</p>\r\n<p>I anken har F bl.a. anført, at K selv havde henlagt sagen i 7 år, og derfor selv var skyld i ikke at have fået pengene.</p>\r\n<p>Sagen er behandlet på principielt møde til afklaring af, om K's passivitet bevirker, at restancen må eftergives i henhold til børnetilskudslovens § 21, eller om kravet fortsat kan gøres gældende, såfremt det må antages, at F i den forløbne periode har haft betalingsevne.</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen tiltrådte ankenævnets afgørelse.</p>\r\n<p>Ankestyrelsen lagde vægt på, at F ikke opfyldte betingelsen i børnetilskudslovens § 21 om eftergivelse for så vidt angår F's betalingsevne.</p>\r\n<p>Ankestyrelsen fandt endvidere, at forvaltningens passivitet ikke medførte kravets bortfald. Ankestyrelsen lagde herved vægt på, at efter lovens § 18 forældes retten til at indkræve bidrag efter 20 år. Ankestyrelsen fandt ikke, at der forelå sådanne særlige forhold, der kunne begrunde, at der sås bort fra lovens forældelsesfrist.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "12/07/2013"
        },
        {
            "displayName": "Accession",
            "displayValue": "W19920910425"
        },
        {
            "displayName": "Entydig dokumentidentifikation",
            "displayValue": "BS008982"
        },
        {
            "displayName": "Dato for indlæggelse",
            "displayValue": "12/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9104"
        },
        {
            "displayName": "År for udstedelse",
            "displayValue": "1992"
        },
        {
            "displayName": "Dato for underskrift",
            "displayValue": "15/01/1992"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 20483-91"
        },
        {
            "displayName": "Stikord",
            "displayValue": "B-2-92"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}