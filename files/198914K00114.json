{
    "id": 109918,
    "title": "1989 BTL 114   BETÆNKNING OVER FORSLAG TIL LOV OM ÆNDRING AF LOV OM FOLKEBIBLIOTEKER M.V.     NR L 114 1989-90, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1989/1 BTL 114",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 114 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om folkebiblioteker m.v.  \r\n\r\n<BR>  \r\n\r\n Nr L 114 1989-90, 1. samling </P>  \r\n\r\n<P></P>  \r\n\r\n<P>Afgivet af Kulturudvalget </P>  \r\n\r\n<P></P>  \r\n\r\n<P>Afgivet: 19900314 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder </P>  \r\n\r\n<P>stillet spørgsmål til kulturministeren, som denne har besvaret </P>  \r\n\r\n<P>skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Bibliotekarforbundet, </P>  \r\n\r\n<P>Danmarks Lærerforening og </P>  \r\n\r\n<P>Kommunernes Landsforening. </P>  \r\n\r\n<P>Der er af kulturministeren stillet ændringsforslag, hvorom henvises til de  \r\n\r\n ledsagende bemærkninger. </P>  \r\n\r\n<P>Herefter indstiller et <I>flertal</I> (Socialdemokratiets, Det  \r\n\r\n Konservative Folkepartis, Socialistisk Folkepartis, Venstres, Det Radikale  \r\n\r\n Venstres og Kristeligt Folkepartis medlemmer af udvalget) lovforslaget til  \r\n\r\n<I>vedtagelse</I> med det af kulturministeren stillede ændringsforslag. </P>  \r\n\r\n<P>Flertallet ønsker at udtale følgende: </P>  \r\n\r\n<P>Flertallet er tilfreds med, at det i loven præciseres, at det ansvar, som  \r\n\r\n skolenævnet hidtil har haft for materialevalget til skolebibliotekerne,  \r\n\r\n overføres til skolebestyrelsen. </P>  \r\n\r\n<P>Da materialevalget i folkebibliotekerne ifølge bibliotekslovens  \r\n\r\n bestemmelser imidlertid varetages af den ledende bibliotekar under medvirken  \r\n\r\n af de øvrige bibliotekarer og under ansvar over for kommunalbestyrelsen, har  \r\n\r\n det været vigtigt for flertallet at sikre, at skolebestyrelsens ansvarsområde  \r\n\r\n er materialer i skolebiblioteket, og at materiale ud over dette (til  \r\n\r\n fritidsudlån m.v. til børn og voksne) falder uden for skolebestyrelsens  \r\n\r\n kompetence. Et udsnit af befolkningen, valgt ud fra bestemte præmisser og med  \r\n\r\n et fastlagt ansvarsområde, kan og bør ikke være ansvarlig for sammensætningen  \r\n\r\n af et materiale, som er til rådighed for alle. </P>  \r\n\r\n<P>Flertallet er tilfreds med, at kulturministeren med sit ændringsforslag  \r\n\r\n har tilsluttet sig denne indstilling, og vil i øvrigt følge udviklingen på  \r\n\r\n området. </P>  \r\n\r\n<P>Flertallet ønsker derudover at understrege, at forsøg med samarbejde og et  \r\n\r\n mere formelt samarbejde mellem skolebiblioteker og folkebørnebiblioteker på  \r\n\r\n nye betingelser er vigtigt. Lige så vigtigt er det dog som princip at  \r\n\r\n bibeholde de to bibliotekstyper: skolebiblioteket og folkebiblioteket.  \r\n\r\n Skolebiblioteket skal være et pædagogisk redskab for skolens virksomhed, der  \r\n\r\n fungerer som &#187;skolens hjerte&#171; og understøtter og uddyber  \r\n\r\n folkeskolens muligheder, og folkebiblioteket skal være en bred og åben  \r\n\r\n kulturformidlende institution med materialer og aktiviteter for alle  \r\n\r\n aldersgrupper og befolkningskategorier. </P>  \r\n\r\n<P>Et <I>mindretal</I> (Fremskridtspartiets medlem af udvalget) indstiller  \r\n\r\n lovforslaget til <I>vedtagelse uændret. </I></P>  \r\n\r\n<P>Et andet mindretal (Centrum-Demokraternes medlem af udvalget) indstiller  \r\n\r\n lovforslaget til <I>vedtagelse</I> med det af kulturministeren stillede  \r\n\r\n ændringsforslag. </P>  \r\n\r\n<P>Ændringsforslag </P>  \r\n\r\n<P>Af <I>kulturministeren,</I> tiltrådt af et <I>flertal</I> (S, KF, SF, V,  \r\n\r\n RV, CD og KRF): </P>  \r\n\r\n<P>Til § 1 </P>  \r\n\r\n<P>1) I den under <I>nr. 3</I> foreslåede nye <I>§ 17 a</I> indsættes efter  \r\n\r\n &#187;§ 17, stk. 1&#171;: &#187;, for så vidt angår materialer, der bruges af  \r\n\r\n skolen i undervisningsøjemed.&#171; </P>  \r\n\r\n<P>Bemærkninger </P>  \r\n\r\n<P>Til nr. 1 </P>  \r\n\r\n<P>Dispensationsbestemmelsen (lovforslagets § 1, nr. 3) affattes i sin helhed  \r\n\r\n som følger: </P>  \r\n\r\n<P>&#187; <B>§ 17 a.</B> Kulturministeren kan i forbindelse med  \r\n\r\n forsøgsvirksomhed dispensere fra bestemmelserne i dette kapitel bortset fra  \r\n\r\n bestemmelserne i § 17, stk. 1, for så vidt angår materialer, der bruges af  \r\n\r\n skolen i undervisningsøjemed.&#171; </P>  \r\n\r\n<P>En af hovedintentionerne bag de nye styrelsesregler for folkeskolen er, at  \r\n\r\n forældrenes indflydelse skal styrkes. Derfor må de nye regler sikre, at  \r\n\r\n skolebestyrelsens godkendelseskompetence over for de materialer, der  \r\n\r\n anskaffes til undervisningsbrug i skolen, er usvækket. </P>  \r\n\r\n<P>For den del af materialet, der ikke bruges direkte af skolen i  \r\n\r\n undervisningsøjemed, bør materialevalget dog kunne ske på en mere fleksibel  \r\n\r\n måde. </P>  \r\n\r\n<P>I nye udformninger af skole- og folkebiblioteksbetjeningen i  \r\n\r\n forsøgssammenhæng er det derfor naturligt, at der kan dispenseres fra  \r\n\r\n materialevalgsbestemmelserne i lovens kapitel 4 om skolebiblioteker, når det  \r\n\r\n gælder materialer til fritidslæsning. </P>  \r\n\r\n<P>Ole Bernt Henriksen (KF) Per Stig Møller (KF) Flemming Jensen (KF) Povl  \r\n\r\n Brøndsted (V) Helge Sander (V) nfmd. <I>Pia Dahl (FP) Marianne Jelved (RV)  \r\n\r\n Duetoft (CD) Lysholm Christensen (KRF) Hanne Andersen (S) Søren Hansen (S)  \r\n\r\n Qvist Jørgensen (S) Lissa Mathiasen (S) Jimmy Stahr (S) Birthe Hansen (SF)  \r\n\r\n Ingerlise Koefoed (SF)</I> fmd. <I>Stillinger (SF) </I></P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "27/03/1990"
        },
        {
            "displayName": "Accession",
            "displayValue": "198914K00114"
        },
        {
            "displayName": "Entydig dokumentidentifikation",
            "displayValue": "CL003476"
        },
        {
            "displayName": "Dato for førstegangsindlæggelse",
            "displayValue": "27/03/1990"
        },
        {
            "displayName": "Dato for indlæggelse",
            "displayValue": "27/03/1990"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "114"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}