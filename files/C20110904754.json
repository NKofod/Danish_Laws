{
    "id": 136178,
    "title": "Skrivelse om uddybende orientering om lov om ændring af lov om social service (Loft over ydelsen for tabt arbejdsfortjeneste)\\n(Til samtlige kommunalbestyrelser)",
    "documentTypeId": "200",
    "isSagsforlobPeriodValid": true,
    "shortName": "SKR nr 9047 af 27/01/2011",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om uddybende orientering om lov om ændring af lov om social service (Loft over ydelsen for tabt arbejdsfortjeneste)</p>\r\n<p class=\"UnderTitel2\">(Til samtlige kommunalbestyrelser)</p>\r\n<p class=\"Tekst\">I forlængelse af Socialministeriets orienteringsskrivelse af 22. december 2010 følger hermed en uddybende beskrivelse af de ændringer i servicelovens § 42 om tabt arbejdsfortjeneste, som er foretaget ved Folketingets vedtagelse den 17. december 2010 af lovforslag L 28 A om ændring af lov om social service (Loft over ydelsen for tabt arbejdsfortjeneste).</p>\r\n<p class=\"Tekst\">Lovændringen, som trådte i kraft den 1. januar 2011, indebærer, at ydelsen for tabt arbejdsfortjeneste fastsættes på baggrund af den tidligere bruttoindtægt, dog højst med et beløb på 19.613 kr. om måneden. Maksimumbeløbet reduceres i forhold til den andel, de visiterede timer til tabt arbejdsfortjeneste udgør af den samlede arbejdstid.</p>\r\n<p class=\"Tekst\">Den vedtagne lov kan ses på www.retsinfo.dk. I det følgende beskrives hovedelementerne i lovændringen.</p>\r\n<p class=\"Tekst\">Der er, jf. servicelovens § 42, stk. 2, indført et loft over ydelsen for tabt arbejdsfortjeneste på 19.613 kr. om måneden (svarende til 235.356 kr. om året) for modtagere, der får udbetalt ydelsen for hele deres hidtidige arbejdstid. Hvis borgerens bruttoindtægt uanset det timetal, hvori borgeren arbejdede forud for overgangen til tabt arbejdsfortjeneste, er lavere end ydelsesloftet, påvirkes borgeren ikke af lovændringen.</p>\r\n<p class=\"Tekst\">Hvis borgeren visiteres til et lavere antal timer end borgerens hidtidige arbejdstid, reduceres maksimumbeløbet i forhold til den andel, som de visiterede timer udgør af den hidtidige arbejdstid. Hvis en borger forud for overgangen til tabt arbejdsfortjeneste har haft en bruttoindtægt på f.eks. 500.000 kr. om året, og borgeren visiteres til tabt arbejdsfortjeneste på halv tid i forhold til det oprindelige timetal, vil ydelsesloftet være på 9.806,50 kr. om måneden (svarende til 117.678 kr. årligt).</p>\r\n<p class=\"Tekst\">Der er ikke ændret i reglerne for beregning af bidrag til pensionsordning, og beregningen skal således foretages på samme måde som hidtil. Ydelsesloftet vil dog have betydning i forhold til beregningen af pensionsbidrag mv., således at i de tilfælde, hvor ydelsesloftet anvendes, vil bruttoydelsen, hvoraf der beregnes pensionsbidrag mv., blive lavere end ved anvendelsen af det hidtil gældende beregningsgrundlag.</p>\r\n<p class=\"Tekst\">Indførelsen af ydelsesloftet indebærer ingen ændringer i, hvilke betingelser der skal være opfyldt, for at borgeren kan visiteres til tabt arbejdsfortjeneste. Disse betingelser fremgår af servicelovens § 42, stk. 1. Der ændres heller ikke på, at forældrene kan dele den tabte arbejdsfortjeneste imellem sig, ligesom der ikke ændres på udmålingen af timetallet, på retten til tillæg til ferieformål eller på beregningen i øvrigt, herunder i forhold til f.eks. fradrag for sparede udgifter.</p>\r\n<p class=\"Tekst\">Ydelsesloftet på 19.613 kr. om måneden gælder alene for ansøgninger om hjælp til dækning af tabt arbejdsfortjeneste, der indgives efter den 1. januar 2011. Hvis en ansøgning er indgivet i 2010, men afgørelsen træffes i 2011, vil ydelsen for tabt arbejdsfortjeneste skulle beregnes ud fra de hidtil gældende regler, altså på baggrund af den tidligere bruttoindtægt uden hensyntagen til ydelsesloftet.</p>\r\n<p class=\"Tekst\">Borgere, der i løbet af 2010 har fået udbetalt tabt arbejdsfortjeneste, vil ved ansøgninger indgivet efter den 1. januar 2011 være omfattet af de hidtil gældende beregningsregler, såfremt betingelserne for at modtage ydelsen i øvrigt er opfyldt. Dette gælder uanset omfanget af den udbetalte hjælp i 2010, f.eks. også ved udbetaling af hjælp på enkeltdage i forbindelse med barnets ambulante hospitalsbesøg. For denne gruppe borgere vil ydelsesloftet dermed heller ikke gælde. Det bemærkes herved, at ydelsesloftet heller ikke vil gælde, hvis forældre, hvor den ene har modtaget ydelsen i 2010, efter den 1. januar 2011 vælger at dele den tabte arbejdsfortjeneste imellem sig eller lade ydelsen overgå fra den ene forælder til den anden.</p>\r\n<p class=\"Tekst\">Loftet for ydelse af tabt arbejdsfortjeneste reguleres én gang årligt pr. 1. januar med 2,0 pct. tillagt eller fratrukket en tilpasningsprocent for det pågældende finansår. Beløbet afrundes til nærmeste kronebeløb. Reguleringen foretages første gang den 1. januar 2012. Der henvises i det hele til servicelovens § 182, stk. 3.</p>\r\n<p class=\"Tekst\">Reglerne er uddybet i bekendtgørelse nr. 1675 af 22. december 2010 om tilskud til pasning af børn med handicap eller langvarig sygdom. Der vil snarest muligt blive udsendt en ændringsvejledning til vejledning nr. 3 til serviceloven om særlig støtte til børn og unge og deres familier med en nærmere beskrivelse af regelændringerne.</p><div class=\"Givet\" id=\"Givet\"><p class=\"Givet\" align=\"center\">Socialministeriet, den 27. januar 2011</p><p class=\"Sign1\" align=\"center\">Karin Ingemann</p><p class=\"Sign2\" align=\"right\">/ </p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/03/2011"
        },
        {
            "displayName": "Accession",
            "displayValue": "C20110904754"
        },
        {
            "displayName": "Entydig dokumentidentifikation",
            "displayValue": "AO003748"
        },
        {
            "displayName": "Dato for førstegangsindlæggelse",
            "displayValue": "05/03/2011"
        },
        {
            "displayName": "Dato for indlæggelse",
            "displayValue": "01/02/2014"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9047"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "27/01/2011"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Socialmin., j.nr. 2010-2680"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}