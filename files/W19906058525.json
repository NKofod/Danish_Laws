{
    "id": 32094,
    "title": "Maritimt VHF-anlæg. Dispensation til brug. ",
    "documentTypeId": "240",
    "isSagsforlobPeriodValid": false,
    "shortName": "KEN nr 60585 af 28/05/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>En ansøger havde i 1987 og 1988 fået afslag på ansøgning om  \r\n\r\n installation af et maritimt VHF-anlæg i sin båd. Typegodkendelsen, som er en  \r\n\r\n forudsætning for tilladelsen, var blevet inddraget for anlæg af den  \r\n\r\n pågældende type i 1981. Ansøgerens anlæg var fabrikeret i 1978. Idet der ikke  \r\n\r\n i de siden inddragelsen af typegodkendelsen forløbne år er forekommet  \r\n\r\n forstyrrelsessager eller klager af nogen art, der direkte har kunnet henføres  \r\n\r\n til anlæg af den pågældende type, meddeltes der dispensation til installation  \r\n\r\n af anlægget. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Maritimt VHF-anlæg. Dispensation til brug. </H1>  \r\n\r\n<P></P>  \r\n\r\n<BR>  \r\n\r\n<P>GENERALDIREKTORATETS AFGØRELSE: </P>  \r\n\r\n<P>Generaldirektoratets afgørelse af 28. maj 1990: </P>  \r\n\r\n<P>&#187;I fortsættelse af generaldirektoratets brev til Dem af 26. april  \r\n\r\n 1990, hvori bekræftedes modtagelsen af Deres brev af 18. april 1990 med  \r\n\r\n påklage af Teleinspektionens afslag på Deres dispensationsansøgninger af 18.  \r\n\r\n maj 1987 og 12. april 1988 om installationstilladelse for et maritimt  \r\n\r\n VHF-anlæg af typen ITT STR 12, serienr. 011096, meddeles, at  \r\n\r\n generaldirektoratet nu har modtaget Teleinspektionens udtalelse i sagen. </P>  \r\n\r\n<P>Generaldirektoratet kan konstatere, at den omhandlede type VHF-anlæg blev  \r\n\r\n typegodkendt den 19. september 1978, men at det senere ved en stikprøvemåling  \r\n\r\n og efterfølgende nærmere undersøgelse af tre anlæg konstateredes, at  \r\n\r\n anlægstypen ikke længere overholdt kravene i de tekniske bestemmelser for  \r\n\r\n maritimt VHF-radiotelefonudstyr. Typegodkendelsen blev derfor inddraget den  \r\n\r\n 11. november 1981. </P>  \r\n\r\n<P>Generaldirektoratet finder, at inddragelsen i 1981 af typegodkendelsen for  \r\n\r\n anlæg af fabrikat ITT Marine, type STR 12, er sket på et korrekt grundlag.  \r\n\r\n</P>  \r\n\r\n<P>Teleinspektionen har, foranlediget af en sag om samme type anlæg i 1989,  \r\n\r\n genvurderet spørgsmålet om tilladelser til anlæg af typen STR 12, og har,  \r\n\r\n bl.a. som følge af, at der i de forløbne år ikke er forekommet  \r\n\r\n forstyrrelsessager eller klager af nogen art, der direkte har kunnet henføres  \r\n\r\n til anlæg af typen STR 12, indstillet, at der meddeles dispensation til  \r\n\r\n installation af anlægget i Deres fartøj. </P>  \r\n\r\n<P>I et tilfælde som det foreliggende er det - efter det af Teleinspektionen  \r\n\r\n i 1989 oplyste om årsagen til inddragelsen af typegodkendelsen -  \r\n\r\n generaldirektoratets opfattelse, at ejerne af de pågældende anlæg bør have  \r\n\r\n krav på en rimelig overgangsordning, der bør være den samme, hvad enten  \r\n\r\n anlægget bliver i et fartøj, flyttes til et andet (ikke radiopligtigt)  \r\n\r\n fartøj, eller, som i Deres tilfælde, er erhvervet inden typegodkendelsen  \r\n\r\n bortfaldt. </P>  \r\n\r\n<P>Generaldirektoratet har derfor d.d. meddelt Teleinspektionen, at  \r\n\r\n generaldirektoratet i henhold til § 26 i bekendtgørelse nr. 49 af 7. februar  \r\n\r\n 1984 er indstillet på, at der ved tilladelsesgivning i forbindelse med handel  \r\n\r\n af den pågældende type (allerede ibrugtagne eller før 11. november 1981  \r\n\r\n erhvervede) anlæg dispenseres fra kravet i samme bekendtgørelses § 8 om, at  \r\n\r\n der kun må installeres sendeanlæg, som er godkendt af P&amp;T som type eller  \r\n\r\n enkelteksemplar. Der vil i tilladelsen blive gjort opmærksom på, </P>  \r\n\r\n<P>at der er tale om et VHF-anlæg, der ikke er typegodkendt, </P>  \r\n\r\n<P>at P&amp;T som følge heraf ikke er forpligtet til at sikre  \r\n\r\n forstyrrelsesfri brug af anlægget og </P>  \r\n\r\n<P>at der tages forbehold om inddragelse af tilladelsen, såfremt der  \r\n\r\n konstateres gener ved anlæggets benyttelse.&#171; </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "W19906058525"
        },
        {
            "displayName": "Entydig dokumentidentifikation",
            "displayValue": "CA000005"
        },
        {
            "displayName": "Dato for indlæggelse",
            "displayValue": "07/05/2002"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "60585"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "28/05/1990"
        },
        {
            "displayName": "Administrerende myndighed",
            "displayValue": "Generaldirektoratet for P&T"
        },
        {
            "displayName": "Ressortministeriets journalnummer",
            "displayValue": "1. AFD 90.3731/3-1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}