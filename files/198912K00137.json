{
    "id": 110143,
    "title": "1989 LSF 137   FORSLAG TIL LOV OM FOLKEKIRKENS INSTITUTIONER TIL UDDANNELSE OG   EFTERUDDANNELSE AF PRÆSTER ",
    "documentTypeId": "400",
    "isSagsforlobPeriodValid": false,
    "shortName": "1989/1 LSF 137",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 137 </P>  \r\n\r\n<P></P>  \r\n\r\n<P>Forslag til Lov om folkekirkens institutioner til uddannelse og  \r\n\r\n efteruddannelse af præster </P>  \r\n\r\n<P></P>  \r\n\r\n<P>Fremsat af kirkeministeren (Torben Rechendorff) </P>  \r\n\r\n<P></P>  \r\n\r\n<P>den 17. januar 1990 </P>  \r\n\r\n<P></P>  \r\n\r\n<P>Vedtaget ved tredjebehandling den 10. maj 1990 </P>  \r\n\r\n<P></P>  \r\n\r\n<P><a href=\"document.aspx?accn=A19900030930\"> Lov nr. 309 af 16/05/1990</A><BR>  \r\n\r\n</P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1. Uddannelsesinstitutionernes formål er på videnskabeligt </P>  \r\n\r\n<P>grundlag at give: </P>  \r\n\r\n<P>1) kommende præster i folkekirken en indførende pastoralteologisk  \r\n\r\n uddannelse i præstens arbejdsområder, </P>  \r\n\r\n<P>2) præster i folkekirken en praktisk-teologisk efteruddannelse og </P>  \r\n\r\n<P>3) præster i folkekirken en almenteologisk efteruddannelse, herunder også  \r\n\r\n en systematisk orientering i samfundsvidenskabelige, filosofiske, litterære  \r\n\r\n og kunstneriske forhold med henblik på varetagelse af kirkens opgaver i det  \r\n\r\n moderne samfund. </P>  \r\n\r\n<P>§ 2. Præster og teologiske kandidater samt teologiske studenter har adgang  \r\n\r\n til at deltage i undervisningen efter kirkeministerens nærmere bestemmelse.  \r\n\r\n</P>  \r\n\r\n<P>Stk. 2. Kirkeministeren kan bestemme, at uddannelsesinstitutionerne kan  \r\n\r\n give undervisning til andre end de i stk. 1 nævnte personer. </P>  \r\n\r\n<P>§ 3. Kirkeministeren fastsætter efter indstilling af en af kirkeministeren  \r\n\r\n nedsat permanent arbejdsgruppe vedrørende folkekirkens  \r\n\r\n uddannelsesinstitutioner for præster nærmere regler om uddannelsens indhold  \r\n\r\n og tilrettelæggelse. </P>  \r\n\r\n<P>§ 4. Uddannelsesinstitutionerne ledes af en fælles bestyrelse, beskikket  \r\n\r\n for en 3-årig periode, bestående af: </P>  \r\n\r\n<P>1. En repræsentant for Kirkeministeriet. </P>  \r\n\r\n<P>2. To af landets biskopper, udpeget af kirkeministeren efter indstilling  \r\n\r\n fra biskopperne. </P>  \r\n\r\n<P>3. To medlemmer udpeget af Den danske Præsteforening. </P>  \r\n\r\n<P>4. En repræsentant for Landsforeningen af Menighedsrådsmedlemmer. </P>  \r\n\r\n<P>Stk. 2. Uddannelsesinstitutionernes øverste ansvarlige daglige ledere  \r\n\r\n deltager i bestyrelsens møder. </P>  \r\n\r\n<P>Stk. 3. Kirkeministeren fastsætter nærmere regler for  \r\n\r\n uddannelsesinstitutionernes styrelse. </P>  \r\n\r\n<P>§ 5. Kirkeministeren ansætter øverste ansvarlige daglige ledere og faste  \r\n\r\n lærere ved uddannelsesinstitutionerne efter indstilling fra bestyrelsen. </P>  \r\n\r\n<P>Stk. 2. Kirkeministeren fastsætter nærmere regler om ansættelsen. </P>  \r\n\r\n<P>§ 6. Udgifter ved uddannelsesinstitutionernes drift afholdes af  \r\n\r\n fællesfonden, jf. lov om folkekirkens økonomi. </P>  \r\n\r\n<P>§ 7. Loven træder i kraft den 1. januar 1991. Samtidig ophæves lov nr. 257  \r\n\r\n af 26. maj 1976 om præstehøjskolen. </P>  \r\n\r\n<P>Oprindeligt fremsat forslag </P>  \r\n\r\n<P>§ 1. Uddannelsesinstitutionernes formål er på videnskabeligt grundlag </P>  \r\n\r\n<P>at give: </P>  \r\n\r\n<P>1) kommende præster i folkekirken en indførende pastoralteologisk  \r\n\r\n uddannelse i præstens arbejdsområder, </P>  \r\n\r\n<P>2) præster i folkekirken en praktisk-teologisk efteruddannelse og </P>  \r\n\r\n<P>3) præster i folkekirken en almenteologisk efteruddannelse, herunder også  \r\n\r\n en systematisk orientering i samfundsvidenskabelige, filosofiske, litterære  \r\n\r\n og kunstneriske forhold med henblik på varetagelse af kirkens opgaver i det  \r\n\r\n moderne samfund. </P>  \r\n\r\n<P>§ 2. Præster og teologiske kandidater, samt teologiske studenter har  \r\n\r\n adgang til at deltage i undervisningen efter kirkeministerens nærmere  \r\n\r\n bestemmelse. </P>  \r\n\r\n<P>Stk. 2. Kirkeministeren kan bestemme, at uddannelsesinstitutionerne kan  \r\n\r\n give undervisning til andre end de i stk. 1 nævnte personer. </P>  \r\n\r\n<P>§ 3. Kirkeministeren fastsætter efter indstilling af en af kirkeministeren  \r\n\r\n nedsat permanent arbejdsgruppe vedrørende folkekirkens  \r\n\r\n uddannelsesinstitutioner for præster nærmere regler om uddannelsens indhold  \r\n\r\n og tilrettelæggelse. </P>  \r\n\r\n<P>§ 4. Uddannelsesinstitutionerne ledes af en fælles bestyrelse beskikket  \r\n\r\n for en 3-årig periode, bestående af: </P>  \r\n\r\n<P>1. En repræsentant fra Kirkeministeriet. </P>  \r\n\r\n<P>2. To af landets biskopper, udpeget af kirkeministeren efter indstilling  \r\n\r\n fra biskopperne. </P>  \r\n\r\n<P>3. To medlemmer udpeget af Den danske Præsteforening. </P>  \r\n\r\n<P>4. En repræsentant for Landsforeningen af Menighedsrådsmedlemmer. </P>  \r\n\r\n<P>Stk. 2. Uddannelsesinstitutionernes øverste ansvarlige daglige ledere  \r\n\r\n deltager i bestyrelsens møder. </P>  \r\n\r\n<P>Stk. 3. Kirkeministeren fastsætter nærmere regler for  \r\n\r\n uddannelsesinstitutionernes styrelse. </P>  \r\n\r\n<P>§ 5. Kirkeministeren ansætter øverste ansvarlige daglige ledere og faste  \r\n\r\n lærere ved uddannelsesinstitutionerne efter indstilling fra bestyrelsen. </P>  \r\n\r\n<P>Stk. 2. Kirkeministeren fastsætter nærmere regler om ansættelsen. </P>  \r\n\r\n<P>§ 6. Udgifter ved uddannelsesinstitutionernes drift afholdes af  \r\n\r\n fællesfonden, jf. lov om folkekirkens økonomi. </P>  \r\n\r\n<P>§ 7. Loven træder i kraft den 1. januar 1991. Samtidig ophæves lov nr. 257  \r\n\r\n af 26. maj 1976 om præstehøjskolen. </P>  \r\n\r\n<P>Bemærkninger til lovforslaget </P>  \r\n\r\n<P>Almindelige bemærkninger </P>  \r\n\r\n<P>I forbindelse med gennemførelsen af en ny studieordning ved de teologiske  \r\n\r\n fakulteter i København og Århus pr. 1. september 1989 er faget praktisk  \r\n\r\n teologi medtaget som en obligatorisk del af studiet med 1/4 årsværk. Samtidig  \r\n\r\n er studiet forkortet fra 5 1/2 år til 5 år. </P>  \r\n\r\n<P>Hidtil har kommende præster modtaget uddannelse i praktisk teologi på  \r\n\r\n Pastoralseminariet i København og Århus, medens efteruddannelse af præster  \r\n\r\n finder sted ved Præstehøjskolen i Løgumkloster. </P>  \r\n\r\n<P>I lyset af den forventede nye studieordning samt på baggrund af tidligere  \r\n\r\n udvalgsarbejder senest i 1985-86 (Betænkning nr. 1085/1986 om uddannelseskrav  \r\n\r\n til præstestillinger) nedsatte kirkeministeren den 10. februar 1989 en  \r\n\r\n arbejdsgruppe med den opgave at overveje, &#187;hvorvidt en  \r\n\r\n praktisk-teologisk uddannelse, der supplerer den teologiske  \r\n\r\n kandidatuddannelse, fortsat bør opretholdes som betingelse for at ansættes i  \r\n\r\n præstestilling, og i bekræftende fald stille forslag om indholdet og  \r\n\r\n tilrettelæggelsen af denne uddannelse. </P>  \r\n\r\n<P>Det overvejes at søge en obligatorisk efteruddannelse af 3-4 ugers  \r\n\r\n gennemført for nyansatte præster inden for de to første ansættelsesår,  \r\n\r\n således at denne efteruddannelse gives som internatkurser.&#171; </P>  \r\n\r\n<P>Arbejdsgruppen har som grundlag for en vurdering af den nuværende  \r\n\r\n undervisning i praktisk teologi iværksat en spørgeskemaundersøgelse blandt  \r\n\r\n teologiske kandidater ansat som præster i perioden 1985-88. </P>  \r\n\r\n<P>Sideløbende hermed har man fundet det nødvendigt at foretage en justering  \r\n\r\n af det regelsæt, der regulerer de styrelsesmæssige, organisatoriske og  \r\n\r\n økonomiske rammer for uddannelsesinstitutionerne. </P>  \r\n\r\n<P>Arbejdsgruppen foreslår, at Pastoralseminarierne og Præstehøjskolen samles  \r\n\r\n under en fælles bestyrelse, der hensigtsmæssigt kan varetage koordinationen  \r\n\r\n af institutionernes aktiviteter. Det muliggør tillige en delvis sammenlægning  \r\n\r\n af regnskabsfunktionerne. Samtidig foreslår arbejdsgruppen, at de med driften  \r\n\r\n af institutionerne forbundne udgifter fremtidig afholdes af  \r\n\r\n landskirkeskattemidlerne i fællesfonden. </P>  \r\n\r\n<P>Derved sikres en naturlig sammenhæng mellem præsternes lønningskasse og  \r\n\r\n uddannelsesinstitutionerne ligesom en harmonisering med folkekirkens øvrige  \r\n\r\n uddannelsesinstitutioner opnås. </P>  \r\n\r\n<P>Arbejdsgruppen finder, at det foreliggende lovforslag vil give øgede  \r\n\r\n muligheder for omstilling og tilpasning til ændringer i øvrige uddannelser,  \r\n\r\n folkekirkens behov og den almindelige samfundsudvikling. </P>  \r\n\r\n<P>Arbejdsgruppens forslag er lagt til grund for det foreliggende lovforslag  \r\n\r\n med mindre ændringer. </P>  \r\n\r\n<P>Lovforslaget vil på en række punkter betyde en modernisering af styrelsen  \r\n\r\n af institutionerne, men vil iøvrigt ikke medføre administrative konsekvenser  \r\n\r\n af betydning. </P>  \r\n\r\n<P>Lovforslagets gennemførelse vil ikke medføre yderligere udgifter for  \r\n\r\n staten. </P>  \r\n\r\n<P>Bemærkninger til lovforslagets enkelte bestemmelser </P>  \r\n\r\n<P>Til § 1 </P>  \r\n\r\n<P>Bestemmelsen er en bearbejdet sammenskrivning af formålsbestemmelsen i § 1  \r\n\r\n i lov nr. 257 af 26. maj 1976 om Præstehøjskolen og § 1 i anordning nr. 414  \r\n\r\n af 21. august 1975 om Pastoralseminariet. </P>  \r\n\r\n<P>Det er hensigten, at den obligatoriske undervisning for kommende præster  \r\n\r\n finder sted i Pastoralseminariets regie, medens efteruddannelse primært  \r\n\r\n finder sted på Præstehøjskolen. </P>  \r\n\r\n<P>En bestemmelse om, at det er en betingelse for ansættelse som præst, at  \r\n\r\n den pågældende har deltaget i uddannelse på folkekirkens  \r\n\r\n uddannelsesinstitutioner vil blive optaget i lov om ansættelse i stillinger i  \r\n\r\n folkekirken m.v., da der her er tale om en ansættelsesbetingelse. </P>  \r\n\r\n<P>Til § 2 </P>  \r\n\r\n<P>Kredsen af personer, der gives adgang til at deltage i undervisningen  \r\n\r\n efter kirkeministerens bestemmelse, er den samme som efter hidtidige regler  \r\n\r\n har haft adgang til undervisningen på henholdsvis Præstehøjskolen og  \r\n\r\n Pastoralseminarierne. </P>  \r\n\r\n<P>I stk. 2 er der åbnet mulighed for at udvide kredsen af adgangsberettigede  \r\n\r\n til uddannelsesinstitutionerne, idet det kan være hensigtsmæssigt, at fx.  \r\n\r\n frimenighedspræster og præster fra andre trossamfund kan deltage i  \r\n\r\n undervisningen. Endvidere er det ønskeligt, at der i loven skabes mulighed  \r\n\r\n for, at uddannelsesinstitutionerne også kan varetage uddannelse af  \r\n\r\n undervisere, som ikke er præster. Dette harmonerer med den nuværende praksis  \r\n\r\n på Præstehøjskolen. </P>  \r\n\r\n<P>Til § 3 </P>  \r\n\r\n<P>Hovedindholdet af uddannelsen ved Pastoralseminariet er fastsat i  \r\n\r\n anordning nr. 414 af 21. august 1975 om Pastoralseminariet. Øvrige fag  \r\n\r\n fastsættes af kirkeministeren efter indstilling fra direktionen og  \r\n\r\n studieudvalgene, medens nærmere regler for Præstehøjskolens styrelse og  \r\n\r\n virksomhed i henhold til lov nr. 257 af 26. maj 1976 om Præstehøjskolen  \r\n\r\n fastsættes af kirkeministeren. </P>  \r\n\r\n<P>Arbejdsgruppen vedrørende folkekirkens uddannelsesinstitutioner for  \r\n\r\n præster har lagt vægt på, at den for Præstehøjskolen gældende mere fleksible  \r\n\r\n og tilpasningsvenlige styrelsesbestemmelse videreføres i de nye bestemmelser.  \r\n\r\n</P>  \r\n\r\n<P>Arbejdsgruppen af 10. februar 1989 afgiver i begyndelsen af 1990  \r\n\r\n indstilling om rammerne for den fremtidige uddannelse og efteruddannelse.  \r\n\r\n</P>  \r\n\r\n<P>Den i bestemmelsen nævnte permanente sagkyndige arbejdsgruppe tænkes  \r\n\r\n sammensat med repræsentation fra biskopperne, Den danske Præsteforening, de  \r\n\r\n teologiske fakulteter og repræsentanter fra uddannelsesinstitutionerne.  \r\n\r\n Arbejdsgruppens opgaver vil udover at afgive indstilling om uddannelserne  \r\n\r\n indhold og tilrettelæggelse, kunne give kirkeministeren en løbende rådgivning  \r\n\r\n iøvrigt om uddannelserne. </P>  \r\n\r\n<P>Til § 4 </P>  \r\n\r\n<P>Pastoralseminariets direktion (9 personer) og Præstehøjskolens styrelse (9  \r\n\r\n personer) afløses af en bestyrelse på 6 personer. En sådan mindre bestyrelse  \r\n\r\n fælles for uddannelsesinstitutionerne findes at være hensigtsmæssig. </P>  \r\n\r\n<P>Samtidig er der ved sammensætningen tilsikret en bred repræsentation af de  \r\n\r\n direkte interessenter i institutionernes virksomhed. </P>  \r\n\r\n<P>De enkelte medlemmer af bestyrelsen beskikkes for en periode af 3 år. </P>  \r\n\r\n<P>Bestyrelsen varetager den overordnede styrelse af  \r\n\r\n uddannelsesinstitutionernes drift. Bestyrelsen udarbejder budgetforslag og er  \r\n\r\n regnskabsansvarlig, ligesom bestyrelsen foretager prioriteringer indenfor den  \r\n\r\n givne bevilling. </P>  \r\n\r\n<P>Bestyrelsen afgiver indstilling om faste ansættelser, jf. § 5 og sikrer,  \r\n\r\n at den for uddannelsesinstitutionerne fastsatte studieordning jf. § 3  \r\n\r\n efterleves. </P>  \r\n\r\n<P>Bestyrelsen påser herunder, at kravet til videnskabelig niveau efterleves.  \r\n\r\n</P>  \r\n\r\n<P>Bestyrelsen nedsætter institutionsudvalg til varetagelse af den enkelte  \r\n\r\n institutions daglige drift i samarbejde med den øverste ansvarlige ledelse.  \r\n\r\n</P>  \r\n\r\n<P>Bestyrelsen fastsætter forretningsorden for og sammensætning af  \r\n\r\n institutionsudvalgene, idet bemærkes, at såvel lærere som de studerende ved  \r\n\r\n uddannelsesinstitutionerne bør være repræsenteret i institutionsudvalgene.  \r\n\r\n</P>  \r\n\r\n<P>Uddannelsesinstitutionernes lederes funktion i relation til bestyrelsen er  \r\n\r\n rådgivende og formidlende. </P>  \r\n\r\n<P>Bestemmelsen i stk. 3 svarer til bestemmelsen i § 2, stk. 3 i lov nr. 257  \r\n\r\n af 26. maj 1976 om Præstehøjskolen. </P>  \r\n\r\n<P>Til § 5 </P>  \r\n\r\n<P>Bestemmelsen svarer til den hidtidige retstilstand, dog således at  \r\n\r\n kirkeministeren efter indførelse af den i § 3 nævnte sagkyndige arbejdsgruppe  \r\n\r\n vil indhente en indstilling om de af bestyrelsen indstillede ansøgere. </P>  \r\n\r\n<P>Lærerne ansættes for fremtiden på åremål, fx. 3 år. </P>  \r\n\r\n<P>Til § 6 </P>  \r\n\r\n<P>De med driften af Pastoralseminarierne og Præstehøjskolen forbundne  \r\n\r\n udgifter afholdes i dag af statskassen. </P>  \r\n\r\n<P>I lov nr. 645 af 19. december 1984 om folkekirkens økonomi bestemmes det i  \r\n\r\n § 11, at fællesfonden afholder folkekirkens udgifter, for såvidt de ikke  \r\n\r\n afholdes af de lokale kirkekasser eller af statskassen. </P>  \r\n\r\n<P>I forbindelse med ajourføringen af styrelsesbestemmelserne for  \r\n\r\n folkekirkens uddannelsesinstitutioner har arbejdsgruppen peget på det  \r\n\r\n ønskelige i at lade finansieringen overgå til fællesfonden og dermed skabe en  \r\n\r\n tilknytning til præsternes hovedlønningskasse og harmonisering med øvrige  \r\n\r\n folkekirkelige uddannelsesinstitutioner. Ved gennemførelsen af lov nr. 645 af  \r\n\r\n 19. december 1984 om folkekirkens økonomi var det en forudsætning, at der  \r\n\r\n ikke ændredes på byrdefordelingen mellem statskassen og de kirkelige kasser.  \r\n\r\n Statens andel af folkekirkens udgifter var gradvis blevet væsentligt  \r\n\r\n reduceret med kritik fra kirkelige kredse til følge. </P>  \r\n\r\n<P>Nærværende forslag indebærer ikke en yderligere reduktion af de statslige  \r\n\r\n bevillinger til folkekirken, idet de hidtidige driftbevillinger til  \r\n\r\n Pastoralseminarierne og Præstehøjskolen forudsættes overført til andre  \r\n\r\n områder under Kirkeministeriet - primært tilskud til præstelønninger, tilskud  \r\n\r\n til restaurering af kirker samt sekretariatsfunktionen for folkekirkens  \r\n\r\n uddannelsesinstitutioner. </P>  \r\n\r\n<P>Til § 7 </P>  \r\n\r\n<P>Anordning nr. 414 af 21. august 1975 om Pastoralseminariet ophæves ved  \r\n\r\n anordning. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "17/05/1990"
        },
        {
            "displayName": "Accession",
            "displayValue": "198912K00137"
        },
        {
            "displayName": "Entydig dokumentidentifikation",
            "displayValue": "CL003701"
        },
        {
            "displayName": "Dato for førstegangsindlæggelse",
            "displayValue": "17/05/1990"
        },
        {
            "displayName": "Dato for indlæggelse",
            "displayValue": "17/05/1990"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "137"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}