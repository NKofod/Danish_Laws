{
    "id": 221874,
    "title": "Rigsadvokatmeddelelsen, afsnittet: Psykisk vold",
    "documentTypeId": "140",
    "isSagsforlobPeriodValid": true,
    "shortName": "CIR1H nr 9179 af 15/03/2021",
    "documentHtml": "<div class=\"bjelke\">Den fulde tekst</div><p class=\"Titel2\">Rigsadvokatmeddelelsen, afsnittet: Psykisk vold</p>\r\n<p class=\"Overskriftstekst1\">\r\n   <span class=\"Bold\">1.</span> <span class=\"Bold\">Overblik og tjekliste</span></p>\r\n<p class=\"BilagtekstListe\">Politiet skal ved behandlingen af sager om psykisk vold navnlig være opmærksom på at:</p>\r\n<p class=\"Liste1\">\r\n   <span class=\"Liste1Nr\">–</span> identificere relevante sager og forhold, se <span class=\"Underline\">pkt. 2.1</span>.</p>\r\n<p class=\"Liste1\">\r\n   <span class=\"Liste1Nr\">–</span> afdække parternes relation til hinanden og indbyrdes forhold samt handlingernes karakter, grovhed og varighed/periode gennem efterforskningen, se <span class=\"Underline\">pkt. 2.2.</span></p>\r\n<p class=\"Liste1\">\r\n   <span class=\"Liste1Nr\">–</span> vejlede og støtte forurettede, se <span class=\"Underline\">pkt. 2.3</span>.</p>\r\n<p>\r\n</p>\r\n<p class=\"BilagtekstListe\">Anklagemyndigheden skal ved behandlingen af sager om psykisk vold navnlig være opmærksom på at vurdere om:</p>\r\n<p class=\"Liste1\">\r\n   <span class=\"Liste1Nr\">–</span> gerningsmanden tilhører eller er nært knyttet til forurettedes husstand eller tidligere har været det, se <span class=\"Underline\">pkt. 4.1.1</span>.</p>\r\n<p class=\"Liste1\">\r\n   <span class=\"Liste1Nr\">–</span> adfærden i almindelighed kan opfattes som et handlingsmønster over en vis periode, se <span class=\"Underline\">pkt. 4.1.2.</span></p>\r\n<p class=\"Liste1\">\r\n   <span class=\"Liste1Nr\">–</span> adfærden kan betegnes som nedværdigende, forulempende eller krænkende, se <span class=\"Underline\">pkt. 4.1.3.</span></p>\r\n<p class=\"Liste1\">\r\n   <span class=\"Liste1Nr\">–</span> adfærden samlet set kan betegnes som grov, se <span class=\"Underline\">pkt. 4.1.4.</span></p>\r\n<p class=\"Liste1\">\r\n   <span class=\"Liste1Nr\">–</span> adfærden har været egnet til at styre forurettede utilbørligt, se <span class=\"Underline\">pkt. 4.1.5.</span></p>\r\n<p>\r\n</p>\r\n<p class=\"BilagtekstListe\">Anklagemyndigheden skal endvidere være opmærksom på:</p>\r\n<p class=\"Liste1\">\r\n   <span class=\"Liste1Nr\">–</span> anbefalingerne til <span class=\"Underline\">afhøringer i retten i sager om psykisk vold</span></p>\r\n<p class=\"Liste1\">\r\n   <span class=\"Liste1Nr\">–</span> muligheden for at nedlægge påstand om udvisning efter udlændingeloven.</p>\r\n<p class=\"Liste1\">\r\n   <span class=\"Liste1Nr\">–</span> forelæggelsesreglerne i forbindelse med tiltalerejsning og efter dom, se <span class=\"Underline\">pkt. 3.2.</span> og <span class=\"Underline\">6.1.</span></p>\r\n<p class=\"Liste1\">\r\n   <span class=\"Liste1Nr\">–</span> om en skriftlig underretning om slutning af sagen skal ledsages af en mundtlig orientering af forurettede, se <span class=\"Underline\">pkt. 3.3.</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">2.</span> <span class=\"Bold\">Politiets efterforskning og sagsbehandling</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.1.</span> <span class=\"Bold Italic\">Sager om psykisk vold</span></p>\r\n<p>Nedværdigende, ydmygende eller krænkendende adfærd, der udøves gentagne gange over en periode, kan være strafbar efter straffelovens § 243, hvis adfærden samlet set kan betegnes som grov, og den begåes af en person, der tilhører eller er nært tilknyttet til forurettedes husstand eller tidligere har haft denne tilknytning. Det er samtidig en betingelse, at adfærden objektivt har været egnet til at styre forurettede utilbørligt.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">2.1.1.</span> <span class=\"Bold Italic\">Identificering af sager om psykisk vold</span></p>\r\n<p>Psykisk vold kan komme til udtryk ved en lang række vidt forskellige handlinger og undladelser, der rummer forskellige typer af fysiske eller psykiske krænkelser. Begrebet er ikke ensartet defineret, men bruges som regel til at betegne et gentagent eller kontinuerligt mønster af handlinger eller undladelser, der har til formål at kontrollere eller dominere en anden person, så denne indordner sig eller nedbrydes, jf. forarbejderne til lov nr. 329 af 30. marts 2019 (<span class=\"Underline\">lovforslag nr. L 139 af 9. januar 2019</span>), de almindelige bemærkninger, pkt. 2.2. Med bestemmelsen kriminaliserer man gentagne krænkelser i nære relationer, der foregår over en periode, som tilsammen har en vis intensitet.</p>\r\n<p>\r\n</p>\r\n<p class=\"BilagtekstListe\">Til brug for den nærmere identificering af, hvorvidt der er tale om psykisk vold omfattet af straffeloves § 243 kan nedenstående spørgsmål bruges:</p>\r\n<p class=\"Liste1\">\r\n   <span class=\"Liste1Nr\">–</span> Hvilken relation har forurettede til den person, der udøver den psykiske vold? Se <span class=\"Underline\">pkt. 4.1.1.</span></p>\r\n<p class=\"Liste1\">\r\n   <span class=\"Liste1Nr\">–</span> Er de enkelte handlinger forekommet flere gange over tid? Se <span class=\"Underline\">pkt. 4.1.2.</span></p>\r\n<p class=\"Liste1\">\r\n   <span class=\"Liste1Nr\">–</span> Kan handlingerne betegnes som nedværdigende, forulempende eller krænkende? Se <span class=\"Underline\">pkt. 4.1.3.</span></p>\r\n<p class=\"Liste1\">\r\n   <span class=\"Liste1Nr\">–</span> Kan handlingerne enkeltvis eller samlet set betegnes som grove? Se <span class=\"Underline\">pkt. 4.1.4.</span></p>\r\n<p class=\"Liste1\">\r\n   <span class=\"Liste1Nr\">–</span> Hvad er den formodede hensigt med handlingerne? Se <span class=\"Underline\">pkt. 4.1.5.</span></p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">2.1.2.</span> <span class=\"Bold Italic\">Forhold som anmeldes til politiet</span></p>\r\n<p>I sager, hvor politiet modtager en anmeldelse om psykisk vold, skal der indledes en efterforskning, hvis der er rimelig formodning om, at der er begået et strafbart forhold.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">2.1.3.</span> <span class=\"Bold Italic\">Forhold som kommer til politiets kendskab i anden anledning</span></p>\r\n<p>I sager, hvor politiet efterforsker anden kriminalitet, f.eks. vold efter straffelovens § 244 eller § 245 eller trusler efter straffelovens § 266 begået af en person, der tilhører eller er nært tilknyttet til forurettedes husstand, skal politiet være opmærksom på forhold, der kan indikere, at forurettede tillige udsættes for psykisk vold. I disse situationer må det gennem den nærmere afhøring af forurettede og øvrige efterforskning afdækkes, om der skal indledes en egentlig efterforskning vedrørende psykisk vold.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.2.</span> <span class=\"Bold Italic\">Generelt om efterforskningen</span></p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">2.2.1.</span> <span class=\"Bold Italic\">Efterforskningsskridt</span></p>\r\n<p class=\"BilagtekstListe\">Efterforskningen i sager om psykisk vold har bl.a. til formål at afdække parternes relation og indbyrdes forhold samt adfærdens karakter og grovhed (intensitet og varighed). I sager om overtrædelse af straffelovens § 243 vil det som udgangspunkt være relevant at foretage følgende efterforskningsskridt:</p>\r\n<p class=\"Liste1\">\r\n   <span class=\"Liste1Nr\">–</span> Afhøring af forurettede.</p>\r\n<p class=\"Liste1\">\r\n   <span class=\"Liste1Nr\">–</span> Afhøring af mistænkte/sigtede.</p>\r\n<p>\r\n</p>\r\n<p class=\"BilagtekstListe\">Herudover kan nedenstående efterforskningsskridt eksempelvis være relevante:</p>\r\n<p class=\"Liste1\">\r\n   <span class=\"Liste1Nr\">–</span> Fastlæggelse af mistænkte/sigtedes tilknytning til husstanden f.eks. via opslag i CPR/KR eller afhøringer.</p>\r\n<p class=\"Liste1\">\r\n   <span class=\"Liste1Nr\">–</span> Undersøgelse af om der tidligere er registreret anmeldelser, henvendelser, begæringer om tilhold, opholdsforbud eller lignende fra forurettede.</p>\r\n<p class=\"Liste1\">\r\n   <span class=\"Liste1Nr\">–</span> Afhøring af forurettedes familie og nærmere bekendtskabskreds med henblik på at belyse parternes relation og indbyrdes forhold nærmere.</p>\r\n<p class=\"Liste1\">\r\n   <span class=\"Liste1Nr\">–</span> Afhøring af andre relevante personer, f.eks. naboer, pædaogoer, lærere, sundhedspersonale, kollegaer eller arbejdsgiver for at belyse eventuelle ændringer i forurettedes adfærd eller mistrivsel.</p>\r\n<p class=\"Liste1\">\r\n   <span class=\"Liste1Nr\">–</span> Sikring af relevant korrespondance og materiale mellem parterne eller parterne og familie/bekendte.</p>\r\n<p class=\"Liste1\">\r\n   <span class=\"Liste1Nr\">–</span> Teknisk undersøgelse af digitale tjenester eller gps-udstyr for at belyse, om forurettede monitoreres eller overvåges.</p>\r\n<p class=\"Liste1\">\r\n   <span class=\"Liste1Nr\">–</span> Indhentelse af kontooplysninger, udskrifter m.v. for at belyse, om germingsmanden kontrollerer forurettedes økonomi.</p>\r\n<p class=\"Liste1\">\r\n   <span class=\"Liste1Nr\">–</span> Gerningsstedsundersøgelse – undersøgelse af parternes hjem for at belyse, om der er indretningsmæssige forhold eller lignende, der indikerer, at forurettede overvåges eller på anden vis udsættes for psykisk vold.</p>\r\n<p class=\"Liste1\">\r\n   <span class=\"Liste1Nr\">–</span> Indhentelse af erklæringer fra psykologer eller andre sundhedspersoner vedrørende eventuelle psykiske skader eller følger af den udøvede adfærd.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">2.2.2.</span> <span class=\"Bold Italic\">Varetægtsfængsling</span></p>\r\n<p>Der kan i sager om psykisk vold ske varetægtsfængsling efter reglerne i retsplejelovens § 762, stk. 1, hvis betingelserne herfor er opfyldt. Efter retsplejelovens § 762, stk. 2, nr. 2, kan der desuden ske varetægtsfængsling ved særlig bestyrket mistanke om en overtrædelse af straffelovens § 243, såfremt lovovertrædelsen efter oplysningerne om forholdets grovhed kan ventes at ville medføre en ubetinget dom på fængsel i mindst 60 dage, og hesynet til retshåndhævelsen skønnes at kræve, at sigtede ikke er på fri fod.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">2.3.</span> <span class=\"Bold Italic\">Vejledning af forurettede</span></p>\r\n<p>Der skal både i forbindelse med en anmeldelse om psykisk vold og løbende i forbindelse med behandlingen af sagen ske vejledning af den forurettede, ligesom forurettede skal have udpeget en kontaktperson i politiet. Ved kontakten med forurettede skal politiet og anklagemyndigheden være opmærksom på, at forurettede befinder sig i en sårbar situation, og at det kan være svært for forurettede at handle aktivt for at ændre på den, f.eks. fordi forurettede frygter at miste kontakten til sine børn eller andet familie, sit opholdsgrundlag eller økonomiske levegrundlag eller fordi forurettede som følge af den psykiske vold er ude af stand til at handle. Det er derfor vigtigt, at politiet og anklagemyndigheden, når forurettede ønsker at indgive en anmeldelse, viser forståelse for situationen og anerkender sagens alvor.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">2.3.1.</span> <span class=\"Bold Italic\">Støtte og bistand til forurettede</span></p>\r\n<p class=\"BilagtekstListe\">I sager om psykisk vold skal politiet særligt være opmærksom på at:</p>\r\n<p class=\"Liste1\">\r\n   <span class=\"Liste1Nr\">–</span> udpege en kontaktperson i politiet og oplyse om kontaktpersonens rolle</p>\r\n<p class=\"Liste1\">\r\n   <span class=\"Liste1Nr\">–</span> vejlede om muligheden for beskikkelse af en bistandsadvokat</p>\r\n<p class=\"Liste1\">\r\n   <span class=\"Liste1Nr\">–</span> vejlede om muligheden for at få erstatning og godtgørelse fra staten efter lov om erstatning til ofre for forbrydelser</p>\r\n<p class=\"Liste1\">\r\n   <span class=\"Liste1Nr\">–</span> vejlede om muligheden for at få støtte ved en offerrådgivning samt andre relevante rådgivnings- og behandlingstilbud, der er specialiseret indenfor området</p>\r\n<p class=\"Liste1\">\r\n   <span class=\"Liste1Nr\">–</span> vejlede om reglerne om vidnefritagelse</p>\r\n<p class=\"Liste1\">\r\n   <span class=\"Liste1Nr\">–</span> vejlede om reglerne om tilhold, opholdsforbud og bortvisning, når der er anledning til det</p>\r\n<p class=\"Liste1\">\r\n   <span class=\"Liste1Nr\">–</span> overveje om der skal tilbydes særlige beskyttelsesforanstaltninger</p>\r\n<p class=\"Liste1\">\r\n   <span class=\"Liste1Nr\">–</span> overveje om der kan ydes praktisk hjælp ved f.eks. at tilbyde at køre forurettede til familie/venner, et krisecenter eller til retsmødet i retten.</p>\r\n<p>\r\n</p>\r\n<p>Se i øvrigt retningslinjerne for vejledning af forurettede i Rigsadvokatmeddelelsen afsnittet om <span class=\"Underline\">Forurettede – vejledning af forurettede mv.</span>, pkt. 2.1. samt afsnittet om <span class=\"Underline\">Samlivsrelaterede personfarlige forbrydelser</span>, pkt. 2.4.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">2.3.2.</span> <span class=\"Bold Italic\">Vidnefritagelse</span></p>\r\n<p>Forurettede skal i forbindelse med afhøring orienteres om sine pligter og rettigheder som vidne i sagen. Politiet skal i sager om psykisk vold forud for afhøringen vejlede forurettede om reglen i retsplejelovens § 171, hvoraf det fremgår, at man som udgangspunkt ikke har pligt til at afgive forklaring om sine nærmeste, jf. retsplejelovens § 753, jf. § 173, stk. 1, jf. § 171, stk. 1. Det gælder også andre vidner, f.eks. børn, der skal afgive forklaring om sine nærmeste. Der henvises til pkt. 2.4.2. i Rigsadvokatmeddelelsen afsnittet om <span class=\"Underline\">Samlivsrelaterede personfarlige forbrydelser</span> samt <span class=\"Underline\">Rigsadvokatens procesguide om vidnepligt, vidneudelukkelse og vidnefritagelse</span>.</p>\r\n<p>\r\n</p>\r\n<p>Det bemærkes, at begrebet ”nærmeste” i retsplejelovens § 171 adskiller sig fra bestemmelsens begreb ”nært knyttet til forurettedes husstand”, som har et bredere anvendelsesområde end ”nærmeste”. Er der tale om en tidligere ægtefælle eller samlever, er der som udgangspunkt ikke tale om en parts nærmeste, men den tidligere ægtefælle eller samlever kan stadig være ”nært tilknyttet til forurettedes husstand”.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">3.</span> <span class=\"Bold\">Forberedelse</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.1.</span> <span class=\"Bold Italic\">Afhøringer i retten</span></p>\r\n<p>Se Rigsadvokatens <span class=\"Underline\">anbefalinger til afhøringer i sager om psykisk vold</span>.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.2.</span> <span class=\"Bold Italic\">Forelæggelse ved tiltalerejsning</span></p>\r\n<p>Sager om psykisk vold er et anklagerfagligt fokusområde i retspraksis. Det indebærer blandt andet, at sager, hvor det vurderes, at der bør rejses tiltale for overtrædelse af straffelovens § 243, skal forelægges for den regionale statsadvokat med udkast til anklageskrift og strafpåstand.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">3.3.</span> <span class=\"Bold Italic\">Underretning af forurettede ved slutning af sagen</span></p>\r\n<p>Anklagemyndigheden skal underrette forurettede, hvis anmeldelsen afvises eller efterforskningen indstilles i en sag,  påtale opgives eller der meddeleles et tiltalefrafald, jf. retsplejelovens § 749, stk. 3 og 724, stk. 1. Underretningen skal ske skriftligt og skal indeholde en begrundelse for afgørelsen samt klagevejledning i overensstemmelse med retsplejeloven.</p>\r\n<p>\r\n</p>\r\n<p>Det skal i sager om psykisk vold samtidig overvejes, om den skriftlige underretning skal suppleres af en mundtlig orientering af forurettede om afgørelsen, f.eks. af forurettedes kontaktperson i politiet.</p>\r\n<p>\r\n</p>\r\n<p>Retningslinjerne for underretning af forurettede om indstilling af efterforskningen, påtaleopgivelse og tiltalefrafald fremgår af Rigsadvokatmeddelelsen afsnittet om <span class=\"Underline\">Forurettede – Vejledning af forurettede mv.,</span> pkt. 3.2. samt Rigsadvokatens <span class=\"Underline\">Retningslinjer om underretning ved henlæggelser af straffesager – retsplejelovens § 749, stk. 3.</span></p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">4.</span> <span class=\"Bold\">Jura</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">4.1.</span> <span class=\"Bold Italic\">Betingelser for anvendelse af straffelovens § 243</span></p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.1.1.</span> <span class=\"Bold Italic\">Tilknytning til forurettedes husstand</span></p>\r\n<p>Bestemmelsen finder anvendelse på gerningsmænd, der <span class=\"Italic\">”tilhører eller er nært knyttet til en andens husstand eller tidligere har haft en sådan tilknytningen til husstanden”</span>. Ordlyden skal forstås i overensstemmelse med straffelovens § 244, stk. 2, som i det væsentligste har samme ordlyd.</p>\r\n<p>\r\n</p>\r\n<p>Bestemmelsen finder således anvendelse på personer i den forurettedes husstand, f.eks. en ægtefælle, samlever, forælder, plejeforælder eller søskende.</p>\r\n<p>\r\n</p>\r\n<p>Bestemmelsen finder ligeledes anvendelse på personer med en nær tilknytning til husstanden. Det kan eksempelvis være en tidligere ægtefælle, der stadig jævnligt kommer i husstanden, fordi deres fællesbørn har bopæl der, eller en onkel, der er involveret i opdragelsen af børnene. Det kan også være forurettedes kæreste, der ikke bor sammen med forurettede.</p>\r\n<p>\r\n</p>\r\n<p>Ved vurderingen af om en person er nært knyttet til forurettedes husstand, vil det bl.a. kunne indgå, om gerningsmanden har eller tidligere har haft folkeregisteradresse på samme adresse som forurettede, om gerningsmanden og forurettede er beslægtede, samt om gerningsmanden jævnligt kommer i forurettedes hjem eller jævnligt har kontakt via digitale tjenester, såsom telefon, sms, sociale medier mv., jf. forarbejderne til lov nr. 329 af 30. marts 2019 (<span class=\"Underline\">lovforslag nr. L 139 af 9. januar 2019</span>), de specielle bemærkninger til § 1, nr. 2.</p>\r\n<p>\r\n</p>\r\n<p>Endelig finder bestemmelsen anvendelse på gerningsmænd, som tidligere har tilhørt eller været nært knyttet til forurettedes husstand. Det vil omfatte gerningsmænd, som tidligere har været en del af husstanden eller i øvrigt har haft en sådan tilknytning til husstanden, f.eks. en ekskæreste, som er flyttet fra husstanden, eller et familiemedlem, som ikke længere jævnligt kommer i forurettedes hjem. Det forudsættes, at der foreligger en vis forbindelse mellem den psykiske vold og gerningsmandens tilknytning til husstanden. F.eks. vil krænkelser, som begynder, mens forurettede og gerningsmanden bor sammen, og som fortsætter efter, at gerningsmanden ikke længere er en del af husstanden, og krænkelser, som begynder i forbindelse med en ophævelse af samlivet, have tilstrækkelig sammenhæng. Begynder den psykiske vold først et år efter en samlivsophævelse, vil der normalt ikke foreligge den nødvendige forbindelse mellem den psykiske vold og gerningsmandens tilknytning til husstanden, medmindre parterne har opretholdt en regelmæssig og nær kontakt, f.eks. på grund af parternes fælles børn.</p>\r\n<p>\r\n</p>\r\n<p>Personale, der arbejder på et opholdssted eller botilbud, hvor forurettede bor, kan efter omstændighederne være omfattet af bestemmelsen. Der henvises til pkt. 2.4. i <span class=\"Underline\">den kommenterede høringsoversigt over lovforslaget</span> samt Justitsministerens <span class=\"Underline\">besvarelse af spørgsmål 2 fra Folketingets Retsudvalg til lovforslaget</span>.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.1.2.</span> <span class=\"Bold Italic\">Hyppigheden og varigheden</span></p>\r\n<p>For at der er tale om en adfærd, der er foretaget <span class=\"Italic\">”gentangne gange over en periode”</span>, skal der være tale om en adfærd, der i almindelighed opfattes som et mønster. Enkeltstående krænkelser falder derfor udenfor bestemmelsen. Ifølge forarbejderne til lov nr. 329 af 30. marts 2019 (<span class=\"Underline\">lovforslag nr. L 139 af 9. januar 2019</span>), de specielle bemærkninger til § 1, nr. 2, vil få tilfælde være tilstrækkeligt ved alvorlige krænkelser.</p>\r\n<p>\r\n</p>\r\n<p>Adfærden skal desuden være foregået over en vis periode. Hvor lang denne periode skal være, afhænger af en konkret vurdering, hvori bl.a. intensiteten og den potentielle skadevirkning af adfærden indgår. Ved meget hyppige eller intensive episoder vil selv en meget kort periode kunne medføre, at bestemmelsen finder anvendelse. I forhold til børn og unge tillægges det væsentlig betydning, at adfærden er af en sådan karakter, at den – selv over en kort periode – er egnet til at skade barnets eller den unges udvikling eller selvopfattelse.</p>\r\n<p>\r\n</p>\r\n<p>Loven finder anvendelse på handlinger, der er begået efter lovens ikrafttrædelsen den 1. april 2019. Adfærden skal derfor have fundet sted ”gentagne gange over en periode” efter lovens ikrafttrædelse.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.1.3.</span> <span class=\"Bold Italic\">Adfærden</span></p>\r\n<p>For at bestemmelsen finder anvendelse, skal der objektivt set være tale om, at nogen udsættes for <span class=\"Italic\">”groft nedværdigende, forulempende eller krænkende adfærd”.</span>  Adfærden kan bestå af handlinger eller undladelser (eller begge dele).</p>\r\n<p>\r\n</p>\r\n<p>\r\n   <span class=\"Bold\">Nedværdigende</span>\r\n</p>\r\n<p class=\"BilagtekstListe\">Med nedværdigende handlinger sigtes til en adfærd, der er egnet til at ydmyge eller nedgøre offeret. Der kan eksempelvis være tale om nedværdigende adfærd, hvis gerningsmanden:</p>\r\n<p class=\"Liste1\">\r\n   <span class=\"Liste1Nr\">–</span> åbenlyst behandler den forurettede dårligere end andre</p>\r\n<p class=\"Liste1\">\r\n   <span class=\"Liste1Nr\">–</span> indfører et regelsæt, der udstiller eller ydmyger personen</p>\r\n<p class=\"Liste1\">\r\n   <span class=\"Liste1Nr\">–</span> ignorerer personen</p>\r\n<p class=\"Liste1\">\r\n   <span class=\"Liste1Nr\">–</span> omtaler personen, som om vedkommende ikke er noget værd</p>\r\n<p class=\"Liste1\">\r\n   <span class=\"Liste1Nr\">–</span> berøver personen muligheden for at få indflydelse på egne forhold</p>\r\n<p class=\"Liste1\">\r\n   <span class=\"Liste1Nr\">–</span> tvinger personen til at gøre eller tåle noget, som personen ikke bryder sig om eller opfatter som uværdigt.</p>\r\n<p>\r\n</p>\r\n<p>\r\n   <span class=\"Bold\">Forulempende</span>\r\n</p>\r\n<p class=\"BilagtekstListe\">Forulempende handlinger sigter primært til gerningsmandens chikanerende eller generende adfærd. Der kan eksempelvis være tale om forulempende adfærd, hvis gerningsmanden:</p>\r\n<p class=\"Liste1\">\r\n   <span class=\"Liste1Nr\">–</span> kontakter personens arbejdsplads, familie, venner m.v. for at sprede ondsindet sladder, falske rygter eller intime oplysninger om personen</p>\r\n<p class=\"Liste1\">\r\n   <span class=\"Liste1Nr\">–</span> giver fejlagtig information til offentlige myndigheder, herunder indgiver falsk anmeldelse til politiet</p>\r\n<p class=\"Liste1\">\r\n   <span class=\"Liste1Nr\">–</span> sender private billeder af personen (uanset om disse er omfattet af straffelovens § 264d) til andre</p>\r\n<p class=\"Liste1\">\r\n   <span class=\"Liste1Nr\">–</span> bestiller et stort antal varer til levering hos personen</p>\r\n<p class=\"Liste1\">\r\n   <span class=\"Liste1Nr\">–</span> sender beskeder til personen om, at man har kendskab til, hvor den pågældende befinder sig.</p>\r\n<p>Det bemærkes, at gerningsmanden vil kunne få andre til at foretage de nævnte handlinger for sig.</p>\r\n<p>\r\n</p>\r\n<p>\r\n   <span class=\"Bold\">Krænkende adfærd</span>\r\n</p>\r\n<p class=\"BilagtekstListe\">Krænkende adfærd er et bredt begreb, som f.eks. omfatter en adfærd, der er egnet til at skade forurettedes ære eller selvfølelse, eller som i øvrigt negativt kan påvirke den forurettedes psykiske integritet. Der kan eksempelvis være tale om krænkende adfærd, hvis gerningsmanden:</p>\r\n<p class=\"Liste1\">\r\n   <span class=\"Liste1Nr\">–</span> overskrider personens grænser, f.eks. seksuelt</p>\r\n<p class=\"Liste1\">\r\n   <span class=\"Liste1Nr\">–</span> lader en person overvære handlinger over for sine nærmeste, der opleves som ubehagelige eller chokerende, f.eks. hvor et barn overværer vold, psykisk vold eller andre overgreb over for barnets forældre eller søskende</p>\r\n<p class=\"Liste1\">\r\n   <span class=\"Liste1Nr\">–</span> manipulerer personen, f.eks. ved</p>\r\n<p class=\"Liste2\">\r\n   <span class=\"Liste2Nr\">–</span> at påvirke personens tanker, holdninger og adfærd ved udspekulerede, vildledende, agiterende eller forførende handlinger</p>\r\n<p class=\"Liste2\">\r\n   <span class=\"Liste2Nr\">–</span> at fordreje en situation, sådan at den krænkende adfærd opleves af personen som selvforskyldt</p>\r\n<p class=\"Liste2\">\r\n   <span class=\"Liste2Nr\">–</span> urimelig kritik, hentydninger eller anklager, som har til formål at få personen til at underkaste sig gerningsmanden.</p>\r\n<p>\r\n</p>\r\n<p>\r\n   <span class=\"Bold\">Flere eksempler på adfærd</span>\r\n</p>\r\n<p class=\"BilagtekstListe\">Af forarbejderne til lov nr. 329 af 30. marts 2019 <span class=\"Underline\">(lovforslag nr. L 139 af 9. januar 2019),</span> de specielle bemærkninger til § 1, nr. 2, fremgår en ikke udtømmende række af eksempler, der – afhængig af de nærmere omstændigheder – kan betragtes som nedværdigende, forulempende og krænkendende. Det kan bl.a. være at:</p>\r\n<p class=\"Liste1\">\r\n   <span class=\"Liste1Nr\">–</span> isolere en person fra sit barn eller nærmeste familie eller netværk</p>\r\n<p class=\"Liste1\">\r\n   <span class=\"Liste1Nr\">–</span> tage kontrol over en persons dagligdag ved at beslutte, hvornår personen må sove, indgå i sociale sammenhænge, hvilke personer vedkommende må omgås, hvilket tøj personen må iføre sig osv.</p>\r\n<p class=\"Liste1\">\r\n   <span class=\"Liste1Nr\">–</span> indskrænke en persons bevægelsesfrihed eller monitorere eller overvåge en person uden samtykke (overvågningen behøver ikke være omfattet af straffelovens § 264b)</p>\r\n<p class=\"Liste1\">\r\n   <span class=\"Liste1Nr\">–</span> holde en person i uvished om afgørende beslutninger, f.eks. rejser til udlandet</p>\r\n<p class=\"Liste1\">\r\n   <span class=\"Liste1Nr\">–</span> nægte en person at søge arbejde eller adgang til f.eks. uddannelse og sundhedsvæsen</p>\r\n<p class=\"Liste1\">\r\n   <span class=\"Liste1Nr\">–</span> få andre til at lægge pres på personen til at træffe bestemte livbeslutninger, som f.eks. uddannelse eller ægtefællevalg</p>\r\n<p class=\"Liste1\">\r\n   <span class=\"Liste1Nr\">–</span> tvinge en anden til at gennemføre eller afslutte en graviditet</p>\r\n<p class=\"Liste1\">\r\n   <span class=\"Liste1Nr\">–</span> fastholde en person i et ægteskab med henvisning til forestillinger om ærbarhed/ og eller familiens generelle status eller anden negativ social kontrol</p>\r\n<p class=\"Liste1\">\r\n   <span class=\"Liste1Nr\">–</span> tage kontrol over en anden persons økonomi</p>\r\n<p class=\"Liste1\">\r\n   <span class=\"Liste1Nr\">–</span> true en person eller den pågældendes børn eller nærmeste (truslerne behøver ikke at være omfattet af straffelovens § 266)</p>\r\n<p class=\"Liste1\">\r\n   <span class=\"Liste1Nr\">–</span> udsætte en persons børn eller nærmeste for krænkelser eller vold for at skade personen</p>\r\n<p class=\"Liste1\">\r\n   <span class=\"Liste1Nr\">–</span> afpresse eller ødelægge eller true med at ødelægge en persons ejendele.</p>\r\n<p>\r\n</p>\r\n<p>\r\n   <span class=\"Bold\">Negativ Social Kontrol</span>\r\n</p>\r\n<p>Ved lov nr. 415 af 13. marts 2021 (lovforslag nr. <span class=\"Underline\">L 126 A af 16. december 2020) </span>er det præciseret, at ægteskabs- og/eller skilsmissekontrakter, der efter deres indhold har til formål at fastholde en person i et ægteskab eller en lignende samlivssituation med henvisning til forestillinger om ærbarhed og/eller familiens generelle status eller udsætte forurettede for anden negativ social kontrol, at isolere en person fra sit barn eller dennes nærmeste, at afpresse en person, eller som på anden vis har til formål at lægge pres på en person til at træffe eller undlade at træffe bestemte livsbeslutninger vedrørende f.eks. skilsmisse eller valg af (kommende) ægtefælle, partner, bopæl eller uddannelse, er udtryk for negativ social kontrol, der – afhængig af de nærmere omstændigheder – kan udgøre psykisk vold.</p>\r\n<p>\r\n</p>\r\n<p>Det bemærkes, at selve <span class=\"Italic\">indgåelsen</span> af en ægteskabs- og/eller skilsmissekontrakt ikke i sig selv vil være tilstrækkeligt til at udgøre psykisk vold. Det afgørende vil være, at en sådan kontrakt faktisk og på en utilbørlig måde styrer den anden person ved f.eks. at fastholde personen i et forhold mod dennes vilje eller ved at formå personen til at træffe eller undlade at træffe de ovenfor nævnte livsbeslutninger. Derimod vil udfærdigelsen og indgåelsen af en sådan kontrakt, hvis den efter sit indhold har til formål at styre en anden person, men hvor den (endnu) ikke har haft denne effekt, efter omstændighederne kunne straffes som forsøg på psykisk vold i medfør af straffelovens § 21. Det vil f.eks. kunne være tilfældet, hvis kontrakten lige er blevet udfærdiget, og der derfor endnu ikke er tale om et handlemønster af en vis varighed.</p>\r\n<p>\r\n</p>\r\n<p>Religiøse forkyndere og andre personer, der må anses for at have en vis autoritet i forhold til forurettede og dennes nærmeste, og som ved hjælp af f.eks. udarbejdelsen af en ægteskabs- og/eller skilsmissekontrakt medvirker til, at gerningsmanden over for forurettede udøver negativ social kontrol, vil efter omstændighederne kunne straffes for medvirken til psykisk vold, jf. straffelovens § 23.</p>\r\n<p>\r\n</p>\r\n<p>Der henvises til forarbejderne til lov nr. 415 af 13. marts 2021 (lovforslag nr<span class=\"Underline\">. L 126 A af 16. december 2020, de almindelige bemærkninger, pkt. 2.1.3).</span> Det fremgår endvidere af forarbejderne, at der ikke med loven er tilsigtet nogen ændringer af retstilstanden, herunder bestemmelsens strafbetingelser, og negativ social kontrol er således også omfattet af straffelovens § 243 forud for lovens ikrafttræden den 15. marts 2021.</p>\r\n<p>\r\n</p>\r\n<p class=\"BilagtekstListe\">Særligt for så vidt angår børn nævnes adfærd, der udsætter barnet for konstant devaluering, eller som nedbryder barnets selvværd, feks. :</p>\r\n<p class=\"Liste1\">\r\n   <span class=\"Liste1Nr\">–</span> ignorere barnet og nægte det omsorg</p>\r\n<p class=\"Liste1\">\r\n   <span class=\"Liste1Nr\">–</span> tage barnet som gidsel i konflikter mellem dets forældre</p>\r\n<p class=\"Liste1\">\r\n   <span class=\"Liste1Nr\">–</span> kommentere barnets krop, vægt eller madindtag.</p>\r\n<p>\r\n</p>\r\n<p>Forældres opdragelse af børn er som udgangspunkt ikke omfattet af bestemmelsen, men forældres adfærd over for deres børn kan dog i alvorligere tilfælde antage en sådan karakter eller grovhed, at den omfattes af bestemmelsen. Det gælder f.eks. hvis barnet udsættes for hyppig og længerevarende isolation, som nærmer sig en frihedsberøvelse eller hvor barnet over en periode udsættes for en række krænkelser, som er egnet til at nedbryde barnet, og som ofte vil have karakter af negativ social kontrol.</p>\r\n<p>\r\n</p>\r\n<p>Der henvises til <span class=\"Underline\">betænkningen over lovforslaget</span> og Justitsministierens <span class=\"Underline\">besvarelse af spørgsmål 6 fra Folketingets Retsudvalg til lovforslaget</span>.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.1.4.</span> <span class=\"Bold Italic\">Grovheden</span></p>\r\n<p>Adfærden skal kunne betegnes som grov, for at adfærden er omfattet af bestemmelsen. Det vil således ikke være enhver nedværdigende, forulempende eller krænkende adfærd, der kan udgøre psykisk vold i lovens forstand. Det er dog ikke et krav, at hver enkeltstående handling eller undladelse kan betegnes som grov, hvis der samlet set er tale om grov nedværdigende, forulempende eller krænkende adfærd, jf. forarbejderne til lov nr. 329 af 30. marts 2019 (<span class=\"Underline\">lovforslag nr. L 139 af 9. januar 2019</span>), de specielle bemærkninger til § 1, nr. 2.</p>\r\n<p>\r\n</p>\r\n<p>Kravet om grovhed har nær sammenhæng med kravene om, at adfærden skal foregå gentagne gange over en periode, og at den skal være egnet til at styre den forurettede. Der skal således samlet set være tale om adfærd af en vis varighed og intensitet, for at adfærden kan betegnes som grov.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">4.1.5.</span> <span class=\"Bold Italic\">Egnet til utilbørligt at styre</span></p>\r\n<p>Adfærden skal være egnet til utilbørligt at styre forurettede. Ordlyden ”styre” sigter til kontrollerende adfærd, som forhindrer forurettede i at udfolde sig frit. Der kan f.eks. være tale om, at forurettede får frataget fornemmelsen af at bestemme over sig selv og sit eget liv, at forurettedes selvværd nedbrydes, at forurettede isoleres eller gøres afhængig af gerningsmanden. Adfærden skal således samlet set være egnet til at påvirke forurettede til at gøre eller tåle noget, som ikke er udtryk for forurettedes frie vilje.</p>\r\n<p>\r\n</p>\r\n<p>Det er en objektiv vurdering, om adfærden er egnet til at styre forurettede. Det er således ikke afgørende for anvendelsen af bestemmelsen, at forurettede rent faktisk er blevet styret, jf, forararbejderne til lov nr. 329 af 30. marts 2019 (<span class=\"Underline\">lovforslag nr. L 139 af 9. januar 2019</span>), de specielle bemærkninger til § 1, nr. 2.</p>\r\n<p>\r\n</p>\r\n<p>Den styrende adfærd skal samtidig være utilbørlig, hvilket omfatter styrende adfærd, der ikke er en naturlig del af parternes relation. Styring vil derfor i visse tilfælde være nødvendig og helt naturlig, f.eks. i relationer mellem voksen og barn (forudsat at der tages fornøden højde for barnets alder og modenhed). Meget grove krænkelser vil dog kun sjældent kunne opfattes som en naturlig del af parters relation.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">5.</span> <span class=\"Bold\">Straf og andre retsfølger</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.1.</span> <span class=\"Bold Italic\">Strafpåstanden i sager om straffelovens § 243</span></p>\r\n<p>Det fremgår af forarbejderne til lov nr. 329 af 30. marts 2019  <span class=\"Underline\">(lovforslag nr. L 139 af 9. januar 2019</span>), de specielle bemærkninger til § 1, nr. 2, at straffen for overtrædelse af bestemmelsen skal udmåles med afsæt i straffen for gentagne overtrædelser af straffelovens § 244, stk. 1 over for det samme offer. Det indebærer, at der som udgangspunkt ikke bør påståes mindre end 60 dages fængsel for overtrædelse af straffelovens § 243.</p>\r\n<p>\r\n</p>\r\n<p>Anklagemyndighedens strafpåstand i sager om psykisk vold skal i øvrigt fastsættes ud fra en samlet konkret vurdering af alle relevante omstændigheder i den enkelte sag, herunder karakteren og varigheden af den psykiske vold, forurettedes forhold og de konsekvenser som den psykiske vold har haft for forurettede.</p>\r\n<p>\r\n</p>\r\n<p>Det skal indgå som en skærpende omstændighed, hvis forurettede er et barn, har en funktionsnedsættelse eller på anden måde er gerningsmanden fysisk eller psykisk underlegen. Særligt i forhold til børn lægges det i forarbejderne til lov nr. 329 af 30. marts 2019 (<span class=\"Underline\">lovforslag nr. L 139 af 9. januar 2019</span>), de almindelige bemærkninger, pkt. 2.2., til grund, at psykisk vold kan forhindre eller ødelægge barnets udvikling, herunder især udviklingen af barnets identitet, selvværd og selvtillid.</p>\r\n<p>\r\n</p>\r\n<p>Det skal ligeledes indgå som en skærpende omstændighed ved straffens fastsættelse, hvis et barn har været vidne til psykiske vold udøvet mod en til barnet nærtstående person. Det er Rigsadvokatens opfattelse, at alene den omstændighed, at barnet har overværet en nærtstående person blive udsat for psykisk vold vil være skærpende, og det er derfor ikke afgørende, om barnet faktisk har indset, at personen udsættes for groft nedværdigende, forulempende eller krænkende adfærd. Det er desuden Rigsadvokatens opfattelse, at barnets overværelse af enkelte eller få episoder er tilstrækkeligt til, at det bør påberåbes som en skærpende omstændighed. Der henvises til Rigsadvokatmeddelelsen afsnittet om <span class=\"Underline\">Vold mod børn (§§ 244-246)</span>, pkt. 5.1. samt <span class=\"Underline\">Rigsadvokatens brev af 19. juni 2009</span>.</p>\r\n<p>\r\n</p>\r\n<p>Det bemærkes, at et barns overværelse af handlinger over for sine nærmeste, der opleves som ubehagelige eller chokerende, f.eks. vold eller psykisk vold, i sig selv kan være en selvstændig overtrædelse af straffelovens § 243, såfremt de øvrige betingelser er opfyldt, jf. forarbejderne til lov nr. 329 af 30. marts 2019 <span class=\"Underline\">(lovforslag nr. L 139 af 9. januar 2019</span>), de specielle bemærkninger til § 1, nr. 2.</p>\r\n<p>\r\n</p>\r\n<p>Straffen kan i medfør af straffelovens § 247, stk. 1 forhøjes med indtil det halve, hvis gerningsmanden tidligere er dømt for forsætligt legemsangreb, psykisk vold eller for en forbrydelse, der har været forbundet med forsætlig vold.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.2.</span> <span class=\"Bold Italic\">Straf i sammenstød</span></p>\r\n<p>Straffelovens § 243 kan efter omstændighederne omfatte adfærd, der er selvstændig kriminaliseret i straffeloven, f.eks. vanrøgt efter straffelovens § 213, voldtægt efter straffelovens § 216 eller andre seksualforbrydelser, vold efter straffelovens § 244-246, ulovlig tvang efter straffelovens § 260, uberettiget videregivelse af private meddelelser eller billeder § 264d, overvågning via gps eller lignende apparater efter straffelovens § 264b eller trusler efter straffelovens § 266. Det fremgår af forararbejderne til lov nr. 329 af 30. marts 2019 <span class=\"Underline\">(lovforslag nr. L 139 af 9. januar 2019</span>), de specielle bemærkninger til nr. 2, at bestemmelsen kan anvendes i sammenstød med andre strafbestemmelser, jf. dog nedenfor om § 245, stk. 2.</p>\r\n<p>\r\n</p>\r\n<p class=\"Overskriftstekst3\">\r\n   <span class=\"Bold Italic\">5.2.1.</span> <span class=\"Bold Italic\">Særligt om § 245, stk. 2</span></p>\r\n<p>Straffelovens § 245, stk. 2 omfatter skade på legeme eller helbred, herunder bl.a. tilføjelse af psykiske traumer, og anses som en overbygning i forhold til straffelovens § 243. I tilfælde, hvor der sker domfældelse efter § 245, stk. 2, skal de samme handlinger ikke straffes efter straffelovens § 243.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">5.3.</span> <span class=\"Bold Italic\">Udskudt forældelsesfrist i visse sager</span></p>\r\n<p>Er forholdet begået mod en person under 18 år af en person, der på gerningstidspunktet tilhørte eller var nært knyttet til forurettedes husstand, regnes forældelsesfristen tidligst fra den dag, den forurettede fylder 21 år, jf. straffelovens § 94, stk. 4, 3. pkt.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">6.</span> <span class=\"Bold\">Efter dom</span></p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.1.</span> <span class=\"Bold Italic\">Forelæggelse af ankespørgsmålet for statsadvokaten</span></p>\r\n<p>Alle domme, hvor der er rejst tiltale for overtrædelse af straffelovens § 243, skal forelægges for den regionale statsadvokat med en begrundet indstilling inden ankefristens udløb.</p>\r\n<p>\r\n</p>\r\n<p class=\"Overskriftstekst2\">\r\n   <span class=\"Bold Italic\">6.2.</span> <span class=\"Bold Italic\">Domme til Vidensbasen</span></p>\r\n<p>Psykisk vold er et anklagerfagligt fokusområde, og det betyder, at alle by- og landsretsdomme skal sendes til Vidensbasen.</p>\r\n<p>\r\n</p>\r\n<p>Kun endelige domme må indsendes til Vidensbasen.</p>\r\n<p>\r\n</p>\r\n<p>Skemaer til indsendelse af domme til Vidensbasen findes under Viden på Anklagernet.</p>\r\n<p>\r\n</p>\r\n<p class=\"Overskriftstekst1\">\r\n   <span class=\"Bold\">7.</span> <span class=\"Bold\">Love og forarbejder</span></p>\r\n<p class=\"BilagtekstListe\">\r\n   <span class=\"Bold\">Straffeloven - seneste hovedlov</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Lovbekendtgørelse nr. 1650 af 17. november 2020</span></p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Retsplejeloven - seneste hovedlov</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> <span class=\"Underline\">Lovbekendtgørelse nr. 1284 af 14. november 2018</span></p>\r\n<p>\r\n</p>\r\n<p class=\"BilagtekstListe\">\r\n   <span class=\"Bold\">Relevante forarbejder</span>\r\n</p>\r\n<p class=\"Liste1\">\r\n   <span class=\"Liste1Nr\">–</span> Lov nr. 415 af 13. marts 2021 om ændring af straffeloven, lov om pas til danske statsborgere m.v. og udlændingeloven (<span class=\"Underline\">L 126 A af 16. december 2020 </span>forslag til lov om ændring af straffeloven, lov om pas til danske statsborgere m.v. og udlændingeloven).</p>\r\n<p class=\"Liste1\">\r\n   <span class=\"Liste1Nr\">–</span> Lov nr. 329 af 30. marts 2019 (selvstændig bestemmelse om psykisk vold) (<span class=\"Underline\">lovforslag nr. L 139 af 9. januar 2019</span>)</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Rigsadvokaturen, den 15. marts 2021</p><p class=\"Sign1\" align=\"center\">Rigsadvokaten</p><p class=\"Sign2\" align=\"right\">/ Rigsadvokaten</p></div>",
    "isHistorical": true,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/03/2021"
        },
        {
            "displayName": "Accession",
            "displayValue": "C20210917909"
        },
        {
            "displayName": "Entydig dokumentidentifikation",
            "displayValue": "AA012379"
        },
        {
            "displayName": "Dato for førstegangsindlæggelse",
            "displayValue": "16/03/2021"
        },
        {
            "displayName": "Dato for indlæggelse",
            "displayValue": "16/03/2021"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9179"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "15/03/2021"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Rigsadvokaten"
        },
        {
            "displayName": "Ressortministeriets journalnummer",
            "displayValue": "CMS VB 8410"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}