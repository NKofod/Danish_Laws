{
    "id": 109748,
    "title": "1990 BTL 103   BETÆNKNING OVER FORSLAG TIL LOV OM ÆNDRING AF LOV OM DANSK INDFØDSRET    NR L 103 1990-91, 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1990/2 BTL 103",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 103 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om dansk indfødsret <BR>  \r\n\r\n Nr L 103 1990-91, 2. samling </P>  \r\n\r\n<P></P>  \r\n\r\n<P>Afgivet af Indfødsretsudvalget </P>  \r\n\r\n<P></P>  \r\n\r\n<P>Afgivet: 19910221 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i en række møder og har herunder </P>  \r\n\r\n<P>stillet spørgsmål til indenrigsministeren, som denne har besvaret </P>  \r\n\r\n<P>skriftligt. </P>  \r\n\r\n<P>Herefter indstiller et <I>mindretal</I> (Det Konservative Folkepartis,  \r\n\r\n Venstres, Det Radikale Venstres og Kristeligt Folkepartis medlemmer af  \r\n\r\n udvalget) lovforslaget til <I>vedtagelse uændret. </I></P>  \r\n\r\n<P> Et mindretal inden for mindretallet (Kristeligt Folkepartis medlem af  \r\n\r\n udvalget) finder det rimeligt, at der betales et gebyr for ansøgning om dansk  \r\n\r\n indfødsret. Mindretallet finder dog, at et gebyr på 3.000 kr. er for højt. På  \r\n\r\n den anden side er et gebyr på 400 kr. svarende til gebyret ved ansøgning om  \r\n\r\n pas for lavt. Det stykke arbejde, der præsteres af det offentlige, er større  \r\n\r\n ved ansøgning om dansk indfødsret. Mindretallet opfordrer derfor  \r\n\r\n indenrigsministeren til at opkræve et gebyr på 1.000 kr. pr. ansøgning om  \r\n\r\n dansk indfødsret. </P>  \r\n\r\n<P>Et <I>andet mindretal</I> (Socialdemokratiets medlemmer af udvalget)  \r\n\r\n indstiller lovforslaget til <I>vedtagelse</I> med det af mindretallet  \r\n\r\n stillede ændringsforslag. </P>  \r\n\r\n<P>Et <I>tredje mindretal</I> (Socialistisk Folkepartis medlemmer af  \r\n\r\n udvalget) indstiller lovforslaget til <I>forkastelse</I> ved 3. behandling.  \r\n\r\n Mindretallet ønsker ikke at medvirke til vedtagelsen af lovforslaget, da  \r\n\r\n mindretallet finder det fuldstændig urimeligt, at man i fremtiden skal betale  \r\n\r\n et gebyr, som i lovforslagets bemærkninger er fastsat til 3.000 kr., for at  \r\n\r\n få lov til at søge om dansk indfødsret vel vidende, at man som ansøger ikke  \r\n\r\n har krav på at få tilkendt indfødsret, men alene har ret til at søge. </P>  \r\n\r\n<P>I cirkulæret om dansk indfødsret (naturalisation) § 10 står, at man ikke  \r\n\r\n må vejlede eller rådgive på en sådan måde, at nogen frafalder deres  \r\n\r\n ansøgning. </P>  \r\n\r\n<P>Denne såkaldte kontante vejledning kan fremover medføre, at nogen tvinges  \r\n\r\n til at undlade at indgive ansøgning. Dette var måske ministerens hensigt, men  \r\n\r\n det er ikke mindretallets, og SF tager afstand herfra. </P>  \r\n\r\n<P>Mindretallet har stillet det under nr. 1 nævnte ændringsforslag. </P>  \r\n\r\n<P>Et <I>fjerde mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. Mindretallet oplyser, at der hvert år uddeles ca. 2.500 danske  \r\n\r\n statsborgerskaber til udenlandske personer. </P>  \r\n\r\n<P>Ifølge lovforslagets bemærkninger vil der i 1991 blive indgivet i alt ca.  \r\n\r\n 3.000 ansøgninger. </P>  \r\n\r\n<P>Når man tager i betragtning, at hver eneste udlænding, som får tildelt et  \r\n\r\n dansk statsborgerskab, samtidig får en social livsforsikring, det være sig  \r\n\r\n bistandshjælp, dagpengeunderstøttelse, børnepenge, boligstøtte, hjælp til  \r\n\r\n børnepasning, invalidepension, folkepension og gratis lægehjælp, så er  \r\n\r\n beløbet på 3.000 kr. alt for lille. Det er faktisk kun det beløb, man betaler  \r\n\r\n for at få navneforandring i Danmark. Fremskridtspartiet mener derfor, at det  \r\n\r\n bør være den faktiske kostpris, der skal betales, hver gang der ansøges om  \r\n\r\n dansk statsborgerskab. </P>  \r\n\r\n<P>Et <I>femte mindretal</I> (Centrum-Demokraternes medlem af udvalget) vil  \r\n\r\n redegøre for sin stilling til lovforslaget og de stillede ændringsforslag ved  \r\n\r\n 2. behandling. </P>  \r\n\r\n<P>Ændringsforslag </P>  \r\n\r\n<P>Til § 1 </P>  \r\n\r\n<P>Af et <I>mindretal</I> (SF): </P>  \r\n\r\n<P> <B>1)</B>  <I>Nr. 4</I> udgår. </P>  \r\n\r\n<P>Af et <I>mindretal</I> (S): </P>  \r\n\r\n<P> <B>2)</B> I den under <I>nr. 4</I> foreslåede affattelse af <I>§ 12, stk.  \r\n\r\n 1,</I> ændres &#187;indgivelse af ansøgning om&#171; til: &#187;opnåelse  \r\n\r\n af&#171;. </P>  \r\n\r\n<P>Bemærkninger </P>  \r\n\r\n<P>Til nr. 2 </P>  \r\n\r\n<P>Man betaler først for en vare ved modtagelsen. Tilsvarende må også gælde  \r\n\r\n for en offentlig ydelse. Hjemmelen efter den ændrede § 12, stk. 1, kan  \r\n\r\n udnyttes således, at der opkræves 400 kr. (svarende til prisen for et pas),  \r\n\r\n når ansøgningen imødekommes. </P>  \r\n\r\n<P> <I>Erling Christensen (S) Henning Rasmussen (S) Taanquist (S) Ole Vagn  \r\n\r\n Christensen (S) Poul Andersen (S) Lise Hækkerup (S) Lotte Henriksen (S)  \r\n\r\n Birthe Hansen (SF)</I> fmd. <I>Lis Noer Holmberg (CD) John Vinther (KF) Helge  \r\n\r\n Adam Møller (KF) Inge Dahl-Sørensen (V) Birthe Rønn Hornbech (V) Anders  \r\n\r\n Mølgaard (V) Kirsten Madsen (FP) Elisabeth Arnold (RV) Inger Stilling  \r\n\r\n Pedersen (KRF)</I> nfmd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "01/03/1991"
        },
        {
            "displayName": "Accession",
            "displayValue": "199024K00103"
        },
        {
            "displayName": "Entydig dokumentidentifikation",
            "displayValue": "CL002885"
        },
        {
            "displayName": "Dato for førstegangsindlæggelse",
            "displayValue": "01/03/1991"
        },
        {
            "displayName": "Dato for indlæggelse",
            "displayValue": "01/03/1991"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "103"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}