{
    "id": 112600,
    "title": "1985 LSF 17   FORSLAG TIL LOV OM ÆNDRING AF LIGNINGSLOVEN (LEJEVÆRDI AF BOLIG I EGEN   EJENDOM) ",
    "documentTypeId": "400",
    "isSagsforlobPeriodValid": false,
    "shortName": "1985/1 LSF 17",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr LSF 17 </P>  \r\n\r\n<P></P>  \r\n\r\n<P>Forslag til Lov om ændring af ligningsloven (Lejeværdi af bolig i egen  \r\n\r\n ejendom) </P>  \r\n\r\n<P></P>  \r\n\r\n<P>Fremsat af ministeren for skatter afgifter </P>  \r\n\r\n<P></P>  \r\n\r\n<P>den 2. oktober 1985 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>§ 1 </P>  \r\n\r\n<P>I lov om påligningen af indkomst- og formueskat til staten </P>  \r\n\r\n<P>(ligningsloven), jfr. lovbekendtgørelse nr. 405 af 2. september </P>  \r\n\r\n<P>1985, foretages følgende ændringer: </P>  \r\n\r\n<P>1. § 15G, stk. 3, affattes således: </P>  \r\n\r\n<P>&#187;Stk. 3. Den lejeværdi, der er beregnet efter stk. 1, skal nedsættes  \r\n\r\n</P>  \r\n\r\n<P>i det omfang, den overstiger lejeværdien for det forudgående </P>  \r\n\r\n<P>indkomstår med mere end 3.500 kr. Den lejeværdi, der er beregnet </P>  \r\n\r\n<P>for de i stk. 2 nævnte skattepligtige, skal nedsættes i det </P>  \r\n\r\n<P>omfang, den overstiger lejeværdien for det forudgående indkomstår </P>  \r\n\r\n<P>med mere end 1.000 kr. Dog kan nedsættelse efter 1. eller 2. pkt. </P>  \r\n\r\n<P>kun ske i det omfang, lejeværdien efter stk. 1 og stk. 2 </P>  \r\n\r\n<P>overstiger det forudgående indkomstårs lejeværdi med mere end 20 </P>  \r\n\r\n<P>pct.&#171; </P>  \r\n\r\n<P>2. § 15G, stk. 4, affattes således: </P>  \r\n\r\n<P>&#187;Stk. 4. Ministeren for skatter og afgifter kan fastsætte nærmere  \r\n\r\n</P>  \r\n\r\n<P>regler om beregningen af den lejeværdi for indkomståret og for det </P>  \r\n\r\n<P>forudgående indkomstår, der skal lægges til grund efter stk. 3, </P>  \r\n\r\n<P>for følgende ejendomme: </P>  \r\n\r\n<P>1) Ejendomme, hvis beregningsgrundlag skal opgøres efter § 15B, stk. </P>  \r\n\r\n<P>3, eller § 15C. </P>  \r\n\r\n<P>2) Ejendomme, for hvilke lejeværdien nedsættes eller forhøjes efter § </P>  \r\n\r\n<P>15H. </P>  \r\n\r\n<P>3) Ejendomme, som den skattepligtige ikke har ejet i hele </P>  \r\n\r\n<P>indkomståret og hele det forudgående indkomstår, eller som ikke i </P>  \r\n\r\n<P>hele denne periode har tjent til bolig for den skattepligtige.&#171; </P>  \r\n\r\n<P>§ 2 </P>  \r\n\r\n<P>Loven har virkning for indkomståret 1985 og følgende indkomstår. </P>  \r\n\r\n<P>Oprindeligt fremsat lovforslag </P>  \r\n\r\n<P>Blad nr 25 </P>  \r\n\r\n<P>§ 1 </P>  \r\n\r\n<P>I lov om påligning af indkomst- og formueskat til staten </P>  \r\n\r\n<P>(ligningsloven), jfr. lovbekendtgørelse nr. 405 af 2. september </P>  \r\n\r\n<P>1985 foretages følgende ændringer: </P>  \r\n\r\n<P>1. § 15G, stk. 3, affattes således: </P>  \r\n\r\n<P>&#187;Stk. 3. Den lejeværdi, der er beregnet efter stk. 1, skal nedsættes  \r\n\r\n</P>  \r\n\r\n<P>i det omfang, den overstiger lejeværdien for det forudgående </P>  \r\n\r\n<P>indkomstår med mere end 3.500 kr. Den lejeværdi, der er beregnet </P>  \r\n\r\n<P>for de i stk. 2 nævnte skattepligtige, skal nedsættes i det </P>  \r\n\r\n<P>omfang, den overstiger lejeværdien for det forudgående indkomstår </P>  \r\n\r\n<P>med mere end 1.000 kr. Dog kan nedsættelse efter 1. eller 2. pkt. </P>  \r\n\r\n<P>kun ske i det omfang, lejeværdien efter stk. 1 og stk. 2 </P>  \r\n\r\n<P>overstiger det forudgående indkomstårs lejeværdi med mere end 20 </P>  \r\n\r\n<P>pct.&#171; </P>  \r\n\r\n<P>2. § 15G, stk. 4, affattes således: </P>  \r\n\r\n<P>&#187;Stk. 4. Ministeren for skatter og afgifter kan fastsætte nærmere  \r\n\r\n</P>  \r\n\r\n<P>regler om beregningen af den lejeværdi for indkomståret og for det </P>  \r\n\r\n<P>forudgående indkomstår, der skal lægges til grund efter stk. 3 for </P>  \r\n\r\n<P>følgende ejendomme: </P>  \r\n\r\n<P>1) Ejendomme, hvis beregningsgrundlag skal opgøres efter § 15B, stk. </P>  \r\n\r\n<P>3, eller § 15C. </P>  \r\n\r\n<P>2) Ejendomme, for hvilke lejeværdien nedsættes eller forhøjes efter § </P>  \r\n\r\n<P>15H. </P>  \r\n\r\n<P>3) Ejendomme, som den skattepligtige ikke har ejet i hele </P>  \r\n\r\n<P>indkomståret og hele det forudgående indkomstår, eller som ikke i </P>  \r\n\r\n<P>hele denne periode har tjent til bolig for den skattepligtige.&#171; </P>  \r\n\r\n<P>§ 2 </P>  \r\n\r\n<P>Loven har virkning for indkomståret 1985 og følgende indkomstår. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>1. Lovforslagets hovedindhold </P>  \r\n\r\n<P>Lovforslaget er et led i aftalen af 19. juni 1985 mellem </P>  \r\n\r\n<P>regeringspartierne, Det radikale Venstre og Socialdemokratiet om </P>  \r\n\r\n<P>en skattereform. </P>  \r\n\r\n<P>Forslaget går ud på at begrænse den maksimale stigning i lejeværdien </P>  \r\n\r\n<P>af egen bolig fra et indkomstår til det følgende. </P>  \r\n\r\n<P>Ved den årlige regulering af enfamilieshusenes kontante </P>  \r\n\r\n<P>ejendomsværdier pr. 1. april 1984 var den gennemsnitlige stigning </P>  \r\n\r\n<P>i forhold til året før ca. 24 pct. Stigningerne var ret varierende </P>  \r\n\r\n<P>fra område til område og for huse af forskellig størrelse. I de </P>  \r\n\r\n<P>større byområder lå de gennemsnitlige stigningsprocenter for </P>  \r\n\r\n<P>større enfamilieshuse højere end de 24 pct., navnlig i </P>  \r\n\r\n<P>hovedstadsområdet, hvor der for disse huse forekom stigninger op </P>  \r\n\r\n<P>til ca. 50 pct. De forhøjede ejendomsværdier skal benyttes ved </P>  \r\n\r\n<P>beregning af den skattemæssige lejeværdi, der skal medregnes ved </P>  \r\n\r\n<P>opgørelsen af den skattepligtige indkomst for 1985. </P>  \r\n\r\n<P>Lejeværdien beregnes efter de gældende regler på grundlag af den </P>  \r\n\r\n<P>ejendomsværdi, der senest er fastsat forud for indkomstårets </P>  \r\n\r\n<P>begyndelse. For skattepligtige, der ikke er fyldt 67 år inden </P>  \r\n\r\n<P>udgangen af kalenderåret, udgør lejeværdien 2,5 pct. af </P>  \r\n\r\n<P>ejendomsværdien og for skattepligtige, der er fyldt 67 år, </P>  \r\n\r\n<P>beregnes lejeværdien med 1,2 pct. Hvis ejendomsværdien ligger over </P>  \r\n\r\n<P>en beløbsgrænse, der i 1985 er 818.300 kr., beregnes lejeværdien </P>  \r\n\r\n<P>af den del af ejendomsværdien, der ligger over beløbsgrænsen dog </P>  \r\n\r\n<P>med 7,5 pct., hvad enten den skattepligtige er under eller over 67 </P>  \r\n\r\n<P>år. </P>  \r\n\r\n<P>De gældende regler om lejeværdiberegning sætter visse grænser for, </P>  \r\n\r\n<P>hvor meget lejeværdien for de fleste ejerboliger kan stige fra det </P>  \r\n\r\n<P>ene år til det andet. Det hindrer imidlertid ikke, at de ny </P>  \r\n\r\n<P>ejendomsværdier vil bevirke, at lejeværdien i 1985 eller i løbet </P>  \r\n\r\n<P>af få år i vid udstrækning vil blive forhøjet med samme procent </P>  \r\n\r\n<P>som stigningen i ejendomsværdierne fra 1983 til 1984. For mange </P>  \r\n\r\n<P>ejerboliger med forholdsvis høje ejendomsværdier, vil der i løbet </P>  \r\n\r\n<P>af nogle år blive tale om stigninger, der i forhold til </P>  \r\n\r\n<P>1984-lejeværdierne er væsentlig større end de seneste procentvise </P>  \r\n\r\n<P>forhøjelser af ejendomsværdierne. Det drejer sig om ejerboliger, </P>  \r\n\r\n<P>der får en del af deres lejeværdi beregnet med den forhøjede </P>  \r\n\r\n<P>lejeværdiprocent. </P>  \r\n\r\n<P>Disse stigninger i lejeværdierne sker samtidig med, at aftrapningen </P>  \r\n\r\n<P>af fradraget for ejerboligernes ejendomsskat afsluttes, idet den </P>  \r\n\r\n<P>sidste fjerdedel af ejendomsskattefradraget falder bort i 1985. </P>  \r\n\r\n<P>De forhøjede lejeværdier skyldes først og fremmest, at priserne på </P>  \r\n\r\n<P>ejerboliger er steget, bl.a. som følge af de senere års rentefald. </P>  \r\n\r\n<P>Det vil sammen med beskæringen af fradraget for ejendomsskatterne </P>  \r\n\r\n<P>medføre, at indkomstskat og ejendomsskat af det typiske </P>  \r\n\r\n<P>enfamilieshus efter gældende regler vil stige med ca. 27 pct. fra </P>  \r\n\r\n<P>1984 til 1985, medens den gennemsnitlige stigning i de </P>  \r\n\r\n<P>skattepligtige indkomster kun anslås til knapt 5 pct. </P>  \r\n\r\n<P>En lignende sammenligning mellem indkomststigning og udviklingen i </P>  \r\n\r\n<P>beskatningen af ejerboliger i perioden 1981 til 1985 viser, at </P>  \r\n\r\n<P>medens de skattepligtige indkomster i gennemsnit er steget med ca. </P>  \r\n\r\n<P>35 pct., vil stigningen i indkomst- og ejendomsskat af et typisk </P>  \r\n\r\n<P>enfamilieshus udgøre ca. 57 pct., når ejerne er under 67 år og en </P>  \r\n\r\n<P>noget højere procent, hvis ejerne er over 67 år. </P>  \r\n\r\n<P>På denne baggrund foreslås to ændringer, der tilsigter at udjævne </P>  \r\n\r\n<P>stigningerne i lejeværdierne. Ændringerne indebærer, at stigningen </P>  \r\n\r\n<P>i lejeværdierne fordeles over flere år, således at stigningerne </P>  \r\n\r\n<P>fra år til år begrænses. </P>  \r\n\r\n<P>Efter de gældende regler kan lejeværdierne som hovedregel ikke stige </P>  \r\n\r\n<P>mere end 3.500 kr. fra det ene år til det andet. Dog kan </P>  \r\n\r\n<P>lejeværdien blive 20 pct. højere end året før, selvom den derved </P>  \r\n\r\n<P>stiger mere end de 3.500 kr. </P>  \r\n\r\n<P>Det foreslås for det første at nedsætte maksimumsbeløbet for den </P>  \r\n\r\n<P>årlige stigning i lejeværdierne for de personer, der er fyldt 67 </P>  \r\n\r\n<P>år, og hvis lejeværdi derfor beregnes efter de særlige lempelige </P>  \r\n\r\n<P>regler. Beløbet foreslås reduceret fra 3.500 kr. til 1.000 kr., </P>  \r\n\r\n<P>dog således at lejeværdien stadig kan blive 20 pct. højere end </P>  \r\n\r\n<P>året før, selvom den derved stiger mere end 1.000 kr. For personer </P>  \r\n\r\n<P>under 67 år ændres der ikke ved de gældende grænser for årlig </P>  \r\n\r\n<P>stigning på 3.500 kr. og 20 pct. </P>  \r\n\r\n<P>For det andet foreslås det at lade de nævnte begrænsninger i de </P>  \r\n\r\n<P>årlige stigninger i lejeværdien gælde for alle ejerboliger. Efter </P>  \r\n\r\n<P>de gældende regler findes der ingen begrænsning af stigningen i </P>  \r\n\r\n<P>lejeværdien af boliger, som den skattepligtige ikke har ejet og </P>  \r\n\r\n<P>beboet i hele indkomståret og i hele det forudgående indkomstår. </P>  \r\n\r\n<P>De gældende regler indeholder heller ingen begrænsninger af de </P>  \r\n\r\n<P>årlige lejeværdistigninger for ejendomme, hvor grundlaget for </P>  \r\n\r\n<P>lejeværdiberegningen er ændret i løbet af indkomståret eller det </P>  \r\n\r\n<P>forudgående indkomstår, f.eks. som følge af bebyggelse, væsentlige </P>  \r\n\r\n<P>forbedringer eller ændret anvendelse. </P>  \r\n\r\n<P>Fælles for disse to ændringer er, at lejeværdierne på længere sigt </P>  \r\n\r\n<P>vil blive beregnet helt efter de gældende regler, men de </P>  \r\n\r\n<P>foreslåede ændringer i de regler, der begrænser stigningerne fra </P>  \r\n\r\n<P>år til år, vil i mange tilfælde udsætte det tidspunkt, hvor de </P>  \r\n\r\n<P>forhøjede ejendomsværdier får fuld virkning på lejeværdierne. </P>  \r\n\r\n<P>Ligningsloven er senest ændret ved § 2 i lov nr. 244 af 6. juni 1985, </P>  \r\n\r\n<P>jfr. Folketingstidende 1984-85, sp. 9138, 9528, 10754 og 11256; </P>  \r\n\r\n<P>Tillæg A sp. 4391; tillæg B, sp. 000 og tillæg C, sp. 691. </P>  \r\n\r\n<P>Lovforslag L 156, som for deles vedkommende er identisk med </P>  \r\n\r\n<P>nærværende lovforslag , er omtalt i Folketingstidende 1984-85, sp. </P>  \r\n\r\n<P>5077 og 5599, samt tillæg A, sp. 2755. </P>  \r\n\r\n<P>2. Begrænsning af stigning i lejeværdi mellem to år </P>  \r\n\r\n<P>Ifølge § 15G, stk. 3, i ligningsloven skal den lejeværdi, der </P>  \r\n\r\n<P>beregnes på basis af ejendomsværdien, nedsættes i det omfang, den </P>  \r\n\r\n<P>overstiger lejeværdien for det forudgående indkomstår med mere end </P>  \r\n\r\n<P>3.500 kr. </P>  \r\n\r\n<P>Dog kan den beregnede lejeværdi kun nedsættes så meget, at den svarer </P>  \r\n\r\n<P>til det forudgående års lejeværdi forhøjet med 20 pct. For </P>  \r\n\r\n<P>skattepligtige under 67 år, der får lejeværdien beregnet med 2,5 </P>  \r\n\r\n<P>pct., medfører denne bestemmelse, at lejeværdien kun kan stige med </P>  \r\n\r\n<P>3.500 kr., hvis beregningsgrundlaget det forudgående år var </P>  \r\n\r\n<P>700.000 kr. eller derunder. Lejeværdien af de 700.000 kr. er </P>  \r\n\r\n<P>17.500 kr., og 20 pct. heraf er netop 3.500 kr. Er </P>  \r\n\r\n<P>beregningsgrundlaget i sammenligningsåret højere end de 700.000 </P>  \r\n\r\n<P>kr., f.eks. 800.000 kr., bliver den beregnede lejeværdi 20.000 kr. </P>  \r\n\r\n<P>og en stigning på 3.500 kr. ville bringe indkomstårets lejeværdi </P>  \r\n\r\n<P>op på 23.500 kr. En 20 pct.'s forhøjelse bringer derimod </P>  \r\n\r\n<P>lejeværdien op på 24.000 kr., og indkomstårets lejeværdi kan </P>  \r\n\r\n<P>derfor ikke nedsættes yderligere. For skattepligtige, der er over </P>  \r\n\r\n<P>67 år, vil 20 pct.'s grænsen kun få betydning for lejeværdien i </P>  \r\n\r\n<P>1985, hvis 1984-lejeværdien er højere end ca. 907.000 kr. </P>  \r\n\r\n<P>I denne udformning vil begrænsningsreglen ikke få praktisk betydning </P>  \r\n\r\n<P>for de fleste ejere, der er fyldt 67 år, og som får deres </P>  \r\n\r\n<P>lejeværdi beregnet med den lave procent på 1,2. </P>  \r\n\r\n<P>De vil kun få gavn af grænsen på 3.500 kr., hvis deres ejendomsværdi </P>  \r\n\r\n<P>stiger med mere end ca. 290.000 kr., og så store stigninger fra år </P>  \r\n\r\n<P>til år i værdien af almindelige ejerboliger vil være meget </P>  \r\n\r\n<P>sjældne. </P>  \r\n\r\n<P>Det foreslås derfor, at beløbsgrænsen for skattepligtige over 67 år </P>  \r\n\r\n<P>m.v. nedsættes til 1.000 kr., således at de nævnte skattepligtige </P>  \r\n\r\n<P>vil få en mærkbar begrænsning af stigninger i lejeværdien. </P>  \r\n\r\n<P>Det vil bevirke, at den årlige lejeværdistigning for disse </P>  \r\n\r\n<P>skattepligtige begrænses til 1.000 kr., hvis beregningsgrundlaget </P>  \r\n\r\n<P>i sammenligningsåret er lavere end ca. 417.000 kr., og til 20 </P>  \r\n\r\n<P>pct., dersom ejendomsværdien ligger over denne beløbsgrænse. </P>  \r\n\r\n<P>3. Ejendomme, der er omfattet af reglen om nedsættelse </P>  \r\n\r\n<P>Ifølge § 15G, stk. 4, i ligningsloven gælder nedsættelsesreglen i </P>  \r\n\r\n<P>stk. 3 ikke for ejendomme, for hvilke lejeværdien for et af eller </P>  \r\n\r\n<P>begge de sammenlignede indkomstår opgøres efter særlige regler. </P>  \r\n\r\n<P>For det første gælder reglen i stk. 3 ikke for ejendomme, som den </P>  \r\n\r\n<P>skattepligtige ikke har ejet og beboet i begge </P>  \r\n\r\n<P>sammenligningsårene. </P>  \r\n\r\n<P>Hvis den skattepligtige således har erhvervet ejendommen i 1984, vil </P>  \r\n\r\n<P>lejeværdien for indkomståret 1985 ikke blive nedsat, hvilket vil </P>  \r\n\r\n<P>resultere i en relativt høj lejeværdi for dette år. </P>  \r\n\r\n<P>Det kan ikke udelukkes, at købere af ejendomme i 1984 ikke har været </P>  \r\n\r\n<P>opmærksomme på, at lejeværdien for 1985 vil blive af betragtelig </P>  \r\n\r\n<P>størrelse. Dette gælder især købere, der har erhvervet ejendommen, </P>  \r\n\r\n<P>før der blev udsendt meddelelse om årsreguleringen pr. 1. april </P>  \r\n\r\n<P>1984. Udsendelsen skete i forbindelse med udsendelsen af </P>  \r\n\r\n<P>årsopgørelsen for 1983, dvs. i oktober/november 1984. </P>  \r\n\r\n<P>Hvis den skattepligtige endvidere har ejet ejendommen i 1984, men </P>  \r\n\r\n<P>sælger den i 1985, vil den forholdsmæssigt opgjorte lejeværdi for </P>  \r\n\r\n<P>indkomståret 1985 ikke blive begrænset. Såfremt ejendommen sælges </P>  \r\n\r\n<P>i slutningen af 1985, kan der opstå situationer, hvor den </P>  \r\n\r\n<P>forholdsmæssigt opgjorte (men ikke efter stk. 3 nedsatte) </P>  \r\n\r\n<P>lejeværdi vil udgøre et større beløb end den efter stk. 3 nedsatte </P>  \r\n\r\n<P>lejeværdi gældende for hele indkomståret. </P>  \r\n\r\n<P>De gældende regler kan således medføre en væsentlig stigning i </P>  \r\n\r\n<P>lejeværdien for skattepligtige, som i de kommende år afhænder </P>  \r\n\r\n<P>deres ejendom. En sådan væsentlig stigning vil ikke mindst føles </P>  \r\n\r\n<P>urimelig for familier, som skal sælge ejendom på grund af </P>  \r\n\r\n<P>arbejdsløshed, sygdom eller jobskifte. </P>  \r\n\r\n<P>For det andet gælder reglen i stk. 3 ikke for ejendomme, hvis </P>  \r\n\r\n<P>beregningsgrundlag i et af de sammenlignede indkomstår opgøres </P>  \r\n\r\n<P>efter § 15B, stk. 3, i ligningsloven. </P>  \r\n\r\n<P>Hvis der således i indkomståret 1984 er afholdt udgifter på mere end </P>  \r\n\r\n<P>200.000 kr. til forbedringer af grund eller bygninger eller </P>  \r\n\r\n<P>opførelse af nye bygninger, og beregningsgrundlaget derfor er </P>  \r\n\r\n<P>blevet forhøjet med 80 pct. af de afholdte udgifter, vil der ikke </P>  \r\n\r\n<P>ske nedsættelse af lejeværdien for indkomståret 1985. </P>  \r\n\r\n<P>Der vil ej heller ske nedsættelse af lejeværdien for indkomståret </P>  \r\n\r\n<P>1985, såfremt de nævnte udgifter afholdes i løbet af 1985. </P>  \r\n\r\n<P>Efter de gældende regler sker der således ikke nedsættelse af nogen </P>  \r\n\r\n<P>del af lejeværdien. Stigningen i den del af ejendommens lejeværdi, </P>  \r\n\r\n<P>der ikke kan henføres til de omhandlede forbedringer m.v., vil </P>  \r\n\r\n<P>således ske fuldt ud netop på grund af, at forbedringerne m.v. er </P>  \r\n\r\n<P>foretaget. </P>  \r\n\r\n<P>De gældende regler vil således for så vidt modvirke iværksættelse af </P>  \r\n\r\n<P>tilbygnings- og forbedringsarbejder m.v. </P>  \r\n\r\n<P>For det tredie gælder reglen i stk. 3 ikke for ejendomme, hvis </P>  \r\n\r\n<P>beregningsgrundlag opgøres efter § 15C i ligningsloven. </P>  \r\n\r\n<P>I tilfælde, hvor en skattepligtig f.eks. har erhvervet en uvurderet </P>  \r\n\r\n<P>ejendom i 1984 og tillige anvendt denne til beboelse i 1985, kan </P>  \r\n\r\n<P>der forekomme en relativt høj lejeværdi for indkomståret 1985. </P>  \r\n\r\n<P>Dette gælder i de situationer, hvor der er erhvervet en uvurderet </P>  \r\n\r\n<P>ejendom før den 1. april 1984. Beregningsgrundlaget for </P>  \r\n\r\n<P>indkomståret 1984 vil være 70 pct. af anskaffelsessummen, medens </P>  \r\n\r\n<P>beregningsgrundlaget for indkomståret 1985 vil være </P>  \r\n\r\n<P>kontantejendomsværdien pr. 1. april 1984. Den beregnede lejeværdi </P>  \r\n\r\n<P>for 1985 vil efter de gældende regler ikke blive nedsat. </P>  \r\n\r\n<P>Det kan som nævnt ovenfor ikke udelukkes, at købere af ejendomme før </P>  \r\n\r\n<P>den 1. april 1984 ikke har været opmærksomme på, at lejeværdien </P>  \r\n\r\n<P>for 1985 vil blive af betragtelig størrelse. </P>  \r\n\r\n<P>Hvis der ikke er sket vurdering af ejendommen pr. 1. april 1984, </P>  \r\n\r\n<P>f.eks. fordi denne først er færdigbygget på et senere tidspunkt, </P>  \r\n\r\n<P>vil der alt andet lige ikke ske stigning i lejeværdien mellem </P>  \r\n\r\n<P>indkomstårene 1984 og 1985, udover den stigning, der kan henføres </P>  \r\n\r\n<P>til den afvigende tid, ejendommen har været ejet og har tjent til </P>  \r\n\r\n<P>beboelse. Dette skyldes, at beregningsgrundlaget i begge </P>  \r\n\r\n<P>indkomstår skal opgøres efter § 15C. </P>  \r\n\r\n<P>For det fjerde gælder reglen i stk. 3 ikke for ejendomme, for hvilke </P>  \r\n\r\n<P>lejeværdien forhøjes eller nedsættes efter § 15H i ligningsloven. </P>  \r\n\r\n<P>Forhøjelse eller nedsættelse efter § 15H sker forholdsmæssigt, hvis </P>  \r\n\r\n<P>ejendommen i indkomståret har tjent til bolig for ejeren i et </P>  \r\n\r\n<P>andet omfang end forudsat ved den vurdering m.v. eller </P>  \r\n\r\n<P>vurderingsfordeling, der danner grundlag for lejeværdiberegningen. </P>  \r\n\r\n<P>Den forholdsmæssige forhøjelse eller nedsættelse foretages i </P>  \r\n\r\n<P>tilfælde, hvor der er tale om en ændret benyttelse af ejendommen, </P>  \r\n\r\n<P>f.eks. ved en større grad af erhvervsmæssig benyttelse af </P>  \r\n\r\n<P>ejendommen, eller hvor ejerboligens tilstand i løbet af </P>  \r\n\r\n<P>indkomståret er ændret f.eks. på grund af forbedringer. </P>  \r\n\r\n<P>Hvis der efter § 15H sker en forholdsmæssig ændring af lejeværdien </P>  \r\n\r\n<P>for indkomståret 1984, vil der således ikke ske en nedsættelse af </P>  \r\n\r\n<P>lejeværdien efter stk. 3 for indkomståret 1985. </P>  \r\n\r\n<P>Dette gælder også i de tilfælde, hvor ejerboligens omfang i 1984 og </P>  \r\n\r\n<P>1985 faktisk har været det samme, men hvor der for indkomståret </P>  \r\n\r\n<P>1984 er sket ændring af lejeværdien efter § 15H, og det ændrede </P>  \r\n\r\n<P>omfang af ejerboligen vedrørende lejeværdien for 1985 har givet </P>  \r\n\r\n<P>sig udslag i et ændret beregningsgrundlag. </P>  \r\n\r\n<P>Hvis der for indkomståret 1985 sker nedsættelse eller forhøjelse </P>  \r\n\r\n<P>efter § 15H, vil lejeværdien for dette år ej heller blive nedsat </P>  \r\n\r\n<P>efter stk. 3. </P>  \r\n\r\n<P>Konkluderende medfører de gældende regler, at en del skattepligtige </P>  \r\n\r\n<P>ikke vil være omfattet af nedsættelsesreglen i stk. 3, uanset at </P>  \r\n\r\n<P>de pågældende må antages at have samme behov for begrænsning af </P>  \r\n\r\n<P>boligudgifterne som de skattepligtige, der er omfattet af </P>  \r\n\r\n<P>begrænsningsreglen. </P>  \r\n\r\n<P>Dette gælder især skattepligtige, der i 1984 har købt deres første </P>  \r\n\r\n<P>ejendom typisk ved fraflytning fra lejeboliger. I sådanne </P>  \r\n\r\n<P>situationer vil de pågældendes rådighedsbeløb ofte være ret </P>  \r\n\r\n<P>beskedent, og en relativt høj lejeværdi vil skabe økonomiske </P>  \r\n\r\n<P>problemer for dem. Dette gælder specielt i en situation, hvor </P>  \r\n\r\n<P>lønudviklingen er mærkbart begrænset. </P>  \r\n\r\n<P>Det foreslås derfor, at den gældende bestemmelse i stk. 4 ophæves, </P>  \r\n\r\n<P>således at der også gives nedsættelse i disse tilfælde. Det er </P>  \r\n\r\n<P>nødvendigt for at kunne gennemføre nedsættelsesberegning udfra </P>  \r\n\r\n<P>ikke sammmenlignelige indkomstår, at der foretages relativt </P>  \r\n\r\n<P>komplicerede beregninger. Der må udregnes hypotetiske lejeværdier </P>  \r\n\r\n<P>for indkomståret eller det forudgående indkomstår, således at der </P>  \r\n\r\n<P>fremkommer sammenlignelige størrelser. </P>  \r\n\r\n<P>For at undgå en yderligere komplicering af selve lovgivningen om </P>  \r\n\r\n<P>lejeværdi af egen bolig foreslås det, at ministeren for skatter og </P>  \r\n\r\n<P>afgifter fastsætter de nærmere regler om beregningen af </P>  \r\n\r\n<P>nedsættelsen i disse tilfælde. </P>  \r\n\r\n<P>Som eksempel herpå kan nævnes, at hvis den skattepligtige ikke har </P>  \r\n\r\n<P>ejet ejendommen i hele det forudgående indkomstår, eller denne </P>  \r\n\r\n<P>ikke har tjent den pågældende til bolig i hele denne periode, skal </P>  \r\n\r\n<P>nedsættelsen efter stk. 3 beregnes udfra den lejeværdi, den </P>  \r\n\r\n<P>skattepligtige ville have haft, hvis vedkommende havde ejet </P>  \r\n\r\n<P>ejendommen, og denne havde tjent den pågældende til bolig i hele </P>  \r\n\r\n<P>det forudgående indkomstår. </P>  \r\n\r\n<P>4. Eksempler på forslagenes virkning </P>  \r\n\r\n<P>Virkningerne af de foran omtalte forslag til ændringer af </P>  \r\n\r\n<P>begrænsningsreglerne er belyst ved nogle eksempler på </P>  \r\n\r\n<P>lejeværdiberegning for enfamilieshuse med ejendomsværdi af </P>  \r\n\r\n<P>forskellig størrelse. Eksemplerne, der er anført i vedføjede </P>  \r\n\r\n<P>bilag, omfatter i tabel 1 lejeværdierne for skattepligtige over 67 </P>  \r\n\r\n<P>år, og i tabel 2 lejeværdierne for skattepligtige under 67 år. I </P>  \r\n\r\n<P>alle eksemplerne er udgangspunktet nogle udvalgte ejendomsværdier </P>  \r\n\r\n<P>fra 1983, der varierer fra 200.000 kr. til 1 mill. kr. og som </P>  \r\n\r\n<P>benyttes ved beregningen af 1984-lejeværdien. Desuden er disse </P>  \r\n\r\n<P>lejeværdier anført. Ved beregningen af 1985-lejeværdierne er det </P>  \r\n\r\n<P>forudsat, at alle ejendomsværdierne er steget med 30 pct. fra 1983 </P>  \r\n\r\n<P>til 1984. På basis af de således forhøjede ejendomsværdier er </P>  \r\n\r\n<P>1985-lejeværdierne beregnet. </P>  \r\n\r\n<P>Virkningen af forslaget om ændring af begrænsningsreglen for </P>  \r\n\r\n<P>skatteydere over 67 år kan aflæses i tabel 1 ved at sammenligne </P>  \r\n\r\n<P>1985-lejeværdierne beregnet med den gældende begrænsningsregel </P>  \r\n\r\n<P>(3.500 kr./20 pct.) med de tilsvarende lejeværdier beregnet efter </P>  \r\n\r\n<P>den foreslåede regel (1.000 kr./20 pct.). Lovforslagets virkning </P>  \r\n\r\n<P>for over 67-årige ejere, der på grund af ejendomshandel m.v. ikke </P>  \r\n\r\n<P>er omfattet af de gældende regler om begrænsning af </P>  \r\n\r\n<P>lejeværdistigninger, kan aflæses ved at sammenligne </P>  \r\n\r\n<P>1985-lejeværdierne uden begrænsning med de tilsvarende lejeværdier </P>  \r\n\r\n<P>beregnet efter den foreslåede begrænsningsregel (1.000 kr./20 </P>  \r\n\r\n<P>pct.). </P>  \r\n\r\n<P>I tabel 2 viser sammenligning af 1985-lejeværdien henholdsvis uden </P>  \r\n\r\n<P>begrænsning og med begrænsning på 3.500 kr./20 pct. forslagets </P>  \r\n\r\n<P>virkning for ejere under 67 år, der ikke er omfattet af de </P>  \r\n\r\n<P>gældende begrænsningsregler. </P>  \r\n\r\n<P>5. Forslagets administrative konsekvenser </P>  \r\n\r\n<P>Forslagene forventes ikke at have væsentlige administrative </P>  \r\n\r\n<P>konsekvenser. Dog må udregningen af de under 3 nævnte </P>  \r\n\r\n<P>beregningsfaktorer forventes at medføre en vis meradministration </P>  \r\n\r\n<P>for et meget begrænset antal skattepligtige. </P>  \r\n\r\n<P>6. Forslagets provenumæssige konsekvenser </P>  \r\n\r\n<P>Den gældende regel om begrænsning af de årlige stigninger i </P>  \r\n\r\n<P>lejeværdien til 3.500 kr. eller 20 pct. skønnes i 1985 at medføre </P>  \r\n\r\n<P>en begrænsning af den samlede lejeværdi på omkring 400 mill. kr. </P>  \r\n\r\n<P>for ca. 150.000 husejere. </P>  \r\n\r\n<P>Den foreslåede ændring af reglen om begrænsning af den årlige </P>  \r\n\r\n<P>lejeværdistigning for husejere over 67 år fra 3.500 kr. til 1.000 </P>  \r\n\r\n<P>kr. skønnes at reducere lejeværdien i 1985 for ca. 60.000 husejere </P>  \r\n\r\n<P>over 67 år med tilsammen ca. 30 mill. kr. Dette skønnes at give et </P>  \r\n\r\n<P>provenutab på godt 15 mill. kr. fordelt med ca. halvdelen på </P>  \r\n\r\n<P>henholdsvis stat og kommune. </P>  \r\n\r\n<P>Nedsættelsen af grænsen for den maksimale stigning i lejeværdien </P>  \r\n\r\n<P>mellem to år fra 3.500 kr. til 1.000 kr. for personer, der er </P>  \r\n\r\n<P>fyldt 67 år, kan også give provenutab i 1986 og efterfølgende år. </P>  \r\n\r\n<P>Det er imidlertid ikke muligt at skønne over disse provenutab, </P>  \r\n\r\n<P>idet de vil være afhængige af den fremtidige udvikling i </P>  \r\n\r\n<P>ejendomsvurderingerne. </P>  \r\n\r\n<P>Nogle ejerboliggrupper har ifølge ligningslovens § 15G, stk. 4, </P>  \r\n\r\n<P>hidtil ikke været omfattet af lejeværdibegrænsningen. Det gælder </P>  \r\n\r\n<P>bl.a. ejendomme, som er blevet omsat eller væsentligt ombygget i </P>  \r\n\r\n<P>det forudgående eller det løbende indkomstår. Det er forbundet med </P>  \r\n\r\n<P>nogen usikkerhed at skønne over de provenumæssige konsekvenser ved </P>  \r\n\r\n<P>at begrænse de årlige stigninger i lejeværdien for disse </P>  \r\n\r\n<P>ejerboliggrupper. For 1985 skønnes det, at provenutabet vil være </P>  \r\n\r\n<P>af størrelsesordenen 50 mill. kr. fordelt nogenlunde ligeligt </P>  \r\n\r\n<P>mellem stat og kommune. </P>  \r\n\r\n<P>+++FIGIR+++ </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198512K00017"
        },
        {
            "displayName": "Entydig dokumentidentifikation",
            "displayValue": "CL006002"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Lovforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "17"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}