{
    "id": 108164,
    "title": "1985 BTL 145   BETÆNKNING OVER FORSLAG TIL LOV OM AFHOLDELSE AF VEJLEDENDE   FOLKEAFSTEMNING OM EN EF-REFORM (EF-PAKKEN)    NR L 145 1985-86, 1. SAMLING BLAD NR 475 ",
    "documentTypeId": "420",
    "isSagsforlobPeriodValid": false,
    "shortName": "1985/1 BTL 145",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 145 </P>  \r\n\r\n<P></P>  \r\n\r\n<P>Betænkning over Forslag til lov om afholdelse af vejledende  \r\n\r\n folkeafstemning om en EF-reform (EF-pakken) <BR>  \r\n\r\n Nr L 145 1985-86, 1. samling Blad nr 475 </P>  \r\n\r\n<P></P>  \r\n\r\n<P>Afgivet af markedsudvalget </P>  \r\n\r\n<P></P>  \r\n\r\n<P>Afgivet: 19860201 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har stillet en række spørgsmål til statsministeren, </P>  \r\n\r\n<P>udenrigsministeren og justitsministeren, som disse har besvaret </P>  \r\n\r\n<P>skriftligt. </P>  \r\n\r\n<P>Udvalget har endvidere haft samråd med statsministeren, </P>  \r\n\r\n<P>udenrigsministeren, justitsministeren og indenrigsministeren. </P>  \r\n\r\n<P>Statsministeren har over for udvalget oplyst, at det er hans </P>  \r\n\r\n<P>opfattelse, at det alene bør forekomme under særlige </P>  \r\n\r\n<P>omstændigheder, at folketinget vedtager, at spørgsmål forelægges </P>  \r\n\r\n<P>befolkningen ved en vejledende folkeafstemning. </P>  \r\n\r\n<P>Alene hvor det vedrører spørgsmål af den største betydning for det </P>  \r\n\r\n<P>danske samfund, og hvor folketinget anser det for væsentligt at få </P>  \r\n\r\n<P>befolkningens vurdering, bør folketinget vedtage at afholde </P>  \r\n\r\n<P>vejledende folkeafstemning. </P>  \r\n\r\n<P>Endvidere har indenrigsministeren oplyst: </P>  \r\n\r\n<P>Når indenrigsministeriet i 1987 opgør, om kommunerne har overskredet </P>  \r\n\r\n<P>henstillingen om driftsudgifterne for 1986, vil udgifterne ved </P>  \r\n\r\n<P>denne nye opgave som ved andre nye opgaver blive fratrukket, inden </P>  \r\n\r\n<P>der tages stilling til, om henstillingen er overtrådt. </P>  \r\n\r\n<P>Endvidere fratrækkes det samme beløb i det beløb, som skal indbetales </P>  \r\n\r\n<P>til staten som følge af en eventuel overskridelse. Herved følges </P>  \r\n\r\n<P>ved denne nye lov de almindelige principper for kompensation for </P>  \r\n\r\n<P>nye opgaver. </P>  \r\n\r\n<P>Herefter indstiller udvalget lovforslaget til vedtagelse med de af </P>  \r\n\r\n<P>statsministeren stillede ændringsforslag. </P>  \r\n\r\n<P>Et mindretal (socialdemokratiets medlemmer af udvalget) anfører: </P>  \r\n\r\n<P>Mindretallet tager til efterretning, at regeringen har ønsket </P>  \r\n\r\n<P>spørgsmålet om dansk tiltræden af Den Europæiske Fælles Akt </P>  \r\n\r\n<P>(EF-pakken) udlagt til en vejledende folkeafstemning. </P>  \r\n\r\n<P>Principielt er socialdemokratiet af den opfattelse, at man bør holde </P>  \r\n\r\n<P>sig til grundlovens muligheder for bindende folkeafstemninger </P>  \r\n\r\n<P>(jfr. § 20 og § 42) og ikke instituere en ny parlamentarisk </P>  \r\n\r\n<P>sædvane med afholdelse af vejledende folkeafstemninger i </P>  \r\n\r\n<P>kontroversielle sager. Særlig betænkeligt ville det være, hvis </P>  \r\n\r\n<P>regeringer, der havde lidt nederlag i folketinget, kunne bruge </P>  \r\n\r\n<P>denne fremgangsmåde i stedet for den normale fremgangsmåde at </P>  \r\n\r\n<P>udskrive nyvalg, hvis man ønskede folketingets holdning ændret. </P>  \r\n\r\n<P>Disse synspunkter har der hidtil i folketinget været bred politisk </P>  \r\n\r\n<P>enighed om, og det er karakteristisk, at der ikke har været </P>  \r\n\r\n<P>afholdt vejledende folkeafstemninger siden grundlovsrevisionen i </P>  \r\n\r\n<P>1953. Selv i sager, hvor der i folketinget har været enighed om, </P>  \r\n\r\n<P>at vælgerne burde have lejlighed til at udtale sig, inden en </P>  \r\n\r\n<P>vigtig beslutning trådte i kraft, har man tilrettelagt en </P>  \r\n\r\n<P>procedure, der gjorde det muligt at afholde folkeafstemning efter </P>  \r\n\r\n<P>reglerne i grundlovens § 42. Det gjaldt således regeringens og </P>  \r\n\r\n<P>partiernes overvejelser i 1975 og 1976 om proceduren i forbindelse </P>  \r\n\r\n<P>med en eventuel beslutning om a-kraft. </P>  \r\n\r\n<P>Mindretallet har imidlertid i denne situation taget en vejledende </P>  \r\n\r\n<P>folkeafstemning til efterretning, fordi der i spørgsmålet om </P>  \r\n\r\n<P>EF-pakken i folketinget har været konstateret et flertal herfor, </P>  \r\n\r\n<P>og fordi det efter grundlovens regler ikke ville være muligt at få </P>  \r\n\r\n<P>sagen udsendt til bindende folkeafstemning. Mindretallet tillægger </P>  \r\n\r\n<P>det også betydning, at regeringen har begrundet sit forslag med </P>  \r\n\r\n<P>henvisning til den usædvanlige situation og over for udvalget har </P>  \r\n\r\n<P>erklæret, at man ikke derved tilstræbte nogen ny parlamentarisk </P>  \r\n\r\n<P>praksis. </P>  \r\n\r\n<P>Ud over selve afgørelsen om afholdelsen af en vejledende </P>  \r\n\r\n<P>folkeafstemning er der fire spørgsmål, folketinget skal tage </P>  \r\n\r\n<P>stilling til: hvad skal der stemmes om, hvordan skal informationen </P>  \r\n\r\n<P>af befolkningen tilrettelægges, hvornår skal afstemningen finde </P>  \r\n\r\n<P>sted og bør afstemningens resultat respekteres af folketinget? </P>  \r\n\r\n<P>Det har fra første færd været mindretallets vurdering, at </P>  \r\n\r\n<P>afstemningstemaet måtte formuleres helt neutralt uden positive </P>  \r\n\r\n<P>eller negative overtoner. F.eks. ville hverken et positivt ladet </P>  \r\n\r\n<P>ord som &#187;reform&#171; eller et negativt ladet ord som  \r\n\r\n &#187;union&#171; kunne </P>  \r\n\r\n<P>indgå i afstemningstemaet. Det korrekte udgangspunkt må være selve </P>  \r\n\r\n<P>det dokuments titel, som Danmark i tilfælde af et ja ved </P>  \r\n\r\n<P>afstemningen vil blive bedt om at undertegne. </P>  \r\n\r\n<P>Af bilaget til lovforslaget fremgår det, at titlen på det endelige </P>  \r\n\r\n<P>forhandlingsresultat er &#187;Europæisk Fælles Akt&#171;. Dette begreb bør  \r\n\r\n</P>  \r\n\r\n<P>derfor indgå i afstemningstemaet. </P>  \r\n\r\n<P>På denne baggrund er det tilfredsstillende, at regeringen bøjede sig </P>  \r\n\r\n<P>og ændrede temaet for afstemningen til dansk tiltræden af </P>  \r\n\r\n<P>EF-pakken (Europæisk Fælles Akt). </P>  \r\n\r\n<P>Hvad angår informationen af befolkningen, har mindretallet det </P>  \r\n\r\n<P>principielle synspunkt, at hele Den Europæiske Fælles Akt uden </P>  \r\n\r\n<P>ledende bemærkninger fra regeringens side burde udsendes direkte </P>  \r\n\r\n<P>til vælgerne. </P>  \r\n\r\n<P>Mindretallet er tilfreds med, at der med lovforslagets vedtagelse er </P>  \r\n\r\n<P>skabt sikkerhed for, at Den Europæiske Fælles Akt bliver frit </P>  \r\n\r\n<P>tilgængelig på alle offentlige kontorer og institutioner for </P>  \r\n\r\n<P>vælgerne, og at teksten kommer til at fremtræde uden regeringens </P>  \r\n\r\n<P>bemærkninger. </P>  \r\n\r\n<P>Mindretallet er også tilfreds med, at partierne i enighed vil </P>  \r\n\r\n<P>henstille til folketingets præsidium at udarbejde en </P>  \r\n\r\n<P>informationsavis med alle folketingets partiers kommentarer til </P>  \r\n\r\n<P>EF-pakken (Europæisk Fælles Akt), som kan sendes til alle danske </P>  \r\n\r\n<P>husstande. </P>  \r\n\r\n<P>Denne informationsavis vil være et nyttigt redskab for vælgerne, ikke </P>  \r\n\r\n<P>mindst til at modstå de skrækkampagner, der desværre synes </P>  \r\n\r\n<P>uundgåelige. </P>  \r\n\r\n<P>På baggrund af den tilfredsstillende løsning af problemerne </P>  \r\n\r\n<P>vedrørende temaet og information af befolkningen har mindretallet </P>  \r\n\r\n<P>accepteret den foreslåede dato, den 27. februar 1986, for </P>  \r\n\r\n<P>afholdelse af afstemningen. Egentlig har mindretallet været </P>  \r\n\r\n<P>betænkeligt ved en så kort forudgående oplysnings- og </P>  \r\n\r\n<P>debatperiode, men har på grund af regeringens imødekommenhed over </P>  \r\n\r\n<P>for mindretallets principielle krav accepteret datoen den 27. </P>  \r\n\r\n<P>februar 1986. </P>  \r\n\r\n<P>I løbet af udvalgsarbejdet har mindretallet i øvrigt fået sikkerhed </P>  \r\n\r\n<P>for, at udgifterne til afholdelse af folkeafstemningen ikke vil </P>  \r\n\r\n<P>blive belagt med den særlige statsafgift, der er blevet pålagt </P>  \r\n\r\n<P>kommunerne af regeringspartierne og det radikale venstre. </P>  \r\n\r\n<P>Det er over for udvalget af statsministeren blevet oplyst, at </P>  \r\n\r\n<P>regeringen finder, at der hverken er juridiske eller politiske </P>  \r\n\r\n<P>grunde til, at befolkningen i Grønland og på Færøerne skal deltage </P>  \r\n\r\n<P>i folkeafstemningen. Mindretallet tager disse oplysninger til </P>  \r\n\r\n<P>efterretning, men understreger, at dette alene er regeringens </P>  \r\n\r\n<P>ansvar. </P>  \r\n\r\n<P>Mindretallet vil naturligvis opfordre alle til at stemme nej ved </P>  \r\n\r\n<P>folkeafstemningen. </P>  \r\n\r\n<P>Pakkens indhold strider mod folketingets dagsordener af 28. maj 1984 </P>  \r\n\r\n<P>og 23. maj 1985. </P>  \r\n\r\n<P>En vedtagelse af Den Europæiske Fælles Akt vil betyde et farligt </P>  \r\n\r\n<P>skridt henimod en unionsdannelse i Europa, fordi der nu, trods de </P>  \r\n\r\n<P>hidtidige dårlige erfaringer med Parlamentets budgetbeføjelser, </P>  \r\n\r\n<P>sker en udvidelse af Europa-Parlamentets kompetence. </P>  \r\n\r\n<P>Mindretallet er også imod, at man ved lovharmoniseringsbeslutninger i </P>  \r\n\r\n<P>Ministerrådet går over til flertalsafgørelser uden sikre garantier </P>  \r\n\r\n<P>for dansk selvbestemmelse, når det gælder om at højne sundhed og </P>  \r\n\r\n<P>miljø i Danmark. </P>  \r\n\r\n<P>Traktatfæstelsen af EPS-samarbejdet er overflødig og vil måske </P>  \r\n\r\n<P>vanskeliggøre et mere åbent politisk samarbejde i Europa. </P>  \r\n\r\n<P>Ved folkeafstemningen i 1972 gav den daværende regering og det </P>  \r\n\r\n<P>daværende folketing en række udtrykkelige garantier om den danske </P>  \r\n\r\n<P>deltagelse i EF-samarbejdet. Disse garantier og løfter ønsker </P>  \r\n\r\n<P>socialdemokratiet ikke at svigte. Mindretallet opfordrer derfor </P>  \r\n\r\n<P>vælgerne til at stå fast og stemme nej. </P>  \r\n\r\n<P>Et andet mindretal (socialistisk folkepartis medlemmer af udvalget) </P>  \r\n\r\n<P>anfører: </P>  \r\n\r\n<P>Mindretallet finder, at en folkeafstemning om EF-pakken er </P>  \r\n\r\n<P>acceptabel. Dog skal det påpeges, at folkeafstemningen, som er en </P>  \r\n\r\n<P>vejledende folkeafstemning, kommer efter, at statsministeren er </P>  \r\n\r\n<P>kommet i mindretal i en afstemning i folketinget om EF-pakken. </P>  \r\n\r\n<P>Mindretallet har stemt imod pakken, fordi EF-pakken har følgende </P>  \r\n\r\n<P>indhold: </P>  \r\n\r\n<P>Europa-Parlamentet får øget magt, hvilket er en styrkelse af de </P>  \r\n\r\n<P>unionsivrige kræfter. Det får indflydelse på forslag om at åbne </P>  \r\n\r\n<P>det indre marked, på spørgsmål om optagelse af nye medlemslande og </P>  \r\n\r\n<P>på indgåelse af samarbejdsaftaler med tredjelande. </P>  \r\n\r\n<P>Samarbejdsproceduren er indrettet på en sådan måde, at Parlamentet nu </P>  \r\n\r\n<P>vil kunne udvide sine blokeringsmuligheder fra budgetområdet til </P>  \r\n\r\n<P>også at gælde på en række andre områder. Derved vil </P>  \r\n\r\n<P>Europa-Parlamentet, Kommissionen og bare et meget unionsivrigt </P>  \r\n\r\n<P>land kunne presse Danmark voldsomt. </P>  \r\n\r\n<P>Europa-Parlamentet skal fremover godkende Ministerrådets </P>  \r\n\r\n<P>beslutninger. Europa-Parlamentet kan forkaste resultatet og stille </P>  \r\n\r\n<P>ændringsforslag. </P>  \r\n\r\n<P>Når man på en række områder forlader princippet om, at alle lande </P>  \r\n\r\n<P>skal være enige, og i stedet går over til flertalsafgørelser, </P>  \r\n\r\n<P>forringes Danmarks muligheder for at sige nej til </P>  \r\n\r\n<P>harmoniseringsforslag. </P>  \r\n\r\n<P>Formålet er jo at åbne det indre marked, så varer, kapital og </P>  \r\n\r\n<P>tjenesteydelser kan passere frit ud fra en tankegang om, at når en </P>  \r\n\r\n<P>vare er godkendt i et medlemsland, er den også automatisk godkendt </P>  \r\n\r\n<P>i de øvrige lande. </P>  \r\n\r\n<P>Danmark vil ikke fremover have samme mulighed for at prioritere </P>  \r\n\r\n<P>arbejdsmiljø, miljø og forbrugerbeskyttelse over </P>  \r\n\r\n<P>konkurrencehensyn. I stedet vil Danmark opleve et voldsomt pres </P>  \r\n\r\n<P>for forringede vilkår. </P>  \r\n\r\n<P>Mindretallet er imod, at det udenrigspolitiske samarbejde </P>  \r\n\r\n<P>traktatfæstes, fordi dette svækker dansk udenrigspolitisk </P>  \r\n\r\n<P>selvstændighed. Derudover bliver andre lande i Europa udelukket og </P>  \r\n\r\n<P>det nordiske samarbejde kørt ud på et sidespor. </P>  \r\n\r\n<P>Mindretallet støtter tanken om i stedet at gå i den modsatte retning </P>  \r\n\r\n<P>på dette område ved at udvide kredsen af lande i et politisk </P>  \r\n\r\n<P>samarbejde til også at omfatte Norge og neutrale lande. </P>  \r\n\r\n<P>Mindretallet afviser sammenbindingen af det politiske og det </P>  \r\n\r\n<P>økonomiske samarbejde, som ligger i Den Europæiske Fælles Akt, og </P>  \r\n\r\n<P>advarer imod at traktatfæste EF-topmøderne. </P>  \r\n\r\n<P>For flertallet af EF-landene er Akten et klart skridt henimod en </P>  \r\n\r\n<P>EF-union, og det er usandt, når regeringen benægter dette ved at </P>  \r\n\r\n<P>henvise til, at man i den danske oversættelse har fået lov til at </P>  \r\n\r\n<P>ændre ordet union til sammenslutning. </P>  \r\n\r\n<P>Under udvalgsarbejdet er det i øvrigt blevet klart, at der er </P>  \r\n\r\n<P>problemer forbundet med Grønland, der som bekendt har meldt sig ud </P>  \r\n\r\n<P>af EF, og Færøerne, der også står udenfor. De bliver, såfremt </P>  \r\n\r\n<P>EF-pakken skulle blive vedtaget, på grund af rigsfællesskabet </P>  \r\n\r\n<P>omfattet af traktaten om EPS samt Den Europæiske Traktat. </P>  \r\n\r\n<P>Det forekommer meget uheldigt, at udenrigsministeren under </P>  \r\n\r\n<P>forhandlingerne om EF-pakken ikke har været opmærksom på dette. </P>  \r\n\r\n<P>Det er lykkedes at få et rigtigt afstemningstema frem, der fortæller, </P>  \r\n\r\n<P>hvad afstemningen handler om. De alt for positive bemærkninger til </P>  \r\n\r\n<P>lovforslaget vil nu ikke blive udsendt i informationsmateriale, </P>  \r\n\r\n<P>som skal lægges frem på biblioteker og andre offentlige kontorer. </P>  \r\n\r\n<P>Dette er mindretallet tilfreds med. Ligeledes er mindretallet </P>  \r\n\r\n<P>tilfreds med, at der bliver udarbejdet en informationsavis til </P>  \r\n\r\n<P>samtlige husstande, hvor partierne kan redegøre for deres </P>  \r\n\r\n<P>synspunkter om EF-pakken. Dette lagde mindretallet megen vægt på </P>  \r\n\r\n<P>ved 1. behandling. </P>  \r\n\r\n<P>Desværre lykkedes det ikke at få rykket datoen for folkeafstemningen </P>  \r\n\r\n<P>til midt i marts måned. Dette betyder, at der bliver mindre tid </P>  \r\n\r\n<P>til oplysningsarbejdet, end mindretallet havde ønsket, og dette </P>  \r\n\r\n<P>beklager mindretallet. </P>  \r\n\r\n<P>Et tredje mindretal (venstresocialisternes medlem af udvalget) </P>  \r\n\r\n<P>anfører følgende: </P>  \r\n\r\n<P>Det må hilses velkomment, at der afholdes en folkeafstemning om </P>  \r\n\r\n<P>EF-pakken, som er endnu et skridt frem mod en vesteuropæisk </P>  \r\n\r\n<P>politisk union. I det hele taget bør der ikke kunne gennemføres </P>  \r\n\r\n<P>traktatændringer eller nye traktater (EPS), som går ud over det </P>  \r\n\r\n<P>grundlag, vælgerne godkendte ved folkeafstemningen i 1972, uden at </P>  \r\n\r\n<P>sådanne skridt godkendes ved en folkeafstemning. EF-pakken </P>  \r\n\r\n<P>indebærer, hvis den godkendes, en meget væsentlig overskridelse af </P>  \r\n\r\n<P>dette grundlag: EF og EF-Kommissionen får traktatfæstet ret til at </P>  \r\n\r\n<P>blande sig i dansk udenrigspolitik, og sikkerhedspolitikken, </P>  \r\n\r\n<P>herunder adgangen til våbenteknologisk samarbejde, traktatfæstes </P>  \r\n\r\n<P>inden for rammerne af EPS. De foreslåede bestemmelser om øget </P>  \r\n\r\n<P>adgang til flertalsafstemninger, ikke mindst når det gælder det </P>  \r\n\r\n<P>indre marked, vil i realiteten medføre en svækkelse af </P>  \r\n\r\n<P>Luxembourgforligets vetoret, og i den forbindelse vil pakken af </P>  \r\n\r\n<P>andre medlemslande blive betragtet som et nyttigt instrument til </P>  \r\n\r\n<P>sammen med andre skridt (som f.eks. kommende ændringer af </P>  \r\n\r\n<P>Ministerrådets forretningsorden) at rette et fornyet angreb på </P>  \r\n\r\n<P>vetoretten i de kommende år. Der er ikke i pakken skabt </P>  \r\n\r\n<P>betryggende miljøgarantier, der sikrer Danmarks adgang til at føre </P>  \r\n\r\n<P>en selvstændig miljø- og arbejdsmiljøpolitik på områder, hvor </P>  \r\n\r\n<P>gennemførelsen af det indre marked vil fremkalde konflikt mellem </P>  \r\n\r\n<P>miljø- og erhvervsinteresserne. Hertil kommer, at pakken vil føre </P>  \r\n\r\n<P>til en styrkelse af EF-organerne, herunder Europa-Parlamentet, på </P>  \r\n\r\n<P>folketingets bekostning. </P>  \r\n\r\n<P>Af disse grunde opfordrer mindretallet vælgerne til at stemme nej til </P>  \r\n\r\n<P>EF-pakken. </P>  \r\n\r\n<P>Det er lykkedes at få et rigtigt afstemningstema, der fortæller, hvad </P>  \r\n\r\n<P>afstemningen drejer sig om. Det er videre lykkedes at sikre, at </P>  \r\n\r\n<P>informationsmateriale i form af lovteksten og traktatforslagene </P>  \r\n\r\n<P>m.v. udsendes til offentligheden renset for entydigt positive </P>  \r\n\r\n<P>fortolkninger af EF-pakken. </P>  \r\n\r\n<P>Endelig er det absolut væsentligt, at der er skabt forudsætninger </P>  \r\n\r\n<P>for, at folketinget kan udsende en informationspublikation til </P>  \r\n\r\n<P>alle landets husstande. I denne skal folketingets partier redegøre </P>  \r\n\r\n<P>for deres stilling til indholdet af EF-pakken. </P>  \r\n\r\n<P>Mindretallet må imidlertid beklage, at afstemningsdatoen ikke levner </P>  \r\n\r\n<P>megen tid til en rimelig og fornuftig oplysning om </P>  \r\n\r\n<P>forhandlingsresultatets indhold og en saglig folkelig debat herom. </P>  \r\n\r\n<P>Dette stiller stærke kapitalgrupper og pengestærke organisationer </P>  \r\n\r\n<P>urimelig stærkt, især med hensyn til at føre skrækkampagner, som </P>  \r\n\r\n<P>kunne tænkes at have en vis virkning over et kortere tidsrum, </P>  \r\n\r\n<P>indtil det lykkes at trænge igennem med en mere saglig debatform. </P>  \r\n\r\n<P>Det er videre under udvalgsarbejdet fremgået, at der er udestående </P>  \r\n\r\n<P>problemer vedrørende Færøerne og Grønland, der omfattes af dele af </P>  \r\n\r\n<P>EF-pakken, uanset at begge tydeligt har tilkendegivet, at de ikke </P>  \r\n\r\n<P>ønsker at deltage i EF-samarbejdet. Det forekommer uheldigt, at </P>  \r\n\r\n<P>udenrigsministeren øjensynlig under forhandlingerne under </P>  \r\n\r\n<P>unionskonferencen ikke har været opmærksom på dette forhold. </P>  \r\n\r\n<P>ÆNDRINGSFORSLAG </P>  \r\n\r\n<P>Af statsministeren, tiltrådt af udvalget: </P>  \r\n\r\n<P>Til titlen </P>  \r\n\r\n<P>1) Lovforslagets titel affattes således: </P>  \r\n\r\n<P>&#187;Forslag til lov om afholdelse af vejledende folkeafstemning om </P>  \r\n\r\n<P>Danmarks tiltrædelse af EF-pakken (Europæisk Fælles Akt)&#187;. </P>  \r\n\r\n<P>Til § 1 </P>  \r\n\r\n<P>2) Stk. 1 affattes således: </P>  \r\n\r\n<P>&#187;Der afholdes en vejledende folkeafstemning torsdag den 27. februar  \r\n\r\n</P>  \r\n\r\n<P>1986 om Danmarks tiltrædelse af EF-pakken (Europæisk Fælles Akt).&#171;  \r\n\r\n</P>  \r\n\r\n<P>3) Stk. 2 affattes således: </P>  \r\n\r\n<P>&#187;Stk. 2. Ved folkeafstemningen stemmes der &#187;ja&#171; eller  \r\n\r\n &#187;nej&#171; til </P>  \r\n\r\n<P>følgende spørgsmål: Skal Danmark tiltræde EF-pakken (Europæisk </P>  \r\n\r\n<P>Fælles Akt)?&#187; </P>  \r\n\r\n<P>Kent Kirk (KF) Collet (KF) Arne Lund (KF) Rønholt (KF) Bjørn </P>  \r\n\r\n<P>Elmquist (V) Svend Heiselberg (V) fmd. Tørnæs (V) Bente </P>  \r\n\r\n<P>Juncker (CD) Hjortnæs (S) Arne Jensen (S) Risgaard Knudsen (S) Ivar  \r\n\r\n Nørgaard (S) nfmd. Bjørn Westh (S) Gade (SF) Lilli </P>  \r\n\r\n<P>Gyldenkilde (SF) Albrechtsen (VS) Niels Helveg Petersen (RV) </P>  \r\n\r\n<P>Partierne KrF, FP og FD havde ikke medlemmer i udvalget. </P>  \r\n\r\n<P>INDENRIGSMINISTERIET Bilag 1 </P>  \r\n\r\n<P>Besvarelse af spørgsmål nr. S 585 stillet den 22. januar 1986 af </P>  \r\n\r\n<P>folketingsmedlem A. Agerschou </P>  \r\n\r\n<P>Spørgsmål S 585: </P>  \r\n\r\n<P>Kan ministeren bekræfte, at kommunerne risikerer at skulle af med en </P>  \r\n\r\n<P>bøde til staten som følge af kommunale udgifter i forbindelse med </P>  \r\n\r\n<P>den bebudede vejledende folkeafstemning om EF-pakken, og finder </P>  \r\n\r\n<P>ministeren det i bekræftende fald rimeligt? </P>  \r\n\r\n<P>Svar: </P>  \r\n\r\n<P>Der er ikke i grundloven eller folketingsvalgloven regler om </P>  \r\n\r\n<P>vejledende folkeafstemninger. Udgifterne i forbindelse med en </P>  \r\n\r\n<P>vejledende folkeafstemning om EF-pakken må derfor siges at være </P>  \r\n\r\n<P>en følge af den særlige lov, der vil være en forudsætning for </P>  \r\n\r\n<P>afholdelsen af en sådan afstemning. </P>  \r\n\r\n<P>Regeringen er derfor indstillet på, at kommunerne under et skal have </P>  \r\n\r\n<P>kompenseret udgifterne ved denne folkeafstemning over det såkaldte </P>  \r\n\r\n<P>statslige bloktilskud til kommunerne. Derimod vil det fortsat være </P>  \r\n\r\n<P>sådan, at der ikke ydes kommunerne kompensation for udgifterne til </P>  \r\n\r\n<P>folketingsvalg og til de former for folkeafstemninger, der er </P>  \r\n\r\n<P>nævnt i grundloven. </P>  \r\n\r\n<P>Kompensationsbeløbet i forbindelse med den vejledende folkeafstemning </P>  \r\n\r\n<P>om EF-pakken skal ikke indgå i beregningen af, om der har været </P>  \r\n\r\n<P>stigning i de samlede kommunale nettodriftsudgifter fra regnskab </P>  \r\n\r\n<P>1984 til regnskab 1986, jfr. § 10, stk. 13-15, i lov om kommunal </P>  \r\n\r\n<P>udligning og generelle tilskud til kommuner og amtskommuner, som </P>  \r\n\r\n<P>affattet ved lov nr. 580 af 19. december 1985. </P>  \r\n\r\n<P>STATSMINISTERIET Bilag 2 </P>  \r\n\r\n<P>Spørgsmål nr. 8 af 30. januar 1986 fra folketingets markedsudvalg (L </P>  \r\n\r\n<P>145) </P>  \r\n\r\n<P>Hvilke overvejelser har regeringen gjort sig om tidspunktet for </P>  \r\n\r\n<P>folkeafstemningen, herunder vedrørende de specielle problemer for </P>  \r\n\r\n<P>syge, søfolk og andre, som skal stemme pr. brev inden </P>  \r\n\r\n<P>afstemningsdagen? </P>  \r\n\r\n<P>Svar: </P>  \r\n\r\n<P>Som det vil fremgå af besvarelsen af spørgsmål 2, er </P>  \r\n\r\n<P>folkeafstemningerne siden 1953 afholdt med 18-21 dages varsel i </P>  \r\n\r\n<P>overensstemmelse med reglerne i grundlovens § 42. Efter disse skal </P>  \r\n\r\n<P>en folkeafstemning iværksættes med et varsel på tidligst 12 og </P>  \r\n\r\n<P>senest 18 søgnedage. Regeringen har fulgt disse bestemmelser ved </P>  \r\n\r\n<P>at foreslå, at afstemningsdatoen bliver den 27. februar, idet der, </P>  \r\n\r\n<P>såfremt lovforslaget vedtages den 4. februar, vil være et varsel </P>  \r\n\r\n<P>på ca. 3 uger svarende til grundlovens 18 søgnedage. </P>  \r\n\r\n<P>Brevafstemning kan her i landet i henhold til valglovens bestemmelser </P>  \r\n\r\n<P>ske i de sidste 3 uger før afstemningsdagen, og der vil således </P>  \r\n\r\n<P>kunne afgives brevstemme i hele den periode, som valgloven </P>  \r\n\r\n<P>fastsætter. Af hensyn til at vælgerne kan få mest mulig tid til at </P>  \r\n\r\n<P>overveje det tema, som folkeafstemningen skal afholdes om, agter </P>  \r\n\r\n<P>regeringen at henstille til de institutioner, hvor syge og andre </P>  \r\n\r\n<P>svagelige vælgere opholder sig, at afstemningen på institutionen </P>  \r\n\r\n<P>afholdes så sent som muligt i 3-ugers perioden for </P>  \r\n\r\n<P>brevafstemningen. </P>  \r\n\r\n<P>Ingen </P>  \r\n\r\n<P>Udvalget har efter lovforslagets 2. behandling behandlet dette i et </P>  \r\n\r\n<P>møde og har herunder haft samråd med statsministeren. </P>  \r\n\r\n<P>Herefter indstiller udvalget lovforslaget til vedtagelse med det af </P>  \r\n\r\n<P>statsministeren stillede ændringsforslag. </P>  \r\n\r\n<P>ÆNDRINGSFORSLAG </P>  \r\n\r\n<P>Af statsministeren, tiltrådt af udvalget: </P>  \r\n\r\n<P>Til § 4 </P>  \r\n\r\n<P>Paragraffen affattes således: </P>  \r\n\r\n<P>&#187;§ 4. Lovforslaget kan stadfæstes straks efter vedtagelsen. </P>  \r\n\r\n<P>Stk. 2. Loven træder i kraft ved bekendtgørelsen i Lovtidende. </P>  \r\n\r\n<P>Stk. 3. Loven gælder ikke for Grønland og Færøerne.&#171; </P>  \r\n\r\n<P>BEMÆRKNINGER </P>  \r\n\r\n<P>Ændringsforslaget sikrer, at brevstemmeafgivningen kan påbegyndes </P>  \r\n\r\n<P>fulde 3 uger før afstemningsdagen, jfr. folketingsvalglovens § 56, </P>  \r\n\r\n<P>stk. 1. </P>  \r\n\r\n<P>Kent Kirk (KF) Collet (KF) Arne Lund (KF) Rønholt (KF) Bjørn </P>  \r\n\r\n<P>Elmquist (V) Svend Heiselberg (V) fmd. Tørnæs (V) Bente </P>  \r\n\r\n<P>Juncker (CD) Hjortnæs (S) Arne Jensen (S) Risgaard Knudsen </P>  \r\n\r\n<P>(S) Ivar Nørgaard (S) nfmd. Bjørn Westh (S) Gade (SF) Lilli </P>  \r\n\r\n<P>Gyldenkilde (SF) Albrechtsen (VS) Niels Helveg Petersen (RV) </P>  \r\n\r\n<P>Partierne KrF, FP og FD havde ikke medlemmer i udvalget. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "198514K00145"
        },
        {
            "displayName": "Entydig dokumentidentifikation",
            "displayValue": "CL005899"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "145"
        },
        {
            "displayName": "År for udstedelse",
            "displayValue": "1985"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}