{
    "id": 120707,
    "title": "Bekendtgørelse om revisionsinstruks for revisor ved Produktionsafgiftsfonden for Juletræer og Pyntegrønt",
    "documentTypeId": "60",
    "isSagsforlobPeriodValid": true,
    "shortName": "BEK nr 761 af 30/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap0\"></a>   </p><div class=\"bjelke\">Den fulde tekst</div><p class=\"Titel2\">Bekendtgørelse om revisionsinstruks for revisor ved Produktionsafgiftsfonden for Juletræer og Pyntegrønt</p>\r\n      <p class=\"Indledning2\">I medfør af § 33 i lov om skove, jf. lovbekendtgørelse nr. 793 af 21. juni 2007, fastsættes:</p>\r\n      <p class=\"Paragraf\"><span class=\"ParagrafNr\">§ 1.</span> Revisionen udføres af en statsautoriseret eller registreret revisor.</p>\r\n      <p class=\"Stk2\"><span class=\"StkNr\">Stk. 2.</span> Revisionen omfatter dels fondens regnskab, dels tilskudsregnskab hos støttemodtager.</p>\r\n      <p class=\"Paragraf\"><span class=\"ParagrafNr\">§ 2.</span> Revisionen foretages i overensstemmelse med god offentlig revisionsskik, således som dette begreb er fastlagt i § 3 i rigsrevisorloven. Ved revisionen efterprøves, om regnskabet er rigtigt, og om de dispositioner, der er omfattet af regnskabsaflæggelsen, er i overensstemmelse med meddelte bevillinger, love og andre forskrifter, herunder fondens forretningsorden og administrationsinstruks, samt med indgåede aftaler og sædvanlig praksis. Der foretages ligeledes en vurdering af, hvorvidt der er taget skyldige økonomiske hensyn ved forvaltningen af fondens midler og ved gennemførelsen af de aktiviteter, der er omfattet af fondens regnskab.</p>\r\n      <p class=\"Paragraf\"><span class=\"ParagrafNr\">§ 3.</span> Revisionen kan udføres ved stikprøvevise undersøgelser. Revisionens omfang afhænger af fondens administrative struktur og de etablerede forretningsgange, herunder den interne kontrol og andre forhold af betydning for regnskabsaflæggelsen.</p>\r\n      <p class=\"Paragraf\"><span class=\"ParagrafNr\">§ 4.</span> Der foretages sædvanligvis revision i årets løb. Som led i revisionen undersøger revisor de eksisterende forretningsgange, herunder forretningsgange vedrørende registrering og kontrol med tilskudsudløsende faktorer hos tilskudsmodtagere, med henblik på at påse, om den interne kontrol er betryggende. Revisor foretager mindst en gang årligt et uanmeldt kasse- og beholdningseftersyn.</p>\r\n      <p class=\"Paragraf\"><span class=\"ParagrafNr\">§ 5.</span> Fonden skal give revisor de oplysninger, som må anses af betydning for bedømmelsen af fondens regnskab. Fonden skal give revisor adgang til at foretage de undersøgelser, denne finder nødvendige, og skal sørge for, at revisor får de oplysninger og den bistand, som revisor anser for nødvendig for udførelsen af sit hverv.</p>\r\n      <p class=\"Stk2\"><span class=\"StkNr\">Stk. 2.</span> Endvidere har Rigsrevisionen adgang til at foretage en nærmere gennemgang af fondens og tilskudsmodtagernes regnskabsmateriale, jf. rigsrevisorlovens § 6, jf. § 4.</p>\r\n      <p class=\"Paragraf\"><span class=\"ParagrafNr\">§ 6.</span> Bliver revisor opmærksom på lovovertrædelser eller tilsidesættelser af vilkår eller forskrifter af væsentlig betydning i forbindelse med midlernes forvaltning, såvel i fonden som hos tilskudsmodtager, påhviler det revisor straks at give bestyrelsen meddelelse derom, samt påse, at der inden 3 uger gives Skov- og Naturstyrelsen meddelelse herom. I modsat fald er det revisors pligt at orientere Skov- og Naturstyrelsen. Revisors bemærkninger indsendes sammen med meddelelsen.</p>\r\n      <p class=\"Paragraf\"><span class=\"ParagrafNr\">§ 7.</span> Revisor fører en revisionsprotokol. I protokollen indføres beretning om, hvilket revisionsarbejde, der er udført samt alle væsentlige forhold, der har givet anledning til bemærkninger.</p>\r\n      <p class=\"Stk2\"><span class=\"StkNr\">Stk. 2.</span> Specielt oplyses om revisors undersøgelse af, samt vurdering og konklusioner vedr. fondens interne kontrol og registreringssystemer, fondens formål, navnlig dispositioner udenfor formålet, sparsommelighed, produktivitet og effektivitet.</p>\r\n      <p class=\"Stk2\"><span class=\"StkNr\">Stk. 3.</span> Ved revision af årsregnskabet indføres beretning om den udførte revision herunder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> om revisor opfylder de i lovgivningen indeholdte habilitetsbetingelser,</p>\r\n          <p class=\"Liste1\"><span class=\"Liste1Nr\">2)</span> om revisor under sin revision har modtaget alle de oplysninger, der er anmodet om,</p>\r\n          <p class=\"Liste1\"><span class=\"Liste1Nr\">3)</span> om revisor anser regnskabet for aflagt efter lovgivningens, vedtægternes og administrationsinstruksens krav til regnskabsaflæggelsen, og</p>\r\n          <p class=\"Liste1\"><span class=\"Liste1Nr\">4)</span> om midlerne er anvendt i overensstemmelse med de givne vilkår, og om refusion samt tilskudsgrundlag er opgjort i overensstemmelse med gældende regler.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> I revisionsprotokollen indføres endvidere oplysninger om særlige kontrolarbejder, afgivelse af særlige beretninger, rådgivning eller assistance.</p>\r\n      <p class=\"Stk2\"><span class=\"StkNr\">Stk. 5.</span> Fondens reviderede regnskab forsynes med en påtegning, hvoraf det skal fremgå, at regnskabet er revideret i overensstemmelse med reglerne i denne instruks. Forbehold skal fremgå af påtegningen.</p>\r\n      <p class=\"Paragraf\"><span class=\"ParagrafNr\">§ 8.</span> Bekendtgørelsen træder i kraft den 1. august 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 320 af 28. april 2003 om revisionsinstruks for revisor ved Produktionsafgiftsfonden for Juletræer og Pyntegrønt ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Miljøministeriet, den 30. juni 2008</I></P><P CLASS=SIGN1 ALIGN=\"CENTER\">Troels Lund Poulsen</P><P CLASS=SIGN2 ALIGN=\"RIGHT\">/ Hans Henrik Christensen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Miljøministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "15/07/2008"
        },
        {
            "displayName": "Accession",
            "displayValue": "B20080076105"
        },
        {
            "displayName": "Entydig dokumentidentifikation",
            "displayValue": "AL001849"
        },
        {
            "displayName": "Dato for førstegangsindlæggelse",
            "displayValue": "15/07/2008"
        },
        {
            "displayName": "Dato for indlæggelse",
            "displayValue": "15/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "761"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Skov- og Naturstyrelsen"
        },
        {
            "displayName": "Ressortministeriets journalnummer",
            "displayValue": "Miljømin.,<br />Skov- og Naturstyrelsen, j.nr. 0414-00004"
        },
        {
            "displayName": "Stikord",
            "displayValue": "Juletræer, Produktionsafgift, Pyntegrønt"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}