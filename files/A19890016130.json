{
    "id": 55276,
    "title": "Lov om autorisation af elinstallatører m.v. ",
    "documentTypeId": "10",
    "isSagsforlobPeriodValid": false,
    "shortName": "LOV nr 161 af 15/03/1989",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Lov om autorisation af elinstallatører m.v.  \r\n\r\n</H1>  \r\n\r\n<P></P>  \r\n\r\n<P CLASS=SUB-TITLE>VI MARGRETHE DEN ANDEN, af Guds Nåde Danmarks Dronning,  \r\n\r\n gør vitterligt: Folketinget har vedtaget og Vi ved Vort samtykke stadfæstet  \r\n\r\n følgende lov: </P>  \r\n\r\n<BR>  \r\n\r\n<A NAME=\"\"P1\"\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Denne lov omfatter følgende arbejder ved  \r\n\r\n elektriske brugerinstallationer for stærkstrøm: </P>  \r\n\r\n<UL CLASS=PLAIN-LIST>  \r\n\r\n<LI>1) Tilkobling til og frakobling fra elforsyningsanlæg. </LI>  \r\n\r\n<LI>2) Udførelse, ændring, udskiftning og reparation af faste installationer  \r\n\r\n med ledninger, tilslutningssteder og andet fast installationsmateriel. </LI>  \r\n\r\n<LI>3) Installation, ændring og reparation af ikke-stærkstrømsmæssige  \r\n\r\n styrings- og reguleringssystemer, som anvendes til styring af  \r\n\r\n stærkstrømsfunktioner. </LI>  \r\n\r\n<LI>4) Fast tilslutning og frakobling af elektriske maskiner, brugsgenstande  \r\n\r\n og hjælpeapparater. </LI>  \r\n\r\n<LI>5) Eftersyn, justering og reparation af elektriske maskiner og  \r\n\r\n brugsgenstande, der er tilsluttet fast installation under arbejdets  \r\n\r\n udførelse. </LI>  \r\n\r\n</UL>  \r\n\r\n</DIV>  \r\n\r\n<A NAME=\"\"P2\"\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> De i § 1, nr. 1-2, nævnte arbejder må kun  \r\n\r\n udføres under ansvar af personer, der har opnået autorisation som  \r\n\r\n elinstallatør. </P>  \r\n\r\n<P CLASS=STK> <I>Stk. 2. </I> De i § 1, nr. 3-5, nævnte arbejder må foruden  \r\n\r\n af autoriserede elinstallatører udføres af personer eller virksomheder, der  \r\n\r\n erhvervsmæssigt producerer, reparerer eller vedligeholder styrings- og  \r\n\r\n reguleringssystemer, maskiner og brugsgenstande, når den, der udfører  \r\n\r\n arbejdet, er i besiddelse af fornøden sagkundskab. </P>  \r\n\r\n<P CLASS=STK> <I>Stk. 3. </I> Uanset bestemmelsen i stk. 2 kan enhver, der  \r\n\r\n har fornødent kendskab til arbejdets udførelse, foretage udskiftning af  \r\n\r\n normaltætte afbrydere og stikkontakter uden jord for højst 250 V samt  \r\n\r\n opsætning og nedtagning af belysningsarmaturer i private boliger, forudsat at  \r\n\r\n det ikke sker erhvervsmæssigt. </P>  \r\n\r\n<P CLASS=STK> <I>Stk. 4. </I> Trafikministeren fastsætter bestemmelser om  \r\n\r\n oplysningspligt for forhandlere af elektrisk materiel med hensyn til  \r\n\r\n materiel, der kun må installeres af autoriserede elinstallatører, jf. § 1,  \r\n\r\n nr. 2, samt med hensyn til forbrugervejledning om montering af elektrisk  \r\n\r\n materiel. </P>  \r\n\r\n</DIV>  \r\n\r\n<A NAME=\"\"P3\"\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Autorisation i henhold til § 2 meddeles af  \r\n\r\n Elektricitetsrådet. </P>  \r\n\r\n<P CLASS=STK> <I>Stk. 2. </I> Trafikministeren fastsætter efter samråd med  \r\n\r\n Elektricitetsrådet, Danske Elværkers Forening og Elektroinstallatørernes  \r\n\r\n Landsforening ELFO regler for: </P>  \r\n\r\n<UL CLASS=PLAIN-LIST>  \r\n\r\n<LI>1) Fremgangsmåden ved ansøgning om autorisation. </LI>  \r\n\r\n<LI>2) De vilkår, der skal gælde for autorisationen, herunder hvorledes  \r\n\r\n forbindelsen skal være mellem den autoriserede og det personale, der udfører  \r\n\r\n arbejde under autorisationen. </LI>  \r\n\r\n<LI>3) De ordensmæssige forskrifter for udøvelse af virksomheden som  \r\n\r\n autoriseret elinstallatør. </LI>  \r\n\r\n</UL>  \r\n\r\n<P CLASS=STK> <I>Stk. 3. </I> For at opnå og bevare autorisationen betales en  \r\n\r\n årlig afgift, hvis størrelse fastsættes af trafikministeren efter indstilling  \r\n\r\n fra Elektricitetsrådet. </P>  \r\n\r\n</DIV>  \r\n\r\n<A NAME=\"\"P4\"\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> Autorisation gives, når følgende betingelser er  \r\n\r\n opfyldt: </P>  \r\n\r\n<UL CLASS=PLAIN-LIST>  \r\n\r\n<LI>1) Ansøgeren skal have bestået en af trafikministeren godkendt prøve og  \r\n\r\n opfylde de af ministeren fastsatte praksiskrav. </LI>  \r\n\r\n<LI>2) Ansøgeren skal her i landet have fast forretningssted med telefon.  \r\n\r\n</LI>  \r\n\r\n<LI>3) Ansøgeren skal være myndig og have rådighed over sit bo. </LI>  \r\n\r\n<LI>4) Ansøgeren skal dokumentere at have haft mindst 1 års teknisk arbejde i  \r\n\r\n stærkstrømsteknisk virksomhed, såfremt der er forløbet 5 år eller mere fra  \r\n\r\n den dag, vedkommende bestod prøven. </LI>  \r\n\r\n<LI>5) Ansøgeren må ikke inden for de sidste 3 år være straffet for  \r\n\r\n overtrædelse af reglerne i denne lov eller lov om elektriske stærkstrømsanlæg  \r\n\r\n eller bestemmelser udfærdiget i henhold til disse love, og autorisationen må  \r\n\r\n ikke være tilbagekaldt i medfør af § 9. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Trafikministeren fastsætter efter samråd med  \r\n\r\n Elektricitetsrådet regler for, under hvilke betingelser de i § 1 nævnte  \r\n\r\n arbejder kan udføres af virksomheder under ansvar af en i virksomheden ansat  \r\n\r\n autoriseret elinstallatør, herunder regler for, hvilke af de for opnåelse af  \r\n\r\n autorisation fastsatte betingelser der skal opfyldes henholdsvis af  \r\n\r\n virksomheden og af den autoriserede elinstallatør eller af begge. </P>  \r\n\r\n<P CLASS=STK> <I>Stk. 3. </I> Hvor forholdene særligt taler derfor, kan  \r\n\r\n trafikministeren efter høring af Elektricitetsrådet dispensere fra den i stk.  \r\n\r\n 1, nr. 1, anførte betingelse om aflæggelse af prøve. Elektricitetsrådet kan  \r\n\r\n dispensere fra de i stk. 1, nr. 2-5, anførte betingelser. </P>  \r\n\r\n<P CLASS=STK> <I>Stk. 4. </I> I det omfang det er nødvendigt for at  \r\n\r\n gennemføre regler fastsat af De Europæiske Fællesskaber, fastsætter  \r\n\r\n trafikministeren bestemmelser om, at personer, der har drevet eller driver  \r\n\r\n tilsvarende virksomhed i et andet medlemsland, og som råder over det  \r\n\r\n nødvendige kendskab til de danske installationsforskrifter, er fritaget for  \r\n\r\n at opfylde betingelsen i stk. 1, nr. 1. </P>  \r\n\r\n</DIV>  \r\n\r\n<A NAME=\"\"P5\"\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Uanset om en ansøger opfylder betingelserne i §  \r\n\r\n 4 for opnåelse af autorisation, kan udstedelse af autorisation nægtes: </P>  \r\n\r\n<UL CLASS=PLAIN-LIST>  \r\n\r\n<LI>1) såfremt ansøgeren er fradømt retten til at udøve autoriseret  \r\n\r\n virksomhed, jf. borgerlig straffelovs § 78, stk. 2, </LI>  \r\n\r\n<LI>2) såfremt ansøgeren i et andet medlemsland inden for De Europæiske  \r\n\r\n Fælleskaber er ikendt sanktioner, der kan sidestilles med de i borgerlig  \r\n\r\n straffelovs § 78, stk. 2, nævnte, eller </LI>  \r\n\r\n<LI>3) såfremt ansøgeren i stilling eller erhverv i øvrigt har udvist en  \r\n\r\n sådan adfærd, at der er grund til at antage, at han ikke vil drive  \r\n\r\n virksomheden på forsvarlig måde. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> Afslag på ansøgningen om autorisation begrundet  \r\n\r\n med de i stk. 1, nr. 3, nævnte forhold kan af ansøgeren inden 4 uger efter,  \r\n\r\n at afslaget er meddelt den pågældende, indbringes for trafikministeren.  \r\n\r\n Afslaget skal indeholde oplysninger herom. </P>  \r\n\r\n</DIV>  \r\n\r\n<A NAME=\"\"P6\"\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> Hvis indehaveren af en autorisation afgår ved  \r\n\r\n døden eller bliver fysisk eller retligt ude af stand til at udøve  \r\n\r\n virksomheden, bortfalder autorisationen. Efter ansøgning fra dødsboet,  \r\n\r\n konkursboet eller den, der i øvrigt handler på den autoriseredes vegne, kan  \r\n\r\n Elektricitetsrådet dog give tilladelse til midlertidig videreførelse af  \r\n\r\n virksomheden under tilsyn og ansvar af en anden autoriseret elinstallatør.  \r\n\r\n Sådan tilladelse kan kun gives for 1 år. Når særlige omstændigheder  \r\n\r\n foreligger, kan Elektricitetsrådet dog forlænge fristen med indtil 6 måneder.  \r\n\r\n</P>  \r\n\r\n<P CLASS=STK> <I>Stk. 2. </I> En autorisation tilbagekaldes af  \r\n\r\n Elektricitetsrådet, når indehaveren ikke længere opfylder kravet i § 4, stk.  \r\n\r\n 1, nr. 2, om fast forretningssted med telefon, samt hvis den i § 3, stk. 3,  \r\n\r\n nævnte årlige afgift efter påkrav ikke bliver betalt. </P>  \r\n\r\n</DIV>  \r\n\r\n<A NAME=\"\"P7\"\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> En autoriseret elinstallatør, der lader arbejde  \r\n\r\n udføre af ansatte medarbejdere, er ansvarlig for disses duelighed og  \r\n\r\n pålidelighed. Det påhviler samtidig elinstallatøren at give de ansatte  \r\n\r\n medarbejdere fornøden instruktion om arbejdets udførelse, idet der herved  \r\n\r\n tages hensyn såvel til medarbejdernes faglige kvalifikationer som til den  \r\n\r\n autoriseredes tilsyn med arbejdet. </P>  \r\n\r\n<P CLASS=STK> <I>Stk. 2. </I> Den autoriserede elinstallatør skal sørge for,  \r\n\r\n at alt nødvendigt værktøj og måleudstyr findes og er i forsvarlig og vel  \r\n\r\n vedligeholdt stand. </P>  \r\n\r\n<P CLASS=STK> <I>Stk. 3. </I> Den autoriserede elinstallatør skal sørge for,  \r\n\r\n at en ajourført samling af de til enhver tid gældende reglementer og  \r\n\r\n bestemmelser er tilgængelige på forretningsstedet. </P>  \r\n\r\n</DIV>  \r\n\r\n<A NAME=\"\"P8\"\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> De enkelte elforsyningsselskaber skal påse, at  \r\n\r\n arbejder, der er omfattet af krav om autorisation og anmeldelsespligt, er  \r\n\r\n udført af personer eller virksomheder, der ifølge reglerne i denne lov er  \r\n\r\n berettiget dertil. </P>  \r\n\r\n<P CLASS=STK> <I>Stk. 2. </I> Dersom et elforsyningsselskab konstaterer, at  \r\n\r\n reglerne i denne lov er overtrådt, eller at en autoriseret elinstallatør har  \r\n\r\n gjort sig skyldig i andre forhold, som vil kunne medføre tilbagekaldelse af  \r\n\r\n autorisationen i henhold til § 9, underretter elforsyningsselskabet  \r\n\r\n Elektricitetsrådet herom. </P>  \r\n\r\n</DIV>  \r\n\r\n<A NAME=\"\"P9\"\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Såfremt en autoriseret elinstallatør har gjort  \r\n\r\n sig skyldig i grov eller gentagen forsømmelighed ved udførelsen af  \r\n\r\n installationsarbejder eller har overtrådt vilkårene for autorisationen, kan  \r\n\r\n Elektricitetsrådet tilbagekalde autorisationen. </P>  \r\n\r\n<P CLASS=STK> <I>Stk. 2. </I> En autorisation kan tilbagekaldes enten på tid  \r\n\r\n fra 1-5 år eller indtil videre. </P>  \r\n\r\n<P CLASS=STK> <I>Stk. 3. </I> Elektricitetsrådets afgørelse om  \r\n\r\n tilbagekaldelse kan ikke indbringes for anden administrativ myndighed. </P>  \r\n\r\n</DIV>  \r\n\r\n<A NAME=\"\"P10\"\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Afgørelsen om tilbagekaldelse af en  \r\n\r\n autorisation kan af indehaveren forlanges indbragt for domstolene. Anmodning  \r\n\r\n herom skal fremsættes til Elektricitetsrådet inden 4 uger efter, at  \r\n\r\n afgørelsen er meddelt den pågældende. Afgørelsen skal indeholde oplysning  \r\n\r\n herom. Elektricitetsrådet anlægger sag mod den pågældende i den borgerlige  \r\n\r\n retsplejes former. </P>  \r\n\r\n<P CLASS=STK> <I>Stk. 2. </I> Anmodning om sagsanlæg har opsættende virkning,  \r\n\r\n men retten kan bestemme, at den pågældende under sagens behandling ikke må  \r\n\r\n udøve den virksomhed, der kræver autorisation. Hvis tilbagekaldelsen findes  \r\n\r\n lovlig ved dommen, kan det i denne bestemmes, at anke ikke har opsættende  \r\n\r\n virkning. </P>  \r\n\r\n</DIV>  \r\n\r\n<A NAME=\"\"P11\"\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Elektricitetsrådet kan til enhver tid efter  \r\n\r\n ansøgning ophæve en foretagen tilbagekaldelse af en autorisation. Såfremt  \r\n\r\n tilbagekaldelsen er sket indtil videre og der er forløbet mindst 5 år efter  \r\n\r\n tilbagekaldelsen og mindst 2 år efter, at ophævelsen senest er nægtet ved  \r\n\r\n dom, kan ansøgeren, dersom ansøgning om ophævelse afslås, inden for en frist  \r\n\r\n af 4 uger forlange afgørelsen prøvet ved domstolene. § 10, stk. 1, 3. og 4.  \r\n\r\n punktum, anvendes tilsvarende. </P>  \r\n\r\n</DIV>  \r\n\r\n<A NAME=\"\"P12\"\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Når en autorisation er bortfaldet efter § 6  \r\n\r\n eller tilbagekaldt efter § 9, skal indehaveren eller dennes bo aflevere den  \r\n\r\n til Elektricitetsrådet. </P>  \r\n\r\n</DIV>  \r\n\r\n<A NAME=\"\"P13\"\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Personer eller virksomheder, der ikke har  \r\n\r\n autorisation som elinstallatør, eller hvis autorisation er bortfaldet eller  \r\n\r\n tilbagekaldt, jf. § 6 og § 9, må ikke ved annoncering eller på anden måde  \r\n\r\n vække forestilling om, at de har autorisation. </P>  \r\n\r\n</DIV>  \r\n\r\n<A NAME=\"\"P14\"\"></A>\r\n\r\n<DIV CLASS=PARAGRAPH ID=\"P14\">  \r\n\r\n<P CLASS=PARAB> <B>§ 14. </B> Elektricitetsrådet har, hvis det skønnes  \r\n\r\n nødvendigt, efter forudgående underretning uden retskendelse mod forevisning  \r\n\r\n af legitimation adgang til offentlig og privat ejendom for at undersøge eller  \r\n\r\n lade undersøge, hvorvidt en elinstallatør har udført et installationsarbejde  \r\n\r\n på tilfredsstillende måde. </P>  \r\n\r\n<P CLASS=STK> <I>Stk. 2. </I> Politiet yder bistand hertil efter regler, der  \r\n\r\n fastsættes efter forhandling mellem trafikministeren og justitsministeren.  \r\n\r\n</P>  \r\n\r\n</DIV>  \r\n\r\n<A NAME=\"\"P15\"\"></A>\r\n\r\n<DIV CLASS=PARAGRAPH ID=\"P15\">  \r\n\r\n<P CLASS=PARAB> <B>§ 15. </B> Med bøde straffes den, der </P>  \r\n\r\n<UL CLASS=PLAIN-LIST>  \r\n\r\n<LI>1) udfører arbejde, som er omfattet af denne lov uden at være berettiget  \r\n\r\n hertil i medfør af denne lov, </LI>  \r\n\r\n<LI>2) lader sådanne arbejder udføre af personer, som ikke efter denne lov er  \r\n\r\n berettiget dertil, </LI>  \r\n\r\n<LI>3) overtræder §§ 12 og 13. </LI>  \r\n\r\n</UL>  \r\n\r\n<P CLASS=STK> <I>Stk. 2. </I> I forskrifter, der fastsættes i medfør af § 3,  \r\n\r\n stk. 2, og § 4, stk. 2, kan der fastsættes straf af bøde for overtrædelse af  \r\n\r\n forskrifterne. </P>  \r\n\r\n<P CLASS=STK> <I>Stk. 3. </I> For overtrædelser begået af juridiske personer,  \r\n\r\n herunder selskaber, foreninger, fonde, kommuner og staten, kan der pålægges  \r\n\r\n den juridiske person som sådan bødeansvar. </P>  \r\n\r\n</DIV>  \r\n\r\n<A NAME=\"\"P16\"\"></A>\r\n\r\n<DIV CLASS=PARAGRAPH ID=\"P16\">  \r\n\r\n<P CLASS=PARAB> <B>§ 16. </B> Loven træder i kraft den 1. juli 1989. Samtidig  \r\n\r\n ophæves lov nr. 196 af 7. juni 1958 om autorisation af elektroinstallatører  \r\n\r\n m.v. </P>  \r\n\r\n</DIV>  \r\n\r\n<A NAME=\"\"P17\"\"></A>\r\n\r\n<DIV CLASS=PARAGRAPH ID=\"P17\">  \r\n\r\n<P CLASS=PARAB> <B>§ 17. </B> Autorisationer udstedt efter den før 1. juli  \r\n\r\n 1989 gældende lovgivning vedbliver at have gyldighed indtil den 30. juni 1994  \r\n\r\n med de begrænsninger, der måtte være fastsat i de enkelte autorisationer.  \r\n\r\n</P>  \r\n\r\n<P CLASS=STK> <I>Stk. 2. </I> Personer, der er indehavere af autorisationer  \r\n\r\n udstedt efter den hidtidige lovgivning, skal fra lovens ikrafttræden betale  \r\n\r\n den i § 3, stk. 3, nævnte årlige afgift. </P>  \r\n\r\n<P CLASS=STK> <I>Stk. 3. </I> Trafikministeren fastsætter  \r\n\r\n overgangsbestemmelser, herunder om ombytning af autorisationer udstedt efter  \r\n\r\n den hidtidige lovgivning med nye udstedt efter denne lov samt om pligt for  \r\n\r\n elforsyningsforetagender til at give Elektricitetsrådet oplysning om  \r\n\r\n ikraftværende autorisationer, som de har udstedt. </P>  \r\n\r\n</DIV>  \r\n\r\n<A NAME=\"\"P18\"\"></A>\r\n\r\n<DIV CLASS=PARAGRAPH ID=\"P18\">  \r\n\r\n<P CLASS=PARAB> <B>§ 18. </B> Loven gælder ikke for Færøerne og Grønland.  \r\n\r\n</P>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Givet på Christiansborg Slot, den 15.  \r\n\r\n marts 1989 </I> </P>  \r\n\r\n<P CLASS=UNDERSKRIFT ALIGN=CENTER>Under Vor Kongelige Hånd og Segl </P>  \r\n\r\n<P CLASS=UNDERSKREVET-AF ALIGN=CENTER>MARGRETHE R. </P>  \r\n\r\n<P CLASS=MINISTER ALIGN=RIGHT>/Knud Østergaard </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "22/03/1989"
        },
        {
            "displayName": "Accession",
            "displayValue": "A19890016130"
        },
        {
            "displayName": "Entydig dokumentidentifikation",
            "displayValue": "CM014165"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "16/03/2007"
        },
        {
            "displayName": "Dokumenttype",
            "displayValue": "Lov"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "161"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "15/03/1989"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Trafikmin. j.nr. F. 02-40"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}