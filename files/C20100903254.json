{
    "id": 130016,
    "title": "Skrivelse om ny bekendtgørelse om andre aktører m.fl. og ny vejledning \\n(Til jobcentre, beskæftigelsesregioner, kommuner m.fl.)",
    "documentTypeId": "200",
    "isSagsforlobPeriodValid": true,
    "shortName": "SKR nr 9032 af 15/01/2010",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om ny bekendtgørelse om andre aktører m.fl. og ny vejledning </p>\r\n      <p class=\"UnderTitel2\">(Til jobcentre, beskæftigelsesregioner, kommuner m.fl.)</p>\r\n      <p class=\"TekstV\">Der vedlægges en ny bekendtgørelse om andre aktører m.fl. Bekendtgørelsen afløser bekendtgørelse nr. 721 af 3. juli 2009 om andre aktører m.fl.</p>\r\n      <p class=\"TekstV\">Bekendtgørelsen, der træder i kraft den 1. februar 2010, offentliggøres snarest og kan efterfølgende findes på Retsinformation www.retsinfo.dk, og Arbejdsmarkedsstyrelsens hjemmeside www.ams.dk.</p>\r\n      <p class=\"TekstV\">De ændrede regler bevirker, at der bliver mulighed for kommunerne til at indsætte et kortere opsigelsesvarsel end 8 uger i de tilfælde, hvor der indgås delaftaler, som vedrører enkeltkøb.</p>\r\n      <p class=\"TekstV\">Samtidig er der foretaget enkelte præciseringer, bl.a. er rammeaftalebegrebet blevet beskrevet, således at det fremgår, at der derved ”forstås en aftale, som efter en udbudsproces eller en annoncering er indgået mellem en eller flere ordregivende myndigheder og en eller flere aktører med det formål at fastsætte vilkårene for de kontrakter, der skal indgås i løbet af en given periode”.</p>\r\n      <p class=\"TekstV\">Desuden fremgår det nu direkte, at kravene til rammeaftaler og kontrakter ikke finder anvendelse for kontrakter om køb af vejledning og opkvalificering, jf. kap. 10 i lov om en aktiv beskæftigelsesindsats.</p>\r\n      <p class=\"TekstV\">Ændringerne vedrører følgende bestemmelser:</p>\r\n      <p class=\"TekstV\">1) Kontrakter om køb af vejledning og opkvalificering (§ 1, stk. 3).</p>\r\n      <p class=\"TekstV\">Det præcises, at bekendtgørelsens kapitel 5 ikke finder anvendelse for kontrakter om køb af vejledning og opkvalificering, jf. kap. 10 i lov om en aktiv beskæftigelsesindsats.</p>\r\n      <p class=\"TekstV\">2) Definition af rammeaftalebegrebet (§ 11, stk. 2).</p>\r\n      <p class=\"TekstV\">Det præciseres i bekendtgørelsen, hvad der forstås ved en rammeaftale.</p>\r\n      <p class=\"TekstV\">3) Mulighed for kortere opsigelsesvarsler i visse delaftaler (§ 12, stk. 2).</p>\r\n      <p class=\"TekstV\">Der indføres mulighed for at delaftaler, der indgås i henhold til en rammeaftale, og som vedrører enkeltkøb, kan opsiges af jobcenteret med højst 8 ugers varsel.</p>\r\n      <p class=\"TekstV\">4) Konsekvensændring som følge af ændrede krav til opsigelsesvarsel (§ 15)</p>\r\n      <p class=\"TekstV\">Muligheden for at anvende et kortere opsigelsesvarsel end 8 uger medfører konsekvensændring i § 15.</p>\r\n      <p class=\"TekstV\">Endvidere vedlægges en ny vejledning til bekendtgørelsen om andre aktører m.fl.</p>\r\n      <p class=\"TekstV\">Vejledningen, der er knyttet til den reviderede bekendtgørelse om andre aktører m.fl., offentliggøres snarest og kan efterfølgende findes på www.retsinfo.dk. og www.ams.dk.</p>\r\n      <p class=\"TekstV\">Revisionen af vejledningen hænger først og fremmest sammen med, at Arbejdsmarkedsstyrelsen i sommeren 2009 udarbejdede en ny bekendtgørelse som en konsekvens af de lovændringer, der følger af lov nr. 480 af 12. juni 2009 om en styrket beskæftigelsesrettet indsats over for sygemeldte m.fl., og lov nr. 483 af 12. juni 2009 om det enstrengede beskæftigelsessystem.</p>\r\n      <p class=\"TekstV\">Kommunen kan som følge af disse lovændringer også overdrage myndighedsopgaver til andre aktører inden for områder i lov om sygedagpenge og enkelte områder af lov om aktiv socialpolitik. Bekendtgørelsen finder derfor også anvendelse, når kommunen overlader opgaver efter disse love til andre aktører.</p>\r\n      <p class=\"TekstV\">Således gælder bekendtgørelsens bestemmelser om inddragelse af andre aktører (kapitel 2), andre aktørers underretning af kommunen (kapitel 3), krav til sagsbehandlingen (kapitel 4) og klageadgang (kapitel 7) derfor også, når kommunen overlader opgaver efter disse love til andre aktører. Dette er nu indarbejdet i vejledningen.</p>\r\n      <p class=\"TekstV\">I vejledningen er desuden indarbejdet de ændringer, der følger af den nærværende bekendtgørelsesrevision, jf. ovenfor.</p>\r\n      <p class=\"TekstV\">Den nye vejledning erstatter Vejledning nr. 9173 af 14. maj 2008.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\">Arbejdsmarkedsstyrelsen, den 15. januar 2010</P><P CLASS=SIGN1 ALIGN=\"CENTER\">Stig Martin Nørgaard<BR>Kontorchef</P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "28/01/2010"
        },
        {
            "displayName": "Accession",
            "displayValue": "C20100903254"
        },
        {
            "displayName": "Entydig dokumentidentifikation",
            "displayValue": "BE003947"
        },
        {
            "displayName": "Dato for førstegangsindlæggelse",
            "displayValue": "28/01/2010"
        },
        {
            "displayName": "Dato for indlæggelse",
            "displayValue": "29/01/2010"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9032"
        },
        {
            "displayName": "År for udstedelse",
            "displayValue": "2010"
        },
        {
            "displayName": "Dato for underskrift",
            "displayValue": "15/01/2010"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Arbejdsmarkedsstyrelsen (AMS)"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.<br />Arbejdsmarkedsstyrelsen, j.nr. 2009-0011688"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}