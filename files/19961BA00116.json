{
    "id": 106568,
    "title": "1996 BSF 116   FORSLAG TIL FOLKETINGSBESLUTNING OM AT PÅLÆGGE DONG AT MEDDELE, OM DANSK   NATURGAS A/S FORTSAT ØNSKER AT ETABLERE ET NATURGASLAGER UNDER ELLER VED   TØNDER BY I SØNDERJYLLAND ",
    "documentTypeId": "480",
    "isSagsforlobPeriodValid": false,
    "shortName": "1996/1 BSF 116",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 116 </P>  \r\n\r\n<P></P>  \r\n\r\n<P>Forslag til folketingsbeslutning om at pålægge DONG at meddele, om Dansk  \r\n\r\n Naturgas A/S fortsat ønsker at etablere et naturgaslager under eller ved  \r\n\r\n Tønder by i Sønderjylland </P>  \r\n\r\n<P></P>  \r\n\r\n<P>Fremsat af Jan Køpke Christensen (FP) Kim Behnke (FP) </P>  \r\n\r\n<P></P>  \r\n\r\n<P>den 8. april 1997 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at foretage de nødvendige </P>  \r\n\r\n<P>tiltag til at pålægge DONG hurtigst muligt og senest inden udgangen </P>  \r\n\r\n<P>af folketingsåret 1996-97 at meddele, om Dansk Naturgas A/S fortsat </P>  \r\n\r\n<P>ønsker at etablere et naturgaslager under eller ved Tønder by i </P>  \r\n\r\n<P>Sønderjylland. </P>  \r\n\r\n<P> <I>Bemærkninger til forslaget</I>  Dansk Naturgas A/S har siden 1981  \r\n\r\n interesseret sig for strukturen i Tønder til naturgaslagring, men det er  \r\n\r\n først inden for de seneste 2-3 år, at Dansk Naturgas A/S målrettet har  \r\n\r\n arbejdet på at etablere et naturgaslager ved Tønder by. </P>  \r\n\r\n<P>Lige siden det tidspunkt, hvor Dansk Naturgas A/S første gang fremsatte et  \r\n\r\n konkret forslag om etablering af et naturgaslager i Tønder, har Tønder  \r\n\r\n Kommune stillet sig kritisk over for lageret, idet placering af et  \r\n\r\n naturgaslager i Tønder hverken synes velbegrundet eller hensigtsmæssig. Der  \r\n\r\n har efterfølgende været en massiv protest fra befolkningen i Tønder og omegn.  \r\n\r\n Siden har såvel GEUS (Danmarks og Grønlands Geologiske Undersøgelse) som Risø  \r\n\r\n fremsat kritik af Dansk Naturgas A/S' planer ud fra såvel sikkerhedsmæssige  \r\n\r\n som geologiske betænkeligheder. Endvidere har beboerne i Stenlille på  \r\n\r\n Sjælland ønsket en yderligere udbygning af naturgaslageret der. Forslaget om  \r\n\r\n et naturgaslager i Tønder må derfor i dag anses for at være fremsat på et  \r\n\r\n endnu mere uoplyst, usikkert og uforståeligt grundlag end hidtil antaget.  \r\n\r\n</P>  \r\n\r\n<P>Miljø- og energiministeren har over for Det Energipolitiske Udvalg oplyst,  \r\n\r\n at behovet for et eventuelt gaslager ved Tønder bl.a. afhænger af  \r\n\r\n forhandlingerne med de norske gasleverandører (GFU) og med ejerne af mindre  \r\n\r\n danske gasfelter om yderligere gasleverancer samt etablering af yderligere en  \r\n\r\n gasledning fra felterne i Nordsøen. DONG forhandler endvidere med de tyske  \r\n\r\n gasselskaber om køb/leje af lagerkapacitet i Nordtyskland. Endvidere har  \r\n\r\n ministeren oplyst, at DONG vurderer mulighederne for udvidelse af de  \r\n\r\n eksisterende gaslagre i Stenlille og Lille Torup. Resultaterne af disse  \r\n\r\n forhandlinger og undersøgelser forventes afsluttet i efteråret 1997, jf.  \r\n\r\n besvarelsen af spørgsmål nr. 109, alm. del - bilag 173, folketingsåret  \r\n\r\n 1996-97. </P>  \r\n\r\n<P>DONG forventes først at ansøge miljø- og energiministeren om en eventuel  \r\n\r\n lagerudbygning i Danmark, efter at forhandlingerne og undersøgelserne er  \r\n\r\n afsluttet. Miljø- og energiministeren og Det Energipolitiske Udvalg skal  \r\n\r\n herefter tage stilling til et eventuelt lager ved Tønder by med  \r\n\r\n idriftsættelse tidligst i år 2001. </P>  \r\n\r\n<P>Forslagsstillerne så helst, at alle overvejelser og undersøgelser i  \r\n\r\n forbindelse med etablering af naturgaslageret ved Tønder blev stoppet. Det  \r\n\r\n har imidlertid vist sig, at det desværre ikke på nuværende tidspunkt er  \r\n\r\n realistisk at få gennemført. </P>  \r\n\r\n<P>Forslagsstillerne vil derfor med dette forslag fremtvinge en afgørelse af  \r\n\r\n sagen, således at befolkningen i Tønder og omegn ikke forsat skal leve i  \r\n\r\n uvished om, hvorvidt Dansk Naturgas A/S agter at etablere et naturgaslager  \r\n\r\n eller ej. Der er behov for en afklaring, således at alle parter kan få  \r\n\r\n klarhed over det videre forløb. Derfor ser forslagsstillerne det foreliggende  \r\n\r\n beslutningsforslag som et skridt i den rigtige retning. </P>  \r\n\r\n<P> <I>Skriftlig fremsættelse</I>  </P>  \r\n\r\n<P> <B>Jan Køpke Christensen</B> (FP): </P>  \r\n\r\n<P>Som ordfører for forslagsstillerne tillader jeg mig herved at fremsætte:  \r\n\r\n</P>  \r\n\r\n<P> <I>Forslag til folketingsbeslutning om at pålægge DONG at meddele, om  \r\n\r\n Dansk Naturgas A/S fortsat ønsker at etablere et naturgaslager under eller  \r\n\r\n ved Tønder by i Sønderjylland.</I>  </P>  \r\n\r\n<P>(Beslutningsforslag nr. B 116). </P>  \r\n\r\n<P>Jeg henviser i øvrigt til de bemærkninger, der ledsager forslaget, og  \r\n\r\n anbefaler det til Tingets velvillige behandling. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "08/04/1997"
        },
        {
            "displayName": "Accession",
            "displayValue": "19961BA00116"
        },
        {
            "displayName": "Entydig dokumentidentifikation",
            "displayValue": "CL007647"
        },
        {
            "displayName": "Dato for førstegangsindlæggelse",
            "displayValue": "08/04/1997"
        },
        {
            "displayName": "Dato for indlæggelse",
            "displayValue": "08/04/1997"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "116"
        },
        {
            "displayName": "År for udstedelse",
            "displayValue": "1996"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}