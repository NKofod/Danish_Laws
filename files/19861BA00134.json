{
    "id": 106247,
    "title": "1986 BSF 134   FORSLAG TIL FOLKETINGSBESLUTNING OM AFSKAFFELSE AF VENTELISTER PÅ   SYGEHUSENE ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 134",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 134 </P>  \r\n\r\n<P></P>  \r\n\r\n<P>Forslag til folketingsbeslutning om afskaffelse af ventelister på  \r\n\r\n sygehusene </P>  \r\n\r\n<P></P>  \r\n\r\n<P>Fremsat af Poulsgaard (FP) Dohrmann (FP) Ove Jensen (FP) Pia Kjærsgaard  \r\n\r\n (FP) </P>  \r\n\r\n<P></P>  \r\n\r\n<P>den 10. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at sikre, at enhver, som har </P>  \r\n\r\n<P>stået på venteliste til behandling på offentlige danske sygehuse i </P>  \r\n\r\n<P>de seneste 3 måneder, ved henvendelse til sygehusforvaltningen kan </P>  \r\n\r\n<P>kræve, at vedkommendes behandling iværksættes inden 14 dage. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Fremskridtspartiets praksis og teori er at sætte patienternes helbred </P>  \r\n\r\n<P>i højsædet, selv om det så skal koste weekend- og natteåbning af </P>  \r\n\r\n<P>hospitalsafdelinger, som nu kun fungerer måske 30 ud af ugens 168 </P>  \r\n\r\n<P>timer. Kapaciteten må tilpasses behovet. </P>  \r\n\r\n<P>Har man f.eks. ved det nuværende sløseri rodet sig ud i 7-9 måneders </P>  \r\n\r\n<P>ventetid, vil det jo sige, at man stort set hver måned opererer </P>  \r\n\r\n<P>een måneds tilgang, men at det bliver i oktober, sygehuset </P>  \r\n\r\n<P>behandler dem, som er blevet meldt til i februar. </P>  \r\n\r\n<P>Engangskraftanstrengelser kan derfor i vidt omfang fjerne puklen, </P>  \r\n\r\n<P>så ventetiden bliver måske 5-13 uger. Der vil således stort set </P>  \r\n\r\n<P>ikke opstå problemer med den i beslutningsforslaget nævnte </P>  \r\n\r\n<P>3-måneders frist. </P>  \r\n\r\n<P>Kapaciteten tilvejebringes først og fremmest på længere sigt ved, at </P>  \r\n\r\n<P>staten sørger for uddannelse af flere sygeplejersker og læger. Det </P>  \r\n\r\n<P>er forargeligt, at det offentlige bruger penge på </P>  \r\n\r\n<P>prestigeprojekter som f.eks. statsfinansieret Storebæltsbro og </P>  \r\n\r\n<P>hybridnet, så længe man af økonomiske grunde ikke har råd til at </P>  \r\n\r\n<P>klare det, der er lægevidenskabeligt muligt. </P>  \r\n\r\n<P>Så længe det er aldeles umuligt at klare 3-måneders fristen på et </P>  \r\n\r\n<P>område, må det offentlige danske sundhedsvæsen leje sig ind på </P>  \r\n\r\n<P>privatklinikker eller på udenlandske sygehuse, så behandlingen kan </P>  \r\n\r\n<P>ske rettidigt. </P>  \r\n\r\n<P>Det er patientens pligt at kunne bevise, hvornår han har fremsat krav </P>  \r\n\r\n<P>i henhold til den foreslåede ordning. Det kan ske ved, at han </P>  \r\n\r\n<P>sender et anbefalet brev, eller ved, at han får en dateret </P>  \r\n\r\n<P>kvittering ved egen eller befuldmægtiget persons henvendelse til </P>  \r\n\r\n<P>sygehusadministrationen. </P>  \r\n\r\n<P>Udgifterne ved den foreslåede ordning er minimale. Dels vil den </P>  \r\n\r\n<P>samfundsøkonomiske gevinst være klart overbevisende derved, at </P>  \r\n\r\n<P>patienterne ikke skal have forlænget deres lidelser unødigt. Dels </P>  \r\n\r\n<P>er der her tale om offentlige udgifter, som efter </P>  \r\n\r\n<P>Fremskridtspartiets opfattelse skal prioriteres meget højt. Alle </P>  \r\n\r\n<P>andre offentlige udgifter må vige, for at folk, der kan helbredes </P>  \r\n\r\n<P>ved operation af den kategori, som forslagsstillerne først og </P>  \r\n\r\n<P>fremmest tænker på, f.eks. operation for ødelagte hofter, brok og </P>  \r\n\r\n<P>øjensygdomme, også bliver helbredt fagligt kompetent uden unødigt </P>  \r\n\r\n<P>ophold. </P>  \r\n\r\n<P>Velfærden/velfærdssamfundet for den almindelige dansker beror </P>  \r\n\r\n<P>hovedsageligt på eet eneste forhold, nemlig hvor stor den samlede </P>  \r\n\r\n<P>danske produktion er. Man skal derfor ikke øge de offentlige </P>  \r\n\r\n<P>udgifter, men anvende de midler, som landet har til rådighed, på </P>  \r\n\r\n<P>den mest hensigtsmæssige måde. Og her er høj sundhedstilstand hos </P>  \r\n\r\n<P>befolkningen nummer eet ifølge Fremskridtspartiets opfattelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00134"
        },
        {
            "displayName": "Entydig dokumentidentifikation",
            "displayValue": "CL005071"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "134"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}