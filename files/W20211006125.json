{
    "id": 228274,
    "title": "Ligebehandlingsnævnets afgørelse om køn - sundhed - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10061 af 22/11/2021",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - sundhed - medhold</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">J.nr.</span> <span class=\"Bold\">21-21904</span></p>\r\n   <p class=\"TekstGenerel\">En kvinde klagede over forskelsbehandling på grund af køn i forbindelse med, at hendes forsikringsselskab havde meddelt hende afslag på dækning af behandlingsudgifter med henvisning til, at behandlingsbehovet havde relation til graviditet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">På det tidspunkt, hvor kvinden fik afslag på dækning, fremgik det af forsikringsselskabets forsikringsbetingelser, at kvindens sundhedsforsikring ikke dækkede behandling relateret til graviditet.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at forsikringsbetingelserne var udtryk for direkte forskelsbehandling på grund af køn, og at kvinden ved afslaget var blevet udsat for ringere behandling på grund af sit køn. Kvinden fik således medhold i klagen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Det indklagede forsikringsselskab havde udbetalt en godtgørelse til kvinden på 5.000. Nævnet fandt ikke grundlag for at fastsætte en yderligere godtgørelse til kvinden.</p>\r\n</div>\r\n<p>Klagen angår påstået forskelsbehandling på grund af køn i forbindelse med, at det indklagede forsikringsselskab meddelte klager afslag på dækning af behandlingsudgifter med den begrundelse, at behandlingsbehovet var relateret til graviditet.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>\r\n</p>\r\n<p>Det var i strid med lov om ligebehandling af mænd og kvinder i forbindelse med forsikring, pension og lignende finansielle ydelser, at klager fik afslag på dækning af behandlingsudgifter med den begrundelse, at behandlingsbehovet var relateret til graviditet.</p>\r\n<p>\r\n</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>\r\n</p>\r\n<p>Klager er omfattet af en sundhedsforsikring hos det indklagede forsikringsselskab.</p>\r\n<p>\r\n</p>\r\n<p>Den 4. august 2020 kontaktede klager det indklagede forsikringsselskab på grund af problemer med sin bækkenbund. Klager ønskede i den forbindelse at gøre brug af sin sundhedsforsikring.</p>\r\n<p>\r\n</p>\r\n<p>Det indklagede forsikringsselskab meddelte klager afslag samme dag med henvisning til, at der var tale om en graviditetsrelateret skade.</p>\r\n<p>\r\n</p>\r\n<p>Indklagede havde på tidspunktet for afslaget til klager en undtagelse i sundhedsforsikringsbetingelserne om anvendelse under graviditet.</p>\r\n<p>\r\n</p>\r\n<p>I februar 2021 kontaktede det indklagede forsikringsselskab klager med orientering om, at hun havde mulighed for at få revurderet sin sag i lyset af, at der kunne være givet et uberettiget afslag. Indklagede hørte ikke fra klager i denne forbindelse. Indklagede oplyste desuden klager, at hun havde mulighed for at indbringe en klage for Ligebehandlingsnævnet.</p>\r\n<p>\r\n</p>\r\n<p>Ved mail af 10. juni 2021 skrev det indklagede forsikringsselskab til klager:</p>\r\n<p>\r\n</p>\r\n<p>”Kære [Klager]</p>\r\n<p>\r\n</p>\r\n<p>Vi har tidligere skrevet til dig, fordi du har fået et afslag på behandling via din sundhedsforsikring grundet graviditet. Vi beklager fortsat dette afslag.</p>\r\n<p>\r\n</p>\r\n<p>Vi skriver nu til dig igen, fordi du har ret til at få udbetalt en godtgørelse på grund af afslaget. Vi udbetaler derfor en godtgørelse på 5.000 kr. til dig, da Ligebehandlingsnævnet for nyligt kom frem til, at der skulle udbetales 5.000 kr. i godtgørelse i en lignende sag.</p>\r\n<p>\r\n</p>\r\n<p>Udbetalingen sker til din Nemkonto indenfor 14 dage.</p>\r\n<p>\r\n</p>\r\n<p>Vi skal for en god ordens skyld gøre opmærksom på, at de 5.000 kr. vil blive modregnet, hvis du senere indbringer sagen for Ligebehandlingsnævnet, og de tilkender dig en godtgørelse…”</p>\r\n<p>\r\n</p>\r\n<p>Klager har bekræftet, at hun har modtaget en godtgørelse fra det indklagede forsikringsselskab på 5.000 kr.</p>\r\n<p>\r\n</p>\r\n<p>Klagen blev modtaget i Ligebehandlingsnævnet den 18. november 2020.</p>\r\n<p>\r\n</p>\r\n<p>Klager fremsatte i klagen en påstand om betaling af en godtgørelse på 10.000 kr.</p>\r\n<p>\r\n</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n</p>\r\n<p>\r\n   <span class=\"Bold\">Klager</span> gør gældende, at hun har været udsat for forskelsbehandling på grund af køn, og at hun som følge heraf er berettiget til yderligere godtgørelse.</p>\r\n<p>\r\n</p>\r\n<p>Klager har efter fødslen haft stærke gener som følge af, at hun ikke kunne bruge sin sundhedsforsikring og få den behandling, hun havde brug for.</p>\r\n<p>\r\n</p>\r\n<p>Klager mener ikke, at de 5.000 kr. i godtgørelse er tilstrækkeligt, da hun stadig kæmper rigtig meget med sit bækken/lænd. Hun har modtaget 10 behandlinger hos sin fysioterapeut og er stadig ikke færdigbehandlet.</p>\r\n<p>\r\n</p>\r\n<p>Klager har tre behandlinger tilbage hos sin fysioterapeut. Dette er næppe nok.</p>\r\n<p>\r\n</p>\r\n<p>\r\n   <span class=\"Bold\">Indklagede</span> påstår frifindelse, idet indklagede allerede har udbetalt en godtgørelse på 5.000 kr. til klager.</p>\r\n<p>\r\n</p>\r\n<p>På baggrund af KEN nr. 9202 af 25. marts 2021 fra Ligebehandlingsnævnet, hvor Ligebehandlingsnævnet i en lignende sag tilkendte klageren en godtgørelse på 5.000 kr., besluttede indklagede at udbetale en godtgørelse på 5.000 kr. til de kunder, der kunne have fået et uberettiget afslag for en graviditetsrelateret skade.</p>\r\n<p>\r\n</p>\r\n<p>Det er indklagedes vurdering, at der bør fastsættes en godtgørelse på maksimalt 5.000 kr.</p>\r\n<p>\r\n</p>\r\n<p>Såfremt Ligebehandlingsnævnet kommer frem til, at klager skal tilkendes en godtgørelse, bør denne godtgørelse modregnes i de 5.000 kr., der allerede er udbetalt til klager.</p>\r\n<p>\r\n</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter lov om ligestilling af kvinder og mænd (ligestillingsloven).</p>\r\n<p>\r\n</p>\r\n<p>Ligebehandlingsnævnet behandler desuden klager over forskelsbehandling på grund af køn efter lov om ligebehandling af mænd og kvinder i forbindelse med forsikring, pension og lignende finansielle ydelser.</p>\r\n<p>\r\n</p>\r\n<p>Det følger af § 1, stk. 4, i lov om ligebehandling af mænd og kvinder i forbindelse med forsikring, pension og lignende finansielle ydelser, at der ved forsikring og lignende finansielle ydelser forstås sådanne ydelser, som ikke er aftalt i forbindelse med beskæftigelse og erhverv.</p>\r\n<p>\r\n</p>\r\n<p>Der er ikke oplysninger i sagen om, at klagers sundhedsforsikring er aftalt i forbindelse med beskæftigelse og erhverv.</p>\r\n<p>\r\n</p>\r\n<p>Nævnet vurderer på den baggrund, at sagen skal behandles efter reglerne i lov om ligebehandling af mænd og kvinder i forbindelse med forsikring, pension og lignende finansielle ydelser.</p>\r\n<p>\r\n</p>\r\n<p>Det fremgår af lov om ligebehandling af mænd og kvinder i forbindelse med forsikring, pension og lignende finansielle ydelser, at loven skal sikre ligebehandling af mænd og kvinder i forbindelse med forsikring.</p>\r\n<p>\r\n</p>\r\n<p>Det følger videre af loven, at anvendelse af køn som en faktor ved beregning af præmie og ydelser i forbindelse med forsikring og lignende finansielle ydelser ikke må føre til forskelle i enkeltpersoners præmie og ydelser.</p>\r\n<p>\r\n</p>\r\n<p>Der foreligger direkte forskelsbehandling, når en person på grund af køn behandles ringere, end en anden bliver, er blevet eller ville blive behandlet i en tilsvarende situation.</p>\r\n<p>\r\n</p>\r\n<p>Der foreligger indirekte forskelsbehandling, når en bestemmelse, et kriterium eller en praksis, der tilsyneladende er neutral, vil stille personer af det ene køn særligt ufordelagtigt i forhold til det andet køn, medmindre den pågældende bestemmelse, kriterium eller praksis er objektivt begrundet i et sagligt formål, og midlerne til at opfylde dette formål er hensigtsmæssige og nødvendige.</p>\r\n<p>\r\n</p>\r\n<p>Klager kontaktede det indklagede forsikringsselskab den 4. august 2020 med henblik på at gøre brug af sin sundhedsforsikring. Hun fik afslag med henvisning til, at der var tale om en graviditetsbetinget skade.</p>\r\n<p>\r\n</p>\r\n<p>På tidspunktet for afslaget fremgik det af en undtagelse i det indklagede forsikringsselskabs forsikringsbetingelser, at den omhandlede sundhedsforsikring ikke dækkede graviditetsrelaterede skader.</p>\r\n<p>\r\n</p>\r\n<p>Nævnet vurderer, at den nævnte undtagelse i forsikringsbetingelserne var udtryk for direkte forskelsbehandling på grund af køn, og at klager ved afslaget blev udsat for ringere behandling på grund af sit køn.</p>\r\n<p>\r\n</p>\r\n<p>Indklagede har ikke løftet bevisbyrden for, at ligebehandlingsprincippet ikke er blevet krænket. Indklagede har derimod erkendt overtrædelsen og tilrettet selskabets betingelser.</p>\r\n<p>\r\n</p>\r\n<p>Klager får derfor medhold i klagen.</p>\r\n<p>\r\n</p>\r\n<p>Nævnet vurderer, at klager efter de foreliggende omstændigheder ville være berettiget til en godtgørelse på 5.000 kr.</p>\r\n<p>\r\n</p>\r\n<p>Da indklagede allerede pr. kulance har udbetalt en godtgørelse til klager på 5.000 kr., finder nævnet ikke grundlag for at fastsætte en yderligere godtgørelse.</p>\r\n<p>\r\n</p>\r\n<p>\r\n   <span class=\"Bold\">Retsregler</span>\r\n</p>\r\n<p>\r\n</p>\r\n<p>Afgørelsen er truffet efter følgende bestemmelser:</p>\r\n<p>\r\n</p>\r\n<p>Lov om Ligebehandlingsnævnet</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, stk. 1, og stk. 2, om nævnets kompetence</p>\r\n<p class=\"Liste1\">\r\n   <span class=\"Liste1Nr\">•</span> § 9, stk. 1, om klagebehandling</p>\r\n<p class=\"Liste1\">\r\n   <span class=\"Liste1Nr\">•</span> § 12, om klagebehandling</p>\r\n<p>\r\n</p>\r\n<p>Lov om ligebehandling af mænd og kvinder i forbindelse med forsikring, pension og lignende finansielle ydelser</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 1, om lovens anvendelsesområde</p>\r\n<p class=\"Liste1\">\r\n   <span class=\"Liste1Nr\">•</span> § 3, om forbud mod at afvige lovens bestemmelser til ugunst for den sikrede</p>\r\n<p class=\"Liste1\">\r\n   <span class=\"Liste1Nr\">•</span> § 9, om bestemmelser og praksis i strid med lovens § 3</p>\r\n<p>\r\n</p>\r\n<p>\r\n</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/12/2021"
        },
        {
            "displayName": "Accession",
            "displayValue": "W20211006125"
        },
        {
            "displayName": "Entydig dokumentidentifikation",
            "displayValue": "DH000449"
        },
        {
            "displayName": "Dato for indlæggelse",
            "displayValue": "16/12/2021"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10061"
        },
        {
            "displayName": "År for udstedelse",
            "displayValue": "2021"
        },
        {
            "displayName": "Dato for underskrift",
            "displayValue": "22/11/2021"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "21-21904"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}