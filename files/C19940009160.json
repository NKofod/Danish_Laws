{
    "id": 52937,
    "title": "Vejledning om forskellige spørgsmål i relation til administrationen af udlændingelovens forsørgelseskrav over for ægtefæller ",
    "documentTypeId": "180",
    "isSagsforlobPeriodValid": false,
    "shortName": "VEJ nr 91 af 30/05/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning om forskellige spørgsmål i relation  \r\n\r\n til administrationen af udlændingelovens forsørgelseskrav over for ægtefæller  \r\n\r\n</H1>  \r\n\r\n<P></P>  \r\n\r\n<BR>  \r\n\r\n<P CLASS=PUNKT> <B>1.</B> Indledning </P>  \r\n\r\n<P>I den første rapport af 8. oktober 1993 fra det af regeringen nedsatte  \r\n\r\n Byudvalg er det angivet, at der for at sikre en ensartethed i  \r\n\r\n udlændingemyndighedernes sagsbehandling vil blive udsendt en vejledning med  \r\n\r\n henblik på at præcisere, i hvilke tilfælde udlændingemyndighederne kan  \r\n\r\n meddele opholdstilladelse, selv om det ikke kan antages, at den herboende kan  \r\n\r\n opfylde sin forsørgelsespligt i forhold til sin ægtefælle. </P>  \r\n\r\n<P>I det følgende vil forskellige situationer i forbindelse med  \r\n\r\n administrationen af forsørgelseskravet efter udlændingeloven i relation til  \r\n\r\n familiesammenføring med ægtefæller blive gennemgået. </P>  \r\n\r\n<P>Det bemærkes, at nedennævnte gennemgang ikke tilsigter at være en  \r\n\r\n udtømmende opregning af de problemer, som kan forekomme i forbindelse med  \r\n\r\n udlændingemyndighedernes sagsbehandling af denne type sager. </P>  \r\n\r\n<P>Opmærksomheden henledes på, at forvaltningslovens almindelige  \r\n\r\n bestemmelser, herunder bestemmelserne vedrørende vejledning, aktindsigt,  \r\n\r\n partshøring, videregivelse af oplysninger med eller uden samtykke til andre  \r\n\r\n myndigheder, begrundelse og klagevejledning, finder anvendelse ved  \r\n\r\n udlændingemyndighedernes behandling af denne type sager. </P>  \r\n\r\n<P CLASS=PUNKT> <B>2.</B> Lovgrundlaget </P>  \r\n\r\n<P>Efter udlændingelovens § 9, stk. 1, nr. 2, jf. lovbekendtgørelse nr. 462  \r\n\r\n af 26. juni 1987, som ændret ved lov nr. 482 af 24. juni 1992, gives der  \r\n\r\n efter ansøgning opholdstilladelse til en udlænding over 18 år, som samlever  \r\n\r\n på fælles bopæl i ægteskab eller fast samlivsforhold af længere varighed med  \r\n\r\n en i Danmark fastboende person over 18 år, der: </P>  \r\n\r\n<UL CLASS=PLAIN-LIST>  \r\n\r\n<LI>a) har dansk indfødsret </LI>  \r\n\r\n<LI>b) har indfødsret i et af de nordiske lande </LI>  \r\n\r\n<LI>c) har opholdstilladelse efter §§ 7 - 8 eller </LI>  \r\n\r\n<LI>d) lovligt har boet her i landet i mere end de sidste 5 år. </LI>  \r\n\r\n</UL>  \r\n\r\n<P>Ved lov nr. 482 af 24. juni 1992 blev der i udlændingelovens § 9, stk. 4,  \r\n\r\n 2. punktum, indsat en bestemmelse om, at opholdstilladelse efter stk. 1, nr.  \r\n\r\n 2, <I>kan</I> betinges af, at den herboende person, som det påhviler at  \r\n\r\n forsørge ansøgeren, godtgør at være i stand hertil. </P>  \r\n\r\n<P>Den herboende person har således i medfør af lov om ægteskabs  \r\n\r\n retsvirkninger og i medfør af bistandsloven privat- henholdsvis  \r\n\r\n offentligretlig forsørgelsespligt over for sin ægtefælle. </P>  \r\n\r\n<P CLASS=PUNKT> <B>3.</B> Retningslinier for, i hvilke tilfælde der skal  \r\n\r\n stilles krav om, at den herboende ægtefælle dokumenterer sin forsørgelsesevne  \r\n\r\n</P>  \r\n\r\n<P>3.1. Generelle bemærkninger. </P>  \r\n\r\n<P>Efter formuleringen af bestemmelsen i udlændingelovens § 9, stk. 4, 2.  \r\n\r\n punktum, er der alene et fakultativt krav om, at den herboende ægtefælle skal  \r\n\r\n dokumentere sin forsørgelsesevne. </P>  \r\n\r\n<P>Afgørelsen af, hvorvidt der i den enkelte sag skal stilles krav om, at den  \r\n\r\n herboende godtgør at kunne forsørge sin ægtefælle, må navnlig bero på et  \r\n\r\n konkret skøn i den enkelte sag af den herboendes henholdsvis ansøgerens  \r\n\r\n faktiske tilknytning til både Danmark og hjemlandet. De følgende vejledende  \r\n\r\n retningslinier tilsigter ikke udtømmende at angive, hvilke konkrete momenter  \r\n\r\n der kan indgå i vurderingen af, om der skal stilles krav om dokumentation for  \r\n\r\n forsørgelsesevnen, eller med hvilken vægt de enkelte forhold skal indgå i  \r\n\r\n vurderingen. </P>  \r\n\r\n<P> <I>3.2. Den herboende er flygtning.</I>  </P>  \r\n\r\n<P>Det fremgår af bemærkningerne til lov nr. 482 af 24. juni 1992, hvorved  \r\n\r\n udlændingelovens § 9 blev ændret, at en ansøgning om opholdstilladelse for en  \r\n\r\n ægtefælle til en herboende flygtning i almindelighed skal imødekommes, selv  \r\n\r\n om det ikke kan godtgøres, at den herboende kan opfylde sin forsørgelsespligt  \r\n\r\n i forhold til den pågældende. Dette gælder i hvert fald, hvis ægteskabet er  \r\n\r\n indgået, inden flygtningen indrejste her i landet. </P>  \r\n\r\n<P>Har flygtningen indgået ægteskab efter indrejsen i Danmark, må det ifølge  \r\n\r\n bemærkningerne bero på et konkret skøn, blandt andet over flygtningens  \r\n\r\n tilknytning her til landet og muligheden for at bosætte sig i ægtefællens  \r\n\r\n hjemland eller andre lande, om opholdstilladelse kan meddeles på trods af, at  \r\n\r\n kravet om dokumentation for forsøgelsesevnen ikke kan ventes opfyldt. </P>  \r\n\r\n<P>Har flygtningen inden sin indrejse her i landet indgået ægteskab med en  \r\n\r\n person fra sit hjemland, skal der i almindelighed ikke stilles krav om  \r\n\r\n dokumentation for forsørgelsesevnen. Det samme gælder, hvis flygtningen efter  \r\n\r\n sin indrejse her i landet har indgået ægteskab med en person fra sit  \r\n\r\n hjemland. Dette skyldes navnlig, at det vil være urimeligt at henvise en  \r\n\r\n flygtning til at etablere sit familieliv i hjemlandet, hvor den pågældende  \r\n\r\n risikerer forfølgelse, og at Danmark i denne situation i medfør af artikel 8  \r\n\r\n i Den Europæiske Menneskerettighedskonvention kan være forpligtet til at give  \r\n\r\n familiesammenføring. </P>  \r\n\r\n<P>Der kan dog i særlige tilfælde forekomme situationer, hvor flygtningen og  \r\n\r\n flygtningens ægtefælle fra hjemlandet efterfølgende har erhvervet en sådan  \r\n\r\n tilknytning til et tredjeland, at det vil være rimeligt at henvise  \r\n\r\n flygtningen til at etablere sit familieliv der. Det er dog en forudsætning,  \r\n\r\n at det er muligt for parterne at etablere et familieliv i det pågældende  \r\n\r\n tredjeland, jf. pkt. 3.6. </P>  \r\n\r\n<P>Hvis flygtningen har indgået ægteskab med en person, som er statsborger i  \r\n\r\n et tredjeland, vil der ofte være tilfælde, hvor flygtningens og ægtefællens  \r\n\r\n tilknytning her til landet er så stærk, at det ikke vil være rimeligt at  \r\n\r\n kræve, at den herboende dokumenterer sin forsørgelsesevne. Dette vil f.eks.  \r\n\r\n være tilfældet, hvis flygtningen har opholdt sig her i landet i adskillige år  \r\n\r\n eller på anden måde har en nær familiemæssig tilknytning til Danmark. Det vil  \r\n\r\n under alle omstændigheder være en forudsætning, at det er muligt for parterne  \r\n\r\n at etablere et familieliv i det pågældende tredjeland, jf. pkt. 3.6. </P>  \r\n\r\n<P> <I>3.3. Den herboende er dansk statsborger.</I>  </P>  \r\n\r\n<P>Det forhold, at udlændingelovens bestemmelse om dokumentation af  \r\n\r\n forsørgelsesevne i relation til familiesammenføring med en ægtefælle er  \r\n\r\n fakultativ, indebærer ifølge lovens bemærkninger, at udlændingemyndighederne  \r\n\r\n<I>undtagelsesvis</I> kan meddele opholdstilladelse i tilfælde, hvor det  \r\n\r\n forekommer <I>særlig velbegrundet</I> , uanset at det ikke kan antages, at  \r\n\r\n den herboende kan opfylde sin forsørgelsespligt i forhold til den pågældende.  \r\n\r\n Er den pågældende dansk statsborger, vil det ifølge bemærkningerne være  \r\n\r\n naturligt at lade dette forhold indgå med stor vægt ved vurderingen, idet det  \r\n\r\n i disse tilfælde kan forekomme uheldigt - eller ligefrem umuligt - at kræve,  \r\n\r\n at den pågældende bosætter sig hos familien i udlandet. </P>  \r\n\r\n<P>Det forhold, at den herboende er dansk statsborger, må tillægges stor vægt  \r\n\r\n ved den konkrete vurdering af, om der skal meddeles opholdstilladelse, selv  \r\n\r\n om den herboende ikke kan dokumentere sin forsørgelsesevne. Der må ved  \r\n\r\n vurderingen heraf lægges afgørende vægt på, hvorvidt det i den konkrete sag  \r\n\r\n vil være uhensigtsmæssigt at kræve, at den pågældende bosætter sig hos sin  \r\n\r\n ægtefælle i udlandet. Der bør ved vurderingen heraf lægges betydelig vægt på  \r\n\r\n de nedenfor anførte momenter. </P>  \r\n\r\n<P>Hvis den danske statsborger har forældremyndigheden over <I>mindreårige  \r\n\r\n børn</I> , der opholder sig her i landet, vil det i almindelighed være  \r\n\r\n urimeligt at henvise den pågældende til at bosætte sig hos sin ægtefælle i  \r\n\r\n udlandet. </P>  \r\n\r\n<P>Hvis den danske statsborger og de mindreårige børn har en stærk  \r\n\r\n tilknytning til ægtefællens hjemland, f. eks. i form af, at den danske  \r\n\r\n statsborger eller børnene er født og opvokset i ægtefællens hjemland, hvor de  \r\n\r\n pågældende oprindelig har været statsborgere, må det bero på en konkret  \r\n\r\n afvejning af den herboendes og børnenes samt af ansøgerens reelle tilknytning  \r\n\r\n til henholdsvis Danmark og hjemlandet, hvorvidt det bør kræves, at den  \r\n\r\n herboende dokumenterer sin forsørgelsesevne. Hvis børnene er født og opvokset  \r\n\r\n her i landet og har en sådan alder, at børnene er på vej til at blive  \r\n\r\n integreret i det danske samfund, bør der i almindelighed ikke stilles krav om  \r\n\r\n dokumentation for forsørgelsesevnen. Det forhold, at den herboende danske  \r\n\r\n statsborger har et etnisk tilhørsforhold til ægtefællens hjemland, vil som  \r\n\r\n regel ikke være tilstrækkeligt til at kræve forsørgelsesevnen dokumenteret.  \r\n\r\n</P>  \r\n\r\n<P>Har den danske statsborger fælles forældremyndighed over de mindreårige  \r\n\r\n børn med en anden end den kommende ægtefælle, gælder tilsvarende principper.  \r\n\r\n</P>  \r\n\r\n<P>Har den danske statsborger alene samværsret over mindreårige børn, der  \r\n\r\n opholder sig hos forældremyndighedens indehaver, afhænger det af en konkret  \r\n\r\n vurdering af bl.a. omfanget af tilknytningen mellem den danske statsborger og  \r\n\r\n de pågældende børn, omfanget af det samvær, den danske statsborger har haft  \r\n\r\n med børnene og muligheden for fremover fra ægtefællens land at udøve samvær  \r\n\r\n med børnene, hvorvidt det vil være rimeligt i denne situation at henvise den  \r\n\r\n danske statsborger til at bosætte sig hos sin ægtefælle i udlandet. </P>  \r\n\r\n<P>Hvis den danske statsborger som følge af <I>særlige sundhedsmæssige eller  \r\n\r\n andre problemer</I> har et sådant behov for at forblive i Danmark, at det  \r\n\r\n ikke vil være rimeligt at henvise vedkommende til at tage ophold hos sin  \r\n\r\n ægtefælle i udlandet, skal dokumentation for forsørgelsesevnen ikke kræves.  \r\n\r\n Der må i denne forbindelse eventuelt med støtte i en indhentet lægelig  \r\n\r\n udtalelse foretages en vurdering af, hvorvidt den danske statsborger har et  \r\n\r\n sådant pasningsbehov, behov for medicin mv., at en flytning til udlandet vil  \r\n\r\n være uforsvarlig. </P>  \r\n\r\n<P>Hvis den danske statsborger har en høj alder, må der ligeledes foretages  \r\n\r\n en konkret vurdering af, hvorvidt den pågældende som følge af sin alder og  \r\n\r\n helbredstilstand med rimelighed vil kunne tage ophold i udlandet hos sin  \r\n\r\n ægtefælle. </P>  \r\n\r\n<P>Der skal ud over de nævnte situationer heller ikke stilles krav om  \r\n\r\n dokumentation for forsørgelsesevnen, hvis det efter en samlet vurdering af  \r\n\r\n<I>parternes personlige forhold samt parternes tilknytning her til landet og  \r\n\r\n til hjemlandet</I> forekommer uhensigtsmæssigt at henvise den pågældende til  \r\n\r\n at bosætte sig hos sin ægtefælle i udlandet. </P>  \r\n\r\n<P>Ved denne vurdering spiller det en rolle, om der kan antages at foreligge  \r\n\r\n en omgåelse af det bestående indvandrerstop ved, at oplysninger i sagen måtte  \r\n\r\n vise, at ægteskabet kan antages at være indgået alene med den hensigt at  \r\n\r\n skaffe ansøgeren en tidsubegrænset opholdstilladelse her i landet. </P>  \r\n\r\n<P>Såfremt parterne har haft et sædvanligt personligt kendskab til hinanden  \r\n\r\n inden ægteskabets indgåelse, bor der således i almindelighed ikke kræves  \r\n\r\n dokumentation for forsørgelsesevnen. </P>  \r\n\r\n<P>Er ægteskabet indgået og samliv etableret, inden den herboende tog ophold  \r\n\r\n her i landet, bør der i almindelighed ikke kræves dokumentation for  \r\n\r\n forsørgelsesevnen. </P>  \r\n\r\n<P>Den udenlandske ægtefælles eventuelle tidligere tilknytning til Danmark  \r\n\r\n vil være et moment, der taler for at undlade at kræve dokumentation for  \r\n\r\n forsørgelsesevnen. Man kan f.eks. forestille sig, at ansøgeren i en længere  \r\n\r\n årrække har opholdt sig i Danmark og herunder stiftet familie samt fået børn  \r\n\r\n her i landet. </P>  \r\n\r\n<P>I de situationer, hvor den danske statsborger er født og opvokset i  \r\n\r\n ægtefællens hjemland og først har erhvervet dansk statsborgerskab efter sin  \r\n\r\n indrejse i Danmark, vil dette moment i de tilfælde, hvor den danske  \r\n\r\n statsborger ikke har mindreårige børn, kunne få indflydelse på vurderingen  \r\n\r\n af, hvorvidt det på baggrund af den herboendes tilknytning her til landet  \r\n\r\n forekommer urimeligt at henvise vedkommende til at bosætte sig hos sin  \r\n\r\n ægtefælle i udlandet. </P>  \r\n\r\n<P>Den danske statsborgers særlige tilknytning her til landet, evt. i form af  \r\n\r\n stærk familiemæssig tilknytning (børn over 18 år, forældre og familie), kan  \r\n\r\n spille en rolle ved vurderingen af, hvorvidt forsørgelsesevnen skal kræves  \r\n\r\n dokumenteret. </P>  \r\n\r\n<P> <I>Årsagen til den danske statsborgers manglende opfyldelse af  \r\n\r\n forsørgelseskravet</I> kan endvidere medinddrages i vurderingen af, om der i  \r\n\r\n det enkelte tilfælde skal stilles krav om dokumentation for  \r\n\r\n forsørgelsesevnen. </P>  \r\n\r\n<P>Der bør i almindelighed ikke stilles krav om dokumentation af  \r\n\r\n forsørgelsesevnen i den situation, hvor den herboende har arbejde, men hvor  \r\n\r\n lønindkomsten er for lav til, at pågældende kan forsørge ægtefællen. I denne  \r\n\r\n situation vil en henvisning til den pågældende om at tage ophold hos sin  \r\n\r\n ægtefælle i udlandet indebære, at den pågældende skal opsige sit arbejde.  \r\n\r\n</P>  \r\n\r\n<P>Der bør ligeledes i almindelighed ikke stilles krav om dokumentation af  \r\n\r\n forsørgelsesevnen i den situation, hvor den herboende er studerende. I denne  \r\n\r\n situation vil der ofte være anledning til at tage hensyn til, at den  \r\n\r\n pågældende ved at tage ophold hos sin ægtefælle i udlandet må afbryde et  \r\n\r\n studieforløb her i landet. </P>  \r\n\r\n<P>Den situation, hvor den herboende har udsigt til at erhverve en  \r\n\r\n tilstrækkelig indkomst til at forsørge sin ægtefælle, behandles under pkt. 4.  \r\n\r\n</P>  \r\n\r\n<P> <I>3.4. Den herboende er hverken flygtning eller dansk statsborger.  \r\n\r\n Afgrænsning:</I>  </P>  \r\n\r\n<P>Den personkreds, som er omfattet af de efterfølgende bemærkninger, er  \r\n\r\n enhver udlænding, som opholder sig her i landet på et andet opholdsgrundlag  \r\n\r\n end udlændingelovens §§ 7 - 8 (flygtninge). </P>  \r\n\r\n<P> <I>EU-borgere</I> vil således være omfattet af de efterfølgende  \r\n\r\n bemærkninger. En EU-borger, som opholder sig her i landet i kraft af de  \r\n\r\n særlige EU-regler om opholdsret, har dog mulighed for i medfør af de særlige  \r\n\r\n EU-regler at få familiesammenført visse nære familiemedlemmer, herunder  \r\n\r\n ægtefæller. Dette gælder også, selv om familiemedlemmerne ikke selv er  \r\n\r\n EU-borgere. </P>  \r\n\r\n<P>Såfremt en herboende EU-borger har familiemedlemmer, der ligeledes er  \r\n\r\n EU-borgere, har de pågældende mulighed for selv at påberåbe sig de særlige  \r\n\r\n EU-regler om opholdsret, hvis de ikke er omfattet af de EU-retlige regler om  \r\n\r\n familiesammenføring. </P>  \r\n\r\n<P>De følgende bemærkninger får derfor kun betydning for herboende  \r\n\r\n EU-borgere, der ønsker familiesammenføring med sin ægtefælle i medfør af  \r\n\r\n udlændingelovens § 9. </P>  \r\n\r\n<P> <I>Nordiske statsborgere</I> vil ligeledes være omfattet af de  \r\n\r\n efterfølgende bemærkninger. Familiemedlemmer til nordiske statsborgere, der  \r\n\r\n selv er nordiske statsborgere, har dog i medfør af udlændingelovens § 1 fri  \r\n\r\n adgang til at tage ophold her i landet uden opholdstilladelse, hvorfor de  \r\n\r\n efterfølgende bemærkninger kun får betydning for ikke-nordiske  \r\n\r\n familiemedlemmer til nordiske statsborgere. </P>  \r\n\r\n<P>Som følge af EØS-aftalens ikrafttræden den 1. januar 1994 har en herboende  \r\n\r\n nordisk statsborger nu mulighed for efter ansøgning at få meddelt  \r\n\r\n opholdsbevis i kraft af de særlige EU-regler om opholdsret. En herboende  \r\n\r\n nordisk statsborger, der har fået meddelt et sådant opholdsbevis, har  \r\n\r\n herefter mulighed for i medfør af de særlige EU-regler at få  \r\n\r\n familiesammenført visse nære familiemedlemmer, herunder ægtefæller. </P>  \r\n\r\n<P>Familiemedlemmer, der er EØS-borgere, har tilsvarende mulighed for selv at  \r\n\r\n påberåbe sig de særlige EU-regler om opholdsret. </P>  \r\n\r\n<P>De følgende bemærkninger får derfor kun betydning for herboende nordiske  \r\n\r\n borgere, der ønsker familiesammenføring med deres ægtefæller i medfør af  \r\n\r\n udlændingelovens § 9. </P>  \r\n\r\n<P> <I>EØS-statsborgere i øvrigt</I> , dvs. for tiden statsborgere fra  \r\n\r\n Østrig, vil i samme omfang som EU-borgere alene være omfattet af de følgende  \r\n\r\n bemærkninger, hvis der ansøges om familiesammenføring med en ægtefælle i  \r\n\r\n medfør af udlændingelovens § 9. </P>  \r\n\r\n<P> <I>Udlændinge, der har opholdt sig her i landet i den periode, som kræves  \r\n\r\n for at få dansk indfødsret,</I> men som ikke har erhvervet dansk indfødsret,  \r\n\r\n vil ligeledes være omfattet af de efterfølgende bemærkninger. </P>  \r\n\r\n<P> <I>3.5. Den herboende er hverken flygtning eller dansk statsborger.  \r\n\r\n Kriterier:</I>  </P>  \r\n\r\n<P>Ved vurderingen af, om man skal undlade at kræve dokumentation for  \r\n\r\n forsørgelsesevnen, hvis den herboende tilhører denne personkreds, vil  \r\n\r\n udgangspunktet være, at der meddeles afslag på opholdstilladelse i de  \r\n\r\n situationer, hvor det ikke kan dokumenteres, at den herboende kan opfylde sin  \r\n\r\n forsørgelsespligt i forhold til sin ægtefælle. </P>  \r\n\r\n<P>Som beskrevet ovenfor i pkt. 3.3., følger det af bemærkningerne til  \r\n\r\n udlændingelovens § 9, stk. 4, at udlændingemyndighederne  \r\n\r\n<I>undtagelsesvis</I> kan meddele opholdstilladelse i tilfælde, hvor det  \r\n\r\n forekommer <I>særlig velbegrundet</I> , uanset at det ikke kan antages, at  \r\n\r\n den herboende kan opfylde sin forsørgelsespligt i forhold til de pågældende.  \r\n\r\n</P>  \r\n\r\n<P>Der kan således i særlige tilfælde efter en konkret vurdering meddeles  \r\n\r\n opholdstilladelse, selv om den herboende ikke kan dokumentere sin  \r\n\r\n forsørgelsesevne. Det må ved vurderingen heraf være af afgørende betydning,  \r\n\r\n hvorvidt det vil være uhensigtsmæssigt at kræve, at den pågældende, uanset at  \r\n\r\n denne ikke er dansk statsborger, bosætter sig hos ægtefællen i udlandet. </P>  \r\n\r\n<P>Har den herboende udlænding indgået ægteskab med en udlænding fra et andet  \r\n\r\n hjemland end den pågældendes eget, vil udgangspunktet ofte være, at den  \r\n\r\n herboende efter eget valg tager ophold med sin ægtefælle i sit eget hjemland  \r\n\r\n eller i ægtefællens. Det er dog en forudsætning, at den herboende og  \r\n\r\n ægtefællen kan tage varigt ophold i samme land. Der henvises herom til pkt.  \r\n\r\n 3.6. </P>  \r\n\r\n<P>Det vil i almindelighed være en forudsætning for at undlade at stille krav  \r\n\r\n om dokumentation for forsørgelsesevnen, at den herboende har en sådan  \r\n\r\n tilknytning til Danmark, at det vil være urimeligt at henvise den pågældende  \r\n\r\n til at tage ophold i sit eget eller ægtefællens hjemland. </P>  \r\n\r\n<P>Endvidere må det i almindelighed være en forudsætning, at der foreligger  \r\n\r\n et eller flere af de under pkt. 3.3. nævnte momenter, der spiller ind ved  \r\n\r\n vurderingen i relation til danske statsborgere. </P>  \r\n\r\n<P>Forudsætningen om, at den herboende har den fornødne tætte og faste  \r\n\r\n tilknytning til Danmark, vil i almindelighed være opfyldt, hvis den  \r\n\r\n pågældende har opnået en sådan alder og beskæftigelsesmæssig eller anden  \r\n\r\n tilknytning til Danmark, at det vil virke urimeligt at henvise den herboende  \r\n\r\n til at bosætte sig i ægtefællens hjemland. </P>  \r\n\r\n<P>Det forudsættes herved, at ægtefællen stammer fra den herboendes hjemland.  \r\n\r\n Er dette ikke tilfældet, bør kravene til den herboendes tilhørsforhold være  \r\n\r\n mindre. </P>  \r\n\r\n<P>Hvis den herboende har forældremyndigheden over <I>mindreårige børn</I> ,  \r\n\r\n der opholder sig her i landet, kan der forekomme situationer, hvor det kan  \r\n\r\n være urimeligt at henvise den pågældende til at tage ophold i udlandet med  \r\n\r\n sine mindreårige børn. Dette må bero på en konkret vurdering af den  \r\n\r\n herboendes og børnenes reelle tilknytning til det danske samfund henholdvis  \r\n\r\n til hjemlandet, herunder om børnene har nået en sådan alder, at de er på vej  \r\n\r\n til at blive integreret i det danske samfund. </P>  \r\n\r\n<P>Har den herboende fælles forældremyndighed over børnene med en anden end  \r\n\r\n den kommende ægtefælle, må der gælde tilsvarende principper. </P>  \r\n\r\n<P>Har den herboende udlænding mindreårige børn, der er danske statsborgere,  \r\n\r\n er det under pkt. 3.3. beskrevet, hvorvidt der bør stilles krav om  \r\n\r\n dokumentation for forsørgelsesevnen over for forældremyndighedens indehaver.  \r\n\r\n</P>  \r\n\r\n<P>Har den herboende udlænding alene samværsret over mindreårige børn, der  \r\n\r\n opholder sig hos forældremyndighedens indehaver, afhænger det af en konkret  \r\n\r\n vurdering af bl.a. omfanget af tilknytningen mellem den herboende udlænding  \r\n\r\n og de pågældende børn, omfanget af det samvær, den herboende udlænding har  \r\n\r\n haft med børnene, og muligheden for fremover fra ægtefællens eller den  \r\n\r\n herboendes hjemland at udøve samvær med børnene, hvorvidt det vil forekomme  \r\n\r\n rimeligt i denne situation at henvise den herboende udlænding til at bosætte  \r\n\r\n sig hos sin ægtefælle i udlandet. </P>  \r\n\r\n<P>Hvis den herboende udlænding som følge af <I>særlige sundhedsmæssige eller  \r\n\r\n andre problemer</I> har et sådant behov for at forblive i Danmark, at det  \r\n\r\n ikke vil være rimeligt at henvise vedkommende til at tage ophold hos sin  \r\n\r\n ægtefælle i udlandet, skal dokumentation for forsørgelsesevnen ikke kræves.  \r\n\r\n Der må i denne forbindelse eventuelt med støtte i en indhentet lægelig  \r\n\r\n udtalelse foretages en vurdering af, hvorvidt den herboende udlænding har et  \r\n\r\n sådant pasningsbehov, behov for medicin mv., at en flytning til udlandet vil  \r\n\r\n være uforsvarlig. </P>  \r\n\r\n<P>Den herboendes særlige tilknytning her til landet, evt. i form af stærk  \r\n\r\n familiemæssig tilknytning (børn over 18 år, forældre og familie), kan  \r\n\r\n endvidere spille en rolle ved vurderingen af, hvorvidt forsørgelsesevnen skal  \r\n\r\n kræves dokumenteret. </P>  \r\n\r\n<P>Årsagen til den udenlandske statsborgers manglende opfyldelse af  \r\n\r\n forsørgelseskravet kan også være et moment af betydning for vurderingen af,  \r\n\r\n om der i det enkelte tilfælde skal kræves dokumentation for  \r\n\r\n forsørgelsesevnen. </P>  \r\n\r\n<P>Det forhold, at den udenlandske statsborger mister et arbejde her i  \r\n\r\n landet, eller det forhold, at den udenlandske statsborger må afbryde sine  \r\n\r\n studier her i landet, bør bevirke en særlig tilbageholdenhed i vurderingen.  \r\n\r\n</P>  \r\n\r\n<P>For så vidt angår forudsætningen om, at der foreligger et eller flere af  \r\n\r\n de under pkt. 3.3. nævnte momenter, skal nærmere bemærkes: </P>  \r\n\r\n<P>De situationer, hvor den herboende har forældremyndigheden over  \r\n\r\n mindreårige børn eller som følge af særlige sundhedsmæssige eller andre  \r\n\r\n problemer har behov for at blive i Danmark, er gennemgået ovenfor. </P>  \r\n\r\n<P>Der skal udover de nævnte situationer lægges betydelig vægt på, om det  \r\n\r\n efter en samlet vurdering af <I>parternes personlige forhold samt parternes  \r\n\r\n tilknytning her til landet og til hjemlandet</I> forekommer uhensigtsmæssigt  \r\n\r\n at kræve, at den pågældende bosætter sig hos sin ægtefælle i hjemlandet. Det  \r\n\r\n kan i den forbindelse spille en rolle, om der kan antages at foreligge en  \r\n\r\n omgåelse af det bestående indvandrerstop ved, at ægteskabet kan antages at  \r\n\r\n være indgået alene med den hensigt at skaffe ansøgeren en tidsubegrænset  \r\n\r\n opholdstilladelse her i landet. </P>  \r\n\r\n<P> <I>3.6. Den herboendes mulighed for at bosætte sig med ægtefællen i  \r\n\r\n udlandet.</I>  </P>  \r\n\r\n<P>Såfremt der som betingelse for en opholdstilladelse stilles krav om, at en  \r\n\r\n herboende dokumenterer sin forsørgelsesevne, vil det på baggrund af artikel 8  \r\n\r\n i Den Europæiske Menneskerettighedskonvention i almindelighed være en  \r\n\r\n forudsætning herfor, at det er muligt for den herboende og den herboendes  \r\n\r\n ægtefælle at etablere et familieliv i et andet land. </P>  \r\n\r\n<P>Hvis ansøgeren og den herboende har forskellig nationalitet, må det være  \r\n\r\n en forudsætning for et afslag på opholdstilladelse her i landet, at de  \r\n\r\n pågældende har mulighed for at etablere et familieliv i et andet land end  \r\n\r\n Danmark, typisk i enten ansøgerens eller i den herboendes hjemland. </P>  \r\n\r\n<P>Med hensyn til spørgsmålet om den herboendes mulighed for at tage  \r\n\r\n længerevarende ophold i ægtefællens hjemland må det være afgørende, om den  \r\n\r\n herboende kan få opholdstilladelse i det pågældende land eller på anden måde  \r\n\r\n tage varigt lovligt ophold der. Det vil ikke være tilstrækkeligt, at den  \r\n\r\n herboende blot kan få indrejsetilladelse i det pågældende land. Det må  \r\n\r\n således kræves, at man med rimelig sikkerhed kan antage, at den herboende kan  \r\n\r\n tage varigt lovligt ophold i ansøgers hjemland. </P>  \r\n\r\n<P>Det vil dog i denne henseende være tilstrækkeligt, at der foreligger  \r\n\r\n generelle oplysninger om, at ægtefæller til personer med statsborgerret  \r\n\r\n henholdsvis opholdsret i det pågældende land har mulighed for at tage varigt  \r\n\r\n lovligt ophold, og - med hensyn til personer med opholdstilladelse efter §§  \r\n\r\n 7-8 - om, at der ikke er risiko for refoulement, dvs. tilbagesendelse til  \r\n\r\n hjemlandet. </P>  \r\n\r\n<P>Det kan således ikke i almindelighed kræves, at udlændingemyndighederne,  \r\n\r\n forinden der træffes afgørelse i sagen, undersøger muligheden for, at den  \r\n\r\n enkelte herboende dansker eller udlænding kan tage varigt lovligt ophold.  \r\n\r\n</P>  \r\n\r\n<P>Visse forhold kan dog bevirke, at der må skaffes et mere konkret grundlag  \r\n\r\n for antagelsen om, at den herboende vil kunne tage varigt lovligt ophold i  \r\n\r\n det pågældende land. Dette vil f.eks. være tilfældet, hvis det kan  \r\n\r\n dokumenteres, at den pågældende tidligere har søgt om opholdstilladelse i det  \r\n\r\n pågældende land, uden at dette medførte positivt resultat. </P>  \r\n\r\n<P>Viser det sig efterfølgende, at den pågældende nægtes indrejse eller  \r\n\r\n varigt lovligt ophold i det pågældende land, må udlændingemyndighederne  \r\n\r\n genoptage sagen og foretage en fornyet vurdering af forholdene. </P>  \r\n\r\n<P>Såfremt det herefter ikke kan sandsynliggøres fra udlændingemyndighedernes  \r\n\r\n side, at den herboende vil kunne tage varigt lovligt ophold i det pågældende  \r\n\r\n land, bør den herboendes forsørgelsesevne ikke kræves dokumenteret som  \r\n\r\n betingelse for ægtefællens opholdstilladelse. Konsekvensen af denne vurdering  \r\n\r\n i lyset af reglerne i Den Europæiske Menneskerettighedskonvention bliver, at  \r\n\r\n ægtefællen får opholdstilladelse her i landet i medfør af udlændingelovens §  \r\n\r\n 9, stk. 1, nr. 2. </P>  \r\n\r\n<P CLASS=PUNKT> <B>4.</B> Kan den herboende dokumentere sin forsørgelsesevne?  \r\n\r\n</P>  \r\n\r\n<P>I afsnit 3 er gennemgået forskellige problemer i tilknytning til  \r\n\r\n spørgsmålet om, hvorvidt der i den enkelte sag bør stilles som vilkår for  \r\n\r\n meddelelse af opholdstilladelse, at den herboende dokumenterer sin  \r\n\r\n forsørgelsesevne. </P>  \r\n\r\n<P>I dette afsnit gennemgås forskellige problemer i relation til spørgsmålet  \r\n\r\n om, hvorvidt den herboende kan opfylde det stillede vilkår og dokumentere sin  \r\n\r\n forsørgelsesevne. </P>  \r\n\r\n<P>En problemkreds i forbindelse med administrationen af forsørgelseskravet i  \r\n\r\n udlændingeloven er knyttet til <I>eventuelle forskydninger i den herboendes  \r\n\r\n indtægtsgrundlag</I> , der kan bevirke, at den herboende på eet tidspunkt kan  \r\n\r\n dokumentere sin forsørgelsesevne og på andre tidspunkter ikke kan gøre det.  \r\n\r\n</P>  \r\n\r\n<P>Udgangspunktet må være, at det er den herboendes indtægtsgrundlag på  \r\n\r\n afgørelsestidspunktet, som er afgørende for vurderingen af, hvorvidt den  \r\n\r\n herboende kan forsørge sin ægtefælle. </P>  \r\n\r\n<P>Såfremt det efter indhentelsen af en udtalelse fra de sociale myndigheder  \r\n\r\n om forsørgelsesgrundlaget viser sig, at den herboende har fået væsentlige  \r\n\r\n ændringer i sit indkomstgrundlag, f.eks. ved at få (andet) arbejde, bør der  \r\n\r\n derfor indhentes en fornyet udtalelse fra de sociale myndigheder herom. </P>  \r\n\r\n<P>I den situation, hvor den herboende kan dokumentere, at den pågældende  \r\n\r\n nogle få måneder frem i tiden med sikkerhed vil få væsentlige ændringer i sit  \r\n\r\n indkomstgrundlag, f.eks. fordi en af den pågældende indgivet opsigelse eller  \r\n\r\n en af den pågældende underskrevet ansættelseskontrakt først får virkning på  \r\n\r\n dette tidspunkt, bør der træffes afgørelse på det fremtidige  \r\n\r\n indtægtsgrundlag, hvis dette på afgørelsestidspunktet med sikkerhed kan  \r\n\r\n beregnes. Der bør indhentes en udtalelse fra de sociale myndigheder på  \r\n\r\n grundlag af de fremtidige indtægtsforhold. </P>  \r\n\r\n<P>I den situation, hvor det fremtidige indtægtsgrundlag ikke kan beregnes  \r\n\r\n med sikkerhed, bør man afvente, at det fremtidige indtægtsgrundlag indtræder,  \r\n\r\n og indhente en udtalelse fra de sociale myndigheder på dette tidspunkt. </P>  \r\n\r\n<P>Det skal i den forbindelse fremhæves, at <I>ansøgerens</I>  <I>fremtidige  \r\n\r\n indtægtsmuligheder</I> her i landet som udgangspunkt ikke indgår i  \r\n\r\n vurderingen af, om den herboende kan dokumentere sin forsørgelsesevne. </P>  \r\n\r\n<P>Kan ansøgeren dokumentere, at pågældende under sit ophold her i landet vil  \r\n\r\n kunne modtage indtægter fra hjemlandet eller det tidligere opholdsland,  \r\n\r\n f.eks. i form af renteindkomst eller pension, bør disse indtægter indgå i  \r\n\r\n vurderingen af den herboendes forsørgelsesevne. </P>  \r\n\r\n<P>I særlige tilfælde, hvor der foreligger ansættelseskontrakt, som  \r\n\r\n dokumenterer, at ansøgeren har opnået varig ansættelse efter gængse danske  \r\n\r\n løn- og arbejdsvilkår, bør dette også inddrages i vurderingen. </P>  \r\n\r\n<P>En anden problemkreds er spørgsmålet om, i hvilke tilfælde Direktoratet  \r\n\r\n for Udlændinge skal anmode <I>de sociale myndigheder</I> om at vurdere den  \r\n\r\n herboendes forsørgelsesevne. </P>  \r\n\r\n<P>Finder direktoratet efter de under afsnit 3 nævnte kriterier, at der ikke  \r\n\r\n er grundlag for i den pågældende sag at gøre opholdstilladelsen betinget af,  \r\n\r\n at den herboende ægtefælle godtgør at kunne forsørge ansøger, vil det ikke  \r\n\r\n være nødvendigt at anmode de sociale myndigheder om at vurdere den herboendes  \r\n\r\n forsørgelsesevne. </P>  \r\n\r\n<P>Omvendt vil det som udgangspunkt være påkrævet at anmode de sociale  \r\n\r\n myndigheder om en udtalelse om den herboendes forsørgelsesevne, hvis  \r\n\r\n Direktoratet for Udlændinge finder, at opholdstilladelsen i den enkelte sag  \r\n\r\n skal betinges af, at den herboende godtgør sin forsørgelsesevne. </P>  \r\n\r\n<P>I de sager, hvor det er åbenbart på grund af de for Direktoratet for  \r\n\r\n Udlændinge foreliggende oplysninger, at den herboende kan opfylde sin  \r\n\r\n forsørgelsespligt, kan direktoratet efter omstændighederne meddele  \r\n\r\n opholdstilladelse uden at foretage en høring af de sociale myndigheder. </P>  \r\n\r\n<P>Derimod bør direktoratet i sager, hvor der meddeles afslag på grund af den  \r\n\r\n herboendes manglende forsørgelsesevne, altid forinden have indhentet en  \r\n\r\n udtalelse fra de sociale myndigheder, også selv om det er åbenbart efter de  \r\n\r\n for direktoratet foreliggende oplysninger, at den herboende ikke kan opfylde  \r\n\r\n sin forsørgelsesevne. </P>  \r\n\r\n<P>I det omfang, Direktoratet for Udlændinge er i besiddelse af oplysninger  \r\n\r\n om den herboendes forsørgelsesevne, vedlægges disse i forbindelse med, at man  \r\n\r\n indhenter en udtalelse fra de sociale myndigheder, således at de for  \r\n\r\n direktoratet foreliggende oplysninger kan indgå i kommunens indstilling  \r\n\r\n vedrørende den herboendes forsørgelsesevne. </P>  \r\n\r\n<P>Hvis direktoratet efter iværksættelsen af en høring af de sociale  \r\n\r\n myndigheder modtager nye oplysninger om den herboendes forsørgelsesevne, bør  \r\n\r\n der foretages en supplerende høring af de sociale myndigheder. </P>  \r\n\r\n<P>Direktoratet for Udlændinge vil i overensstemmelse med forvaltningslovens  \r\n\r\n § 19 skulle iværksætte partshøring over den eller de udtalelser, som  \r\n\r\n indhentes fra de sociale myndigheder om forsørgelsesgrundlaget. </P>  \r\n\r\n<P>En tredje problemkreds ved vurderingen af den herboendes forsørgerevne  \r\n\r\n opstår i den situation, hvor <I>den herboende har såvel sin ægtefælle som  \r\n\r\n mindreårige fællesbørn i hjemlandet.</I>  </P>  \r\n\r\n<P>Efter udlændingelovens § 9, stk. 4, 2. pkt., kan en opholdstilladelse  \r\n\r\n betinges af, at den herboende person, som det påhviler at forsørge ansøgeren,  \r\n\r\n godtgør at være i stand hertil. Efter denne bestemmelse er der alene hjemmel  \r\n\r\n til at kræve, at den herboende dokumenterer sin forsørgelsesevne i forhold  \r\n\r\n til ansøgeren. </P>  \r\n\r\n<P>Ansøger såvel ægtefællen som børnene samtidig om opholdstilladelse, bør  \r\n\r\n det kræves, at den herboende er i stand til at forsørge såvel ægtefællen som  \r\n\r\n de mindreårige børn. Opfylder den herboende ikke dette krav, må resultatet  \r\n\r\n være, at der meddeles afslag på opholdstilladelse til alle ansøgerne,  \r\n\r\n forudsat at der i det pågældende tilfælde overhovedet bør stilles krav om  \r\n\r\n dokumentation for forsørgelsesevnen. </P>  \r\n\r\n<P>Ansøger ægtefællen alene om opholdstilladelse, kan det alene kræves, at  \r\n\r\n den herboende er i stand til at forsørge ægtefællen. Hvis ægtefællen meddeles  \r\n\r\n opholdstilladelse, og børnene herefter ansøger om opholdstilladelse, må der  \r\n\r\n foretages en vurdering af, hvorvidt den herboende er i stand til også at  \r\n\r\n forsørge børnene. Kan den herboende ikke dokumentere dette, må resultatet  \r\n\r\n være, at der meddeles børnene afslag på opholdstilladelse, såfremt der i det  \r\n\r\n pågældende tilfælde bør kræves dokumentation for forsørgelsesevnen. </P>  \r\n\r\n<P>Det bør ved høringen af de sociale myndigheder præciseres, i relation til  \r\n\r\n hvilke personer den herboendes forsørgelsesevne ønskes vurderet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Indenrigsministeriet, den 30. maj 1994  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Birte Weiss </P>  \r\n\r\n<P CLASS=MINISTER ALIGN=RIGHT>/ Claes Nilas </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Udlændinge- og Integrationsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "03/06/1994"
        },
        {
            "displayName": "Accession",
            "displayValue": "C19940009160"
        },
        {
            "displayName": "Entydig dokumentidentifikation",
            "displayValue": "CM011783"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "07/06/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "91"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "30/05/1994"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Indenrigsmin., Udlændingeafdelingen, j.nr. 1993-3701-307"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}