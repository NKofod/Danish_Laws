{
    "id": 76655,
    "title": "Vejledning for HF-selvstuderende i biologi ",
    "documentTypeId": "180",
    "isSagsforlobPeriodValid": false,
    "shortName": "VEJ nr 22078 af 28/11/1978",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning for HF-selvstuderende i biologi </H1>  \r\n\r\n<P></P>  \r\n\r\n<BR>  \r\n\r\n<P> FÆLLESFAG </P>  \r\n\r\n<P> Forudsætninger </P>  \r\n\r\n<P>Viden og erfaringer fra mange fag og fagområder kan inddrages i  \r\n\r\n belysningen af de problemstillinger, som biologipensum omhandler, men der  \r\n\r\n forventes ikke specielle forudsætninger hos de studerende. </P>  \r\n\r\n<P> Formål </P>  \r\n\r\n<P>Der henvises til undervisningsministeriets bekendtgørelse af 24. april  \r\n\r\n 1974 om højere forberedelseseksamen (§ 30) og til den tilhørende Vejledning  \r\n\r\n og retningslinier for hf-undervisningen (specielt side 39-40). Det vil heraf  \r\n\r\n fremgå, at formålet med undervisningen ikke er at give de studerende en  \r\n\r\n fælles faglig basisviden, men derimod at træne dem i at gennemføre kritiske  \r\n\r\n analyser af information med biologisk indhold, således som man møder den i  \r\n\r\n aviser, radio, TV og populærvidenskabelige artikler. Dette søges opnået ved  \r\n\r\n at de studerende får viden om udvalgte emner inden for biologien, idet de  \r\n\r\n arbejder med fagets principper og metoder (herunder forsøg i laboratorium og  \r\n\r\n i naturen). Fagets samfundsmæssige aspekter skal fremhæves og den studerende  \r\n\r\n skal have mulighed for at erkende, at mange samfundsvigtige problemer kun  \r\n\r\n løses ved at anvende viden og metoder fra flere fag herunder biologi. </P>  \r\n\r\n<P> Indhold </P>  \r\n\r\n<P>Hf-fællesfagsbiologien omfatter udvalgte emner inden for  menneskets  \r\n\r\n biologi på populationsniveau , d.v.s. problemer som vedrører grupper af  \r\n\r\n mennesker. Det tilrådes de selvstuderende i god tid at kontakte en faglig  \r\n\r\n vejleder , for sammen med hende/ ham at diskutere de mange muligheder for at  \r\n\r\n sammensætte et egnet pensum til biologi fællesfag. Især for selvstuderende  \r\n\r\n kan der være fordele forbundet med kun at læse tre af de fire emner, som  \r\n\r\n bekendtgørelsen omtaler, og så gøre mere ud af et af de tre valgte emner. De  \r\n\r\n fire undervisningsemner skal kort beskrives her, mens en mere uddybende  \r\n\r\n behandling må foretages sammen med den faglige vejleder. </P>  \r\n\r\n<P> 1. Genetik . Emnet drejer sig om arvelighed og herunder spørgsmålet om,  \r\n\r\n de arvelige anlægs og miljøets betydning for egenskabers udvikling hos  \r\n\r\n mennesket. Som eksempel kan nævnes arveanlæggenes og ernæringens betydning  \r\n\r\n for et menneskes eller en gruppe menneskers legemshøjde. Genetikken omhandler  \r\n\r\n også problemet om strålings og kemikaliers indflydelse på arveanlæggene,  \r\n\r\n herunder f.eks. spørgsmålet om befolkningens gensammensætning ændres. </P>  \r\n\r\n<P> 2. Populationsbiologi. Emnet er nøje sammenhængende med det 4. emne:  \r\n\r\n økologi, og vil oftest kunne behandles sammen med dette. Som eksempler på  \r\n\r\n områder, der kan behandles under populationsbiologi og økologi, kan f.eks.  \r\n\r\n nævnes: befolkningseksplosionen (der bliver stadig flere mennesker på  \r\n\r\n jorden), sundhedsproblemer i industrialiserede og ikke-industrialiserede  \r\n\r\n lande, over- og underernæringsproblemer, ressourceproblemer. </P>  \r\n\r\n<P> 3. Etologi . Etologi er læren om dyrs adfærdsbiologi. Emnet berører en  \r\n\r\n række biologiske begreber (refleks, instinkt m.v.) og arbejdsmetoder, men når  \r\n\r\n det drejer sig om analyser og vurderinger af menneskers adfærd, må biologiens  \r\n\r\n bidrag analyseres og vurderes i forhold til samfundsvidenskabelige og  \r\n\r\n humanistiske, fags viden, erfaringer og metoder. (Mener de forskellige fag,  \r\n\r\n f.eks. det samme, når de taler om aggressiv adfærd?). Selvstuderende tilrådes  \r\n\r\n at afgrænse etologiens emneområde i samarbejde med den faglige vejleder. </P>  \r\n\r\n<P> 4. Økologi . Ud over de allerede nævnte områder, dækker menneskets  \r\n\r\n økologi områder som f.eks. forurening, arbejdsmiljø og boligmiljø samt  \r\n\r\n landbrugets økologi. </P>  \r\n\r\n<P>Fællesfagsbiologi drejer sig primært om at analysere og vurdere  \r\n\r\n overordnede helheder og sammenhænge, hvorfor man kun hvor det er nødvendigt,  \r\n\r\n vil gå i detaljer med det enkelte individs, det enkelte organs (hjerte,  \r\n\r\n lunger m.v.) og den enkelte celles opbygning og funktionsmåder. Disse  \r\n\r\n niveauer behandles mere indgående i forbindelse med biologi tilvalg. </P>  \r\n\r\n<P>På kurserne tilsigtes en nøje sammenhæng mellem den tekstmæssige  \r\n\r\n behandling af stoffet og udførelsen af øvelser og forsøg i tilknytning  \r\n\r\n hertil. Den mulighed har selvstuderende ikke, men det tilrådes meget, at de  \r\n\r\n har sat sig grundigt ind i det valgte stof  inden de starter på et af de  \r\n\r\n obligatoriske laboratoriekurser (se nedenfor), som så vil give den  \r\n\r\n selvstuderende lejlighed til at repetere vigtige definitioner og begreber i  \r\n\r\n en eksperimentel sammenhæng. Det vil bidrage til sammenhængen i stoffet. </P>  \r\n\r\n<P> Laboratoriekursus . Tilmelding til eksamen forudsætter for  \r\n\r\n selvstuderende, at de har fulgt og fået godkendt et af de af direktoratet for  \r\n\r\n gymnasieskolerne og højere forberedelseseksamen foranstaltede  \r\n\r\n laboratoriekurser. Disse omfatter praktiske øvelser og træning i udførelsen  \r\n\r\n af kontrollerede forsøg. Over de udførte øvelser og forsøg føres  \r\n\r\n laboratoriejournal og på grundlag af denne skrives et antal rapporter.  \r\n\r\n Omfanget af rapportskrivningen svarer til ca. 30 almindeligt håndskrevne  \r\n\r\n sider (jfr. skrivelse om omfanget af skriftlige arbejder i biologi på hf,  \r\n\r\n j.nr. 31-99-03/77). Kursets varighed er ca. S dage. </P>  \r\n\r\n<P> Eksamensopgivelserne </P>  \r\n\r\n<P>På pensaindberetningsskemaet angives tydeligt, om alle fire emner opgives  \r\n\r\n eller, hvis kun tre emner opgives, hvilket af disse der er læst i udvidet  \r\n\r\n omfang. Under emnernes overskrift angives tydeligt, hvilken litteratur der er  \r\n\r\n læst. Stoffet skal være specificeret med forfatter, titel, sidetal, årstal  \r\n\r\n for udgivelsen eller udgavens nr. </P>  \r\n\r\n<P>Da avissider, sider i en populærvidenskabelig artikel eller i en lærebog  \r\n\r\n ikke er sammenlignelige, og da emner og områder kan variere en del i  \r\n\r\n sværhedsgrad, kan der ikke fastsættes et bestemt antal stofsider. Det  \r\n\r\n tilrådes derfor meget, at den selvstuderende på et tidligt tidspunkt  \r\n\r\n diskuterer sit pensumforslag med den  faglige vejleder . </P>  \r\n\r\n<P>Da pensum indsendes før tidspunktet for afholdelse af laboratoriekursus  \r\n\r\n kan den studerende ikke angive titel på de udførte øvelser/forsøg. Det er  \r\n\r\n tilstrækkeligt at anføre, at tilmelding til kursus har fundet sted. Når  \r\n\r\n kursus er gennemført og godkendt, anføres rapporterne på det returnerede  \r\n\r\n skema med de godkendte eksamensopgivelser. Dokumentation for gennemført  \r\n\r\n kursus medbringes til eksamen. </P>  \r\n\r\n<P> Eksamen </P>  \r\n\r\n<P>Til eksamen må de opgivne bøger, udklip etc., egne notater,  \r\n\r\n laboratoriejournal og rapporter medbringes og anvendes i såvel  \r\n\r\n forberedelsestiden som under eksaminationen. Det udleverede spørgsmål skal  \r\n\r\n forsynes med bilagsmateriale (tabeller, figurer og lignende) og vil ofte  \r\n\r\n indeholde nogle underspørgsmål. Bilagsmaterialet kan være fra det opgivne  \r\n\r\n stof, men kan også være ukendt. I sidstnævnte tilfælde vil det have  \r\n\r\n tilknytning til det opgivne stof. Eksaminations- og forberedelsestiden er ca.  \r\n\r\n 20 min. </P>  \r\n\r\n<P> TILVALGSFAG </P>  \r\n\r\n<P> Forudsætninger </P>  \r\n\r\n<P>Tilvalgsundervisningen bygger på fællesfagsundervisningen og til  \r\n\r\n  skriftlig eksamen opgives både pensum fra fællesfaget og fra tilvalgsfaget.  \r\n\r\n Det er imidlertid muligt for en selvstuderende at gå op til eksamen direkte  \r\n\r\n på det niveau, som hun/han mener at kunne opfylde. Det er blot en  \r\n\r\n forudsætning at den studerende har gennemført alle de krævede øvelser og  \r\n\r\n forsøg på begge niveauer, eller en sådan kombination, at begge niveauer anses  \r\n\r\n for dækket. </P>  \r\n\r\n<P> Formål </P>  \r\n\r\n<P>Formålet er det samme som for fællesfaget, blot er niveauet højere, og man  \r\n\r\n går mere i dyben på individ-, organ-, celle- og molekylniveau. </P>  \r\n\r\n<P> Indhold </P>  \r\n\r\n<P>Som tilfældet er for fællesfaget, behandles der også i tilvalgsfaget  \r\n\r\n  udvalgte emner . Tre hovedområder skal dækkes: livsytringer (1/2),  økologi  \r\n\r\n (1/3) og speciale (1/6). I parantes er angivet den tids~ og stofmæssige  \r\n\r\n vægtning af de tre hovedområder. Specialet er en eksperimentel eller  \r\n\r\n litteraturmæssig uddybning af emner enten fra livsytringer eller fra økologi,  \r\n\r\n og det må ikke forveksles med 2. årsopgaven. Med hensyn til en nøjere  \r\n\r\n beskrivelse af de tre hovedområder henvises til bekendtgørelsen, Vejledning  \r\n\r\n og retningslinier for hf-undervisningen og til de nødvendige  forhandlinger  \r\n\r\n med den faglige vejleder . Her skal vi blot understrege, at m.h.t. den  \r\n\r\n studerendes kendskab til kemi og biokemi må formelkendskabet ligge på  \r\n\r\n genkendelsesniveauet, og kendskabet til processer som f.eks. fotosyntese,  \r\n\r\n gæring og respiration må dreje sig om udgangspunkt og slutresultat (herunder  \r\n\r\n energiforhold). En del kemiske stoffer og processer vil kunne beskrives ved  \r\n\r\n hjælp af symboler (f.eks. cirkler og andre figurer). </P>  \r\n\r\n<P>Den studerendes opmærksomhed henledes på, at der på alle kurser findes en  \r\n\r\n omfattende opgavesamling: Vejledende eksempler på eksamensopgaver i biologi  \r\n\r\n til højere forberedelseseksamen, tilvalgsfag, undervisningsministeriet, 1975.  \r\n\r\n Endvidere henvises til eksamensopgaverne siden 1975. Det skal understreges,  \r\n\r\n at et konkret pensum ikke medfører, at den enkelte studerende kan løse  \r\n\r\n samtlige opgaver i opgavesamlingen eller i det enkelte opgavesæt, som  \r\n\r\n indeholder det dobbelte antal opgaver af det, der skal løses. Dette er et  \r\n\r\n resultat af valgmulighederne i pensumopgivelserne. Der <BR>  \r\n\r\n  bør trænes i skriftlig opgavelæsning og -løsning: </P>  \r\n\r\n<P> Laboratoriekursus . Også tilvalgsfaget kræver, at den studerende har fået  \r\n\r\n godkendt et laboratoriekursus for tilvalgsstuderende, for at indstilling til  \r\n\r\n eksamen kan foretages. Se endvidere under fællesfag. Kursets varighed er ca.  \r\n\r\n 8 dage. </P>  \r\n\r\n<P>Eksamensopgivelser </P>  \r\n\r\n<P>Se under fællesfaget. </P>  \r\n\r\n<P> Eksamen </P>  \r\n\r\n<P>Som nævnt eksamineres der både i skriftlig og mundtlig biologi. Til  \r\n\r\n mundtlig eksamen opgives kun tilvalgspensum, mens der til skriftlig eksamen  \r\n\r\n eksamineres både i fællesfags- og i tilvalgsfagspensum. Se endvidere under  \r\n\r\n fællesfag. </P>  \r\n\r\n<P>Poul Breum </P>  \r\n\r\n<P>/Per Geckler </P>  \r\n\r\n</DIV>",
    "isHistorical": true,
    "editorialNotes": [
        "studieforberedende enkeltfagsundervisning (hf-bekendtgørelsen)",
        "1991 om kursus til højere forberedelseseksamen og om",
        "(* 1) Vejledningen er bortfaldet ved bekendtgørelse nr. 296 af 7. maj"
    ],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/10/1997"
        },
        {
            "displayName": "Accession",
            "displayValue": "C19782207860"
        },
        {
            "displayName": "Entydig dokumentidentifikation",
            "displayValue": "CM035862"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "11/10/1999"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "22078"
        },
        {
            "displayName": "År for udstedelse",
            "displayValue": "1978"
        },
        {
            "displayName": "Dato for underskrift",
            "displayValue": "28/11/1978"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Direktoratet for Gymmasieskolerne og Højere Forberedelseseksamen"
        },
        {
            "displayName": "Ressortministeriets journalnummer",
            "displayValue": "Undervisningsmin. DGHF j. nr. 11-08-00/78"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}