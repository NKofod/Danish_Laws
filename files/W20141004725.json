{
    "id": 165525,
    "title": "Ligebehandlingsnævnets afgørelse om køn - forskellige priser - medhold",
    "documentTypeId": "240",
    "isSagsforlobPeriodValid": true,
    "shortName": "KEN nr 10047 af 27/11/2013",
    "documentHtml": "<div class=\"bjelke\">Den fulde tekst</div><p class=\"Titel2\">Ligebehandlingsnævnets afgørelse om køn - forskellige priser - medhold</p>\r\n<div class=\"Resume\">\r\n   <p class=\"TekstGenerel\">Det var i strid med ligestillingsloven, at en frisør havde forskellige priser for mænd og kvinder.</p>\r\n   <p class=\"TekstGenerel\">Klager fik derfor medhold. Da klager ikke havde besøgt salonen, blev hun ikke tilkendt en godtgørelse.</p>\r\n</div>\r\n<p>Klagen drejer sig om påstået forskelsbehandling på grund af køn i forbindelse med, at en frisør havde forskellige priser for klipning af kvinder og mænd.</p>\r\n<p>\r\n   <span class=\"Bold\">Ligebehandlingsnævnets afgørelse</span>\r\n</p>\r\n<p>Det var i strid med ligestillingsloven, at indklagede havde forskellige priser for klipning af kvinder og mænd.</p>\r\n<p>\r\n   <span class=\"Bold\">Sagsfremstilling</span>\r\n</p>\r\n<p>Det fremgik af butiksruden til den indklagede frisørsalon, at dameklip kostede fra 180 kr. og herreklip fra 100 kr.</p>\r\n<p>\r\n   <span class=\"Bold\">Parternes bemærkninger</span>\r\n</p>\r\n<p>\r\n   <span class=\"Bold\">Klager </span>mener, at det ikke kan være rigtigt, at hun, bare fordi hun er kvinde, skal betale 180 kr. for en klipning hos indklagede, når en mand kun skal betale 100 kr.</p>\r\n<p>Klager ønsker, at der ikke skal skelnes mellem, om hun er mand eller kvinde, hvis hun skal klippes der, men at der skal tages stilling til længden af hendes hår, og eventuelt om der er tale om en simpel eller avanceret klipning.</p>\r\n<p>Det er klagers opfattelse, at en avanceret klipning af kort hår kan tage længere tid end en simpel klipning af langt hår, hvor man for eksempel kun skal have klippet spidserne.</p>\r\n<p>\r\n   <span class=\"Bold\">Indklagede </span>oplyser, at hun ikke ønsker at gøre forskel, men at prisforskellen ligger i den tid, det tager at klippe henholdsvis herrer og damer.</p>\r\n<p>Indklagede henviser til, at de mandlige kunder typisk vil klippes med maskine eller have studset nakken, hvilket nogle gange kan gøres på 15 minutter.</p>\r\n<p>De kvindelige kunder tager oftere længere tid, fordi de har mere, langt eller krøllet hår. Hvis der kommer en kvinde med kort hår, som skal trimmes, vil hun få tilsvarende pris som mændene.</p>\r\n<p>Indklagede har taget priserne i vinduet ned, og hun vil få udspecificeret sin prisliste, så den ikke kan misforstås.</p>\r\n<p>\r\n   <span class=\"Bold\">Ligebehandlingsnævnets bemærkninger og konklusion</span>\r\n</p>\r\n<p>Ligebehandlingsnævnet behandler klager over forskelsbehandling på grund af køn efter loven om ligestilling af kvinder og mænd (ligestillingsloven).</p>\r\n<p>Loven gælder for alle personer, der leverer varer og tjenesteydelser, der er tilgængelige for offentligheden. Loven medfører, at ingen må udsætte en anden person for direkte eller indirekte forskelsbehandling på grund af køn.</p>\r\n<p>Hvis en person, der anser sig for krænket, påviser faktiske omstændigheder, som giver anledning til at formode, at der er udøvet direkte eller indirekte forskelsbehandling, påhviler det modparten at bevise, at ligebehandlingsprincippet ikke er blevet krænket.</p>\r\n<p>Nævnet finder, at der er påvist faktiske omstændigheder, som giver anledning til at formode, at den indklagede frisør har forskelsbehandlet på grund af køn, idet der var forskellige priser for klipning af kvinder og mænd.</p>\r\n<p>Det fremgår af forarbejderne til ligestillingsloven, at forbuddet mod forskelsbehandling ikke gælder, hvis denne er begrundet i saglige og objektive forhold, der ikke er begrundet i køn. Bestemmelsen er for eksempel ikke til hinder for, at der opkræves forskellig betaling for erhvervsmæssig betjening med videre af kvinder og mænd, hvis dette er begrundet i en forskel i omkostninger.</p>\r\n<p>Nævnet vurderer, at indklagede ikke har bevist, at ligebehandlingsprincippet ikke er blevet krænket.</p>\r\n<p>Nævnet bemærker herved, at forskellige priser for forskellige ydelser ikke strider mod ligebehandlingsprincippet. Det er imidlertid ikke sagligt begrundet, når der vedrørende priserne som kriterium alene henvises til kønnet og ikke til behandlingens karakter og omfang som afgørende for prisen. Ved at fastsætte priserne alene ud fra kønnet vil en kvinde skulle betale en højere ydelse for en frisørbehandling end en mand, uanset om ydelsen efter sin karakter og omfang svarer til den ydelse, en mand ville modtage til en lavere pris.</p>\r\n<p>Indklagede har derfor overtrådt ligestillingsloven.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/11/2014"
        },
        {
            "displayName": "Accession",
            "displayValue": "W20141004725"
        },
        {
            "displayName": "Entydig dokumentidentifikation",
            "displayValue": "CF000315"
        },
        {
            "displayName": "Dato for indlæggelse",
            "displayValue": "27/11/2014"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10047"
        },
        {
            "displayName": "År for udstedelse",
            "displayValue": "2014"
        },
        {
            "displayName": "Dato for underskrift",
            "displayValue": "27/11/2013"
        },
        {
            "displayName": "Administrerende myndighed",
            "displayValue": "Ligebehandlingsnævnet"
        },
        {
            "displayName": "Ressortministeriets journalnummer",
            "displayValue": "2013-6811-36117"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}