{
    "id": 116495,
    "title": "Nævnet traf afgørelse om, at et medlem skulle stilles, som om hun var overflyttet til fuldtidsforsikring fra 1. juli 1999 med den virkning, at hun blev berettiget til at få efterløn som fuldtidsforsikret",
    "documentTypeId": "230",
    "isSagsforlobPeriodValid": true,
    "shortName": "AFG nr 10453 af 26/09/2007",
    "documentHtml": "<div class=\"bjelke\">Den fulde tekst</div><p class=\"Titel2\">Nævnet traf afgørelse om, at et medlem skulle stilles, som om hun var overflyttet til fuldtidsforsikring fra 1. juli 1999 med den virkning, at hun blev berettiget til at få efterløn som fuldtidsforsikret</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Den 14. juni 1999 henvendte medlemmet sig i sin a-kasse, hvor hun søgte om at ændre status til fuldtidsforsikret.</div>\r\n        </p>\r\n        <p class=\"Tekst2\">\r\n          <div>A-kassen returnerede hendes ansøgning, da den ikke var skrevet under, og anmodede hende samtidig om at indsende dokumentation i form af lønsedler for juli-september 1999 for, at hun opfyldte arbejdskravet.</div>\r\n        </p>\r\n        <p class=\"Tekst2\">\r\n          <div>Den 3. november 1999 inden ansøgningen var færdigekspederet indsendte medlemmet en ny ansøgning om fuldtidsforsikring, men med virkning fra 1. august 1999. Hun afleverede lønsedler for august- oktober 1999.</div>\r\n        </p>\r\n        <p class=\"Tekst2\">\r\n          <div>A-kassen imødekom denne ansøgning om fuldtidsforsikring med virkning fra 1. august.</div>\r\n        </p>\r\n        <p class=\"Tekst2\">\r\n          <div>Da medlemmet i 2006 fik sit efterlønsbevis, opfyldte hun ikke lovens betingelser om anciennitet for at opnå efterløn med fuldtidstakst.</div>\r\n        </p>\r\n        <p class=\"Tekst2\">\r\n          <div>Nævnet fandt, at a-kassen burde have overflyttet medlemmet med virkning fra 1. juli 1999, således at hun ville have været berettiget til efterløn som fuldtidsforsikret.</div>\r\n        </p>\r\n        <p class=\"Tekst2\">\r\n          <div>Nævnet lagde vægt på, at medlemmet havde henvendt sig i a-kassen i juni måned 1999, indgivet ansøgning før 1. juli 1999, at hun i juli måned 1999 havde arbejdet 130 timer og i august og september måneder havde haft timer svarende til fuldtidsforsikring og, at hun i øvrigt opfyldte betingelserne for, og dermed havde pligt til, at blive fuldtidsforsikret fra 1. juli 1999.</div>\r\n        </p>\r\n        <p class=\"Tekst2\">\r\n          <div>A-kassen havde ikke i tilstrækkelig grad gjort det klart for medlemmet, hvilken betydning ændringen af datoen ville få for hende.</div>\r\n        </p>\r\n        <p class=\"Tekst2\">\r\n          <div>Nævnet traf derfor afgørelse om, at medlemmet skulle stilles, som om der var sket overflytning fra 1. juli 1999</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 20. september 2007.</p>\r\n      <p class=\"TekstV\">Nævnet traf denne</p>\r\n      <p class=\"Tekstoverskrift\">A F G Ø R E L S E</p>\r\n      <p class=\"TekstV\">De burde være overflyttet til fuldtidsforsikring fra 1. juli 1999.</p>\r\n      <p class=\"TekstV\">De skal derfor stilles, som om der var sket overflytning fra denne dato. Det betyder, at De vil være berettiget til efterløn som fuldtidsforsikret.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af 14. august 2006.</p>\r\n      <p class=\"Tekstoverskrift\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\">–</span> De den 14. juni 1999 henvendte Dem personligt til a-kassen om fuldtidsforsikring,</p>\r\n        <p class=\"Liste1\"><span class=\"Liste1Nr\">–</span> a-kassen returnerede den ansøgning, som De herefter indsendte, da den ikke var skrevet under, og anmodede Dem om senest 15. oktober 1999 at indsende dokumentation i form af lønsedler for juli-september 1999 for, at De opfyldte arbejdskravet,</p>\r\n        <p class=\"Liste1\"><span class=\"Liste1Nr\">–</span> a-kassen i et notat fra denne dag skrev, at De var orienteret omkring gældende regler i forbindelse med ændringen til fuldtidsforsikring samt efterløn,</p>\r\n        <p class=\"Liste1\"><span class=\"Liste1Nr\">–</span> a-kassen den 3. november 1999 rykkede for indsendelse af lønsedler for månederne juli-september 1999,</p>\r\n        <p class=\"Liste1\"><span class=\"Liste1Nr\">–</span> De den 3. november 1999 underskrev ny anmodning om overgang til fuldtidsforsikring, men med virkning fra 1. august 1999. De afleverede lønsedler for august, september og oktober 1999,</p>\r\n        <p class=\"Liste1\"><span class=\"Liste1Nr\">–</span> a-kassen imødekom Deres anmodning om overgang til fuldtidsforsikring med virkning fra 1. august 1999,</p>\r\n        <p class=\"Liste1\"><span class=\"Liste1Nr\">–</span> a-kassen i et notat den 4. november 1999 skrev, at man havde kontaktet Dem telefonisk den 3. november 1999, da man ved en fejl havde fået tastet ændringen fra 1. juli 1999. De havde ifølge a-kassen oplyst, at De ønskede, at ændringen skulle have virkning fra 1. august 1999. Det fremgår endvidere, at De af a-kassen var vejledt omkring gældende regler i forbindelse med deltids- til fuldtidsforsikring samt efterløn.</p>\r\n        <p class=\"Liste1\"><span class=\"Liste1Nr\">–</span> a-kassen i et notatark den 27. juli 2007 har skrevet, at den sagsbehandler, der dengang ekspederede Deres sag, var under oplæring, og at papirerne først kom rigtig på plads den 4. november 1999, hvor det viste sig, at De først havde fået flere timer pr. 1. august 1999, og at datoen i den forbindelse er blevet ændret til 1. august 1999, formentlig uden at nogen havde spekuleret nærmere over, hvilke konsekvenser det ville få,</p>\r\n        <p class=\"Liste1\"><span class=\"Liste1Nr\">–</span> De fik udbetalt Deres løn sidst i måneden,</p>\r\n        <p class=\"Liste1\"><span class=\"Liste1Nr\">–</span> De i juli 1999 arbejdede 130 timer, og</p>\r\n        <p class=\"Liste1\"><span class=\"Liste1Nr\">–</span> De har anført, at De ikke i tilstrækkeligt omfang var blevet gjort opmærksom på konsekvenserne af at ændre ansøgningsdagen til 1. august 1999.</p>\r\n      </p>\r\n      <p class=\"TekstV\">Efter reglerne har et medlem, der har været fuldtidsforsikret i sammenlagt mindst 10 år inden for de sidste 15 år ret til efterløn med satsen som fuldtidsforsikret.</p>\r\n      <p class=\"TekstV\">De har været fuldtidsforsikret fra 1. august 1999. De vil derfor som udgangspunkt tidligst den 1. august 2009 være berettiget til efterløn som fuldtidsforsikret.</p>\r\n      <p class=\"TekstV\">Medlemmer, der er født før den 1. juli 1949, kan dog opfylde kravet om fuldtidsforsikring ved at være fuldtidsforsikret uafbrudt fra den 1. juli 1999 og indtil overgangen til efterløn.</p>\r\n      <p class=\"TekstV\">De er født den xxx og er derfor aldersmæssigt omfattet af denne regel, men De er ikke noteret som overgået til fuldtidsforsikret fra 1. juli 1999.</p>\r\n      <p class=\"TekstV\">En a-kasse har imidlertid pligt til at vejlede et medlem om de rettigheder og pligter, der følger af loven, og en a-kasse skal altid give det enkelte medlem individuel og personlig vejledning, hvis medlemmet har et særligt behov for vejledning. Ligeledes har a-kassen som professionel part en særlig forpligtelse til at kende reglerne.</p>\r\n      <p class=\"TekstV\">Ankenævnet finder, at a-kassen burde have overflyttet Dem fra 1. juli 1999.</p>\r\n      <p class=\"TekstV\">Efter ankenævnets vurdering er det faktiske begivenhedsforløb ikke helt klart. Nævnet har imidlertid vurderet, at a-kassen ikke i tilstrækkelig grad har gjort det klart over for Dem, hvilken betydning ændringen af datoen ville få for Dem.</p>\r\n      <p class=\"TekstV\">Ankenævnet har lagt vægt på, at De henvendte Dem i a-kassen om ændring af status i juni måned 1999, at a-kassen ikke er i besiddelse af Deres først indsendte ansøgning, at De har oplyst, at De søgte om overflytning pr. 1. juli 1999, og at De ifølge lønseddel for juli måned 1999 har haft mere end 30 timer pr. uge.</p>\r\n      <p class=\"TekstV\">Ankenævnet har videre lagt vægt på, at et deltidsforsikret medlem, der får fuldtidsarbejde, har pligt til at lade sig overflytte til fuldtidsforsikring.</p>\r\n      <p class=\"TekstV\">De opfylder således lovens betingelser, ligesom De har henvendt Dem tidsmæssigt, således at ændringen kan træde i kraft fra tidspunktet, hvor ændringen i arbejdstiden trådte i kraft.</p>\r\n      <p class=\"TekstV\">A-kassen burde således have fastholdt ansøgningsdagen den 1. juli 1999 og herefter fastholdt indsendelse af lønsedler fra juli-september 1999.</p>\r\n      <p class=\"TekstV\">Nævnet henviser til bekendtgørelsen om overflytning mellem deltids- og fuldtidsforsikring § 2, stk. 2, 2), hvorefter et deltidsmedlem, som får fuldtidsarbejde, skal overflyttes til fuldtidsforsikring og § 3, hvorefter overflytningen tidligst kan finde sted fra det tidspunkt, hvor kassen har modtaget medlemmets skriftlige anmodning om overflytning.</p>\r\n      <p class=\"TekstV\">Nævnet har lagt til grund, at De i august og september måneder 1999 ligeledes har haft timer svarende til fuldtidsforsikring. Nævnet henviser til, at a-kassen har godkendt Deres overflytning fra 1. august 1999.</p>\r\n      <p class=\"TekstV\">På ovennævnte baggrund finder ankenævnet, at De skal stilles, som om De havde været fuldtidsforsikret fra 1. juli 1999.</p>\r\n      <p class=\"Tekstoverskrift\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\">–</span> § 74 j, stk. 1 og 2 i lov om arbejdsløshedsforsikring mv., jf. lovbekendtgørelse nr. 874 af 11. september 2005,</p>\r\n        <p class=\"Liste1\"><span class=\"Liste1Nr\">–</span> § 65, stk. 1 og 5, § 68, stk. 3 og 4, i lov om arbejdsløshedsforsikring mv., jf. lovbekendtgørelse nr. 587 af 10. august 1998,</p>\r\n        <p class=\"Liste1\"><span class=\"Liste1Nr\">–</span> § 1 i Direktoratet for Arbejdsløshedsforsikringens bekendtgørelse nr. 1070 af 18. december 1998 om en a-kasses pligt til at vejlede mv.</p>\r\n        <p class=\"Liste1\"><span class=\"Liste1Nr\">–</span> § 2 og § 3 stk. 1 i Direktoratet for Arbejdsløshedsforsikringens bekendtgørelse nr. 775 af 20. september 1995 om overflytning mellem deltids- og fuldtidsforsikring.</p>\r\n      </p>\r\n      <p class=\"Tekstoverskrift\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet, Deres brev af 16. august 2007 og de akter, som sekretariatet har indhentet fra a-kassen. Det drejer sig om notatark dateret den 4. november 1999 fra a-kassen, simpelt notatark oprettet den 27. juli 2007 fra a-kassen, brev af 27. juli 2007 fra Deres arbejdsgiver, arbejdsgivererklæring den 20. juni 2007, lønafregning for juli 1999 og ansættelseskontrakt af 25. maj 1998.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">xxx</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet, Stormgade 10, Postboks 1103, 1009 København K J.nr. xxx</p>\r\n      <p class=\"TekstV\">HK/Danmarks Arbejdsløshedskasse, Artillerivej 30, Postboks 106, 0900 København C</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 874 af 11. september 2005</span></p>\r\n      <p class=\"TekstV\"><span class=\"Bold\">§ 74 j.</span> Til et medlem, der har været fuldtidsforsikret i sammenlagt mindst 10 år inden for de sidste 15 år, heraf mindst 52 uger umiddelbart før overgangen til efterløn, jf. dog stk. 2, ydes efterløn med et beløb, der svarer til den dagpengesats, medlemmet ville være berettiget til i tilfælde af ledighed på overgangstidspunktet, jf. dog § 74 b, stk. 3. Efterlønnen kan dog højst ydes med et beløb, der svarer til 91 pct. af dagpengenes højeste beløb, jf. § 47, jf. dog stk. 5. Beløbet reguleres en gang om året med satsreguleringsprocenten, jf. lov om en satsreguleringsprocent.</p>\r\n      <p class=\"TekstV\"><span class=\"Italic\">Stk. 2.</span> Medlemmer, der er født før den 1. juli 1949, kan tillige opfylde kravet om fuldtidsforsikring i stk. 1, hvis de er fuldtidsforsikrede uafbrudt fra den 1. juli 1999 til overgangen til efterløn. Medlemmet skal dog mindst have været fuldtidsforsikret i 5 år inden for de seneste 10 år, heraf mindst 26 uger umiddelbart inden overgangen til efterløn.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 587 af 10. august 1998</span></p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\">…</p>\r\n      <p class=\"TekstV\"><span class=\"Italic\">Stk. 5</span>. Nærmere regler om anvendelse af bestemmelserne i stk. 1-4 fastsættes af direktøren for arbejdsløshedsforsikringen efter forhandling med Landsarbejdsrådet.</p>\r\n      <p class=\"TekstV\"><span class=\"Bold\">§ 68…</span>.</p>\r\n      <p class=\"TekstV\"><span class=\"Italic\">Stk. 3.</span> Et deltidsforsikret medlem, som inden for 12 uger, dog 3 måneder for månedslønnede, har haft mere end 360 henholdsvis 390 løntimer, skal lade sig overflytte til fuldtidsforsikring. Medlemmet skal anmelde ændringen i arbejdstiden til kassen.</p>\r\n      <p class=\"TekstV\"><span class=\"Italic\">Stk. 4.</span> Direktøren for arbejdsløshedsforsikringen fastsætter efter forhandling med Landsarbejdsrådet nærmere regler om bestemmelserne i stk. 1-3, herunder regler om, at timer, for hvilke der er udbetalt løn, kan indgå i beregningen af beskæftigelseskravet i stk. 3.</p>\r\n      <p class=\"TekstV\">…</p>\r\n      <p class=\"TekstV\"><span class=\"Bold\">Direktoratet for Arbejdsløshedsforsikringens bekendtgørelse nr.1070 af 18. december 1998 om en a-kasses pligt til at vejlede m.v.</span></p>\r\n      <p class=\"TekstV\"><span class=\"Bold\">§ 1.</span> En a-kasse har pligt til at vejlede sine medlemmer om de rettigheder og pligter, der følger af kapitel 7-16 i lov om arbejdsløshedsforsikring m.v., samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">Stk. 2.</span> En a-kasse har altid pligt til at give det enkelte medlem individuel og personlig vejledning, når medlemmet har særligt behov herfor.</p>\r\n      <p class=\"TekstV\"><span class=\"Bold\">Direktoratet for Arbejdsløshedsforsikringens bekendtgørelse nr. 775 af 20. september 1995 om overflytning mellem deltids- og fuldtidsforsikring</span></p>\r\n      <p class=\"TekstV\"><span class=\"Bold\">§ 2.</span> Et deltidsforsikret medlem, som får fuldtidsarbejde, skal overflyttes til fuldtidsforsikring.</p>\r\n      <p class=\"TekstV\"><span class=\"Italic\">Stk. 2.</span> Overflytning er betinget af, at medlemmet:</p>\r\n      <p>\r\n        <p class=\"Liste1\"><span class=\"Liste1Nr\">1)</span> har haft mere end 360 løntimer inden for en periode på 12 uger, hvis medlemmet er time-, uge- eller 14-dageslønnet, eller</p>\r\n        <p class=\"Liste1\"><span class=\"Liste1Nr\">2)</span> har haft mere end 390 løntimer inden for en periode på 3 måneder, hvis medlemmet er månedslønnet.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Et medlem, der har været aflønnet med forskellige lønformer i den periode, der skal danne grundlag for overflytningen, kan overflyttes, hvis medlemmet opfylder betingelsen i stk. 2, nr. 1 eller nr. 2.</p>\r\n      <p class=\"TekstV\"><span class=\"Italic\">Stk. 4.</span> Et medlem, der får udbetalt løn månedsvis, anses for månedslønnet, uanset om pågældende ikke er fast månedslønnet.</p>\r\n      <p class=\"TekstV\"><span class=\"Italic\">Stk. 5.</span> Ved afgørelsen af om en aktivitet kan medregnes som lønarbejde, anvendes reglerne i Direktoratet for Arbejdsløshedsforsikringens bekendtgørelse om beskæftigelseskravet og delperioderne.</p>\r\n      <p class=\"TekstV\"><span class=\"Bold\">§ 3.</span> Overflytningen kan tidligst få virkning fra det tidspunkt, hvor kassen har modtaget medlemmets skriftlige anmodning om overflytning, eller fra det tidspunkt hvor kassen har konstateret ændringen i arbejdstiden.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "16/04/2008"
        },
        {
            "displayName": "Accession",
            "displayValue": "X20071045301"
        },
        {
            "displayName": "Entydig dokumentidentifikation",
            "displayValue": "BE002816"
        },
        {
            "displayName": "Dato for indlæggelse",
            "displayValue": "16/04/2008"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "10453"
        },
        {
            "displayName": "År for udstedelse",
            "displayValue": "2007"
        },
        {
            "displayName": "Dato for underskrift",
            "displayValue": "26/09/2007"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100789-06"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}