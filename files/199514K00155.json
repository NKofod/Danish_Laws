{
    "id": 108714,
    "title": "1995 BTL 155   BETÆNKNING OVER FORSLAG TIL LOV OM ÆNDRING AF LOV OM MILJØBESKYTTELSE   (UNDERRETNING OM EKSPORT AF VISSE LISTEVIRKSOMHEDERS BRUGTE PRODUKTIONSANLÆG   M.V.)    NR L 155 1995-96, 1. SAMLING ",
    "documentTypeId": "420",
    "isSagsforlobPeriodValid": false,
    "shortName": "1995/1 BTL 155",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 155 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om miljøbeskyttelse  \r\n\r\n (Underretning om eksport af visse listevirksomheders brugte produktionsanlæg  \r\n\r\n m.v.) <BR>  \r\n\r\n Nr L 155 1995-96, 1. samling </P>  \r\n\r\n<P></P>  \r\n\r\n<P>Afgivet af Miljø- og Planlægningsudvalget </P>  \r\n\r\n<P></P>  \r\n\r\n<P>Afgivet: 19960328 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til miljø- og energiministeren, som denne har besvaret dels  \r\n\r\n skriftligt, dels i samråd. Miljø- og energiministerens talepapir til brug for  \r\n\r\n besvarelsen af et samrådsspørgsmål er optrykt som bilag til betænkningen.  \r\n\r\n</P>  \r\n\r\n<P>Miljø- og energiministeren har over for udvalget tilkendegivet, at  \r\n\r\n ministeren vil opfordre Europa-Kommissionen til at tage initiativ til  \r\n\r\n udarbejdelse af et direktivforslag til en informationsprocedure svarende til  \r\n\r\n den i lovforslaget indeholdte. Endvidere vil ministeren informere  \r\n\r\n EU-miljøministrene om det i lovforslaget indeholdte underretningssystem og  \r\n\r\n opfordre til, at de gør sig lignende overvejelser og i øvrigt støtter det  \r\n\r\n igangværende arbejde i FN's miljøorganisation, UNEP, på dette område. </P>  \r\n\r\n<P>Vedrørende den konkrete udformning af den danske informationsprocedure,  \r\n\r\n som vil ske ved en bekendtgørelse, har miljø- og energiministeren  \r\n\r\n tilkendegivet, at ministeren vil sikre, at miljø- og bistandsorganisationer  \r\n\r\n både herhjemme og i modtagerlandet, der ønsker at blive holdt orienteret om  \r\n\r\n eksport af brugte produktionsanlæg, kan få tilsendt en kopi af underretningen  \r\n\r\n til den kompetente myndighed i det land, hvor anlægget skal opstilles og  \r\n\r\n idriftsættes. Endvidere har ministeren tilkendegivet, at ministeren vil  \r\n\r\n orientere Folketingets Miljø- og Planlægningsudvalg i konkrete sager, hvor  \r\n\r\n informationsproceduren bringes i anvendelse. </P>  \r\n\r\n<P>Vedrørende lovforslagets § 51, stk. 2, der bemyndiger ministeren til at  \r\n\r\n fastsætte regler om kontrollen med produkter, herunder emballager, der er  \r\n\r\n omfattet af regler fastsat i medfør af § 51, stk. 1, har miljø- og  \r\n\r\n energiministeren tilkendegivet, at bemyndigelsen til at pålægge  \r\n\r\n detailhandelsleddet dokumentationspligt kun vil blive anvendt, såfremt det  \r\n\r\n ikke gennem producenten eller importøren er muligt at tilvejebringe den  \r\n\r\n nødvendige dokumentation. </P>  \r\n\r\n<P>Der vil i givet fald blive tale om en simpel forpligtelse til at medvirke  \r\n\r\n til at fremskaffe oplysninger gennem information om handelskanaler og  \r\n\r\n lignende. </P>  \r\n\r\n<P>Vedrørende lovforslagets § 51, stk. 3, der bemyndiger ministeren til at  \r\n\r\n fastsætte regler om, at den, der udbyder, forhandler eller distribuerer et  \r\n\r\n bestemt produkt, herunder en emballage, skal fremskaffe bestemte oplysninger  \r\n\r\n om produktet eller medvirke hertil, har miljø- og energiministeren  \r\n\r\n tilkendegivet, at bemyndigelsen til at pålægge detailhandelsleddet  \r\n\r\n oplysningspligt kun vil blive anvendt, såfremt det ikke er muligt at sikre  \r\n\r\n oplysningerne via producent-, importør- eller grossistleddet. Det forventes  \r\n\r\n undtagelsesvis at kunne blive tilfældet for importerede varegrupper. </P>  \r\n\r\n<P>Udvalget ønsker lovforslaget tilbage til fornyet behandling i udvalget  \r\n\r\n efter 2. behandling. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget)  \r\n\r\n lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Venstres medlemmer af udvalget) vil redegøre for sin  \r\n\r\n stilling til lovforslaget ved 2. behandling. </P>  \r\n\r\n<P>Et <I>andet mindretal</I> (Det Konservative Folkepartis medlemmer af  \r\n\r\n udvalget) vil redegøre for sin stilling til lovforslaget ved 2. behandling.  \r\n\r\n</P>  \r\n\r\n<P>Et <I>tredje mindretal</I> (Fremskridtspartiets medlem af udvalget) vil  \r\n\r\n redegøre for sin stilling til lovforslaget ved 2. behandling. </P>  \r\n\r\n<P>Martin Glerup (S) Helen Beim (S) Henning Gjellerod (S) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bent Hindrup Andersen (EL) Lis Greibe (S) Hanne Severinsen (V) Hans Christian  \r\n\r\n Schmidt (V) Peter Hansen-Nord (V) Jens Vibjerg (V) Niels J. Langkilde (KF)  \r\n\r\n Gitte Seeberg (KF) Jens Jørgensen (KF) Aage Brusgaard (FP)</I> nfmd.  \r\n\r\n Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n<P> <B>Bilag </B></P>  \r\n\r\n<P>Miljø- og energiministerens talepapir til brug for besvarelsen af et  \r\n\r\n samrådsspørgsmål </P>  \r\n\r\n<P> <I>Samrådsspørgsmål A:</I>  </P>  \r\n\r\n<P>&#187;Vil ministeren detaljeret redegøre for den påtænkte udnyttelse af  \r\n\r\n lovforslagets bemyndigelsesbestemmelser&#171; </P>  \r\n\r\n<P> <I>Svar:</I>  </P>  \r\n\r\n<P>Jeg vil starte med <I>lovforslagets § 1, nr. 5, ny § 51, stk. 2 og 3.</I>  \r\n\r\n</P>  \r\n\r\n<P>Jeg vil indledningsvis om de to bestemmelser sige, at der er tale om bredt  \r\n\r\n formulerede bemyndigelsesbestemmelser. De vil blive udnyttet inden for de  \r\n\r\n rammer, jeg redegør for i det følgende, og jeg vil, inden jeg udsteder regler  \r\n\r\n efter såvel § 51, stk. 2, som § 51, stk. 3, fremsende bekendtgørelsesudkast  \r\n\r\n til udvalget. </P>  \r\n\r\n<P> <I>§ 51, stk. 2,</I> har som hovedformål at sikre fastsættelse af  \r\n\r\n kontrolbeføjelser i forhold til overholdelse af krav til produkter og  \r\n\r\n emballager, som fastsættes i medfør af § 51, stk. 1. Bestemmelsen giver  \r\n\r\n bemyndigelse til at fastsætte de regler, der er nødvendige for udøvelsen af  \r\n\r\n denne kontrol. </P>  \r\n\r\n<P>Det er af væsentlig betydning for muligheden for at føre et effektivt  \r\n\r\n tilsyn, at myndighederne kan kræve, at den, der bringer produkter eller  \r\n\r\n emballager, hvortil der er stillet miljøkrav efter § 51, stk. 1, på markedet,  \r\n\r\n skal kunne dokumentere, at produktet lever op til disse krav. </P>  \r\n\r\n<P>I første omgang vil forpligtelsen til at føre dokumentation for  \r\n\r\n overholdelsen af gældende krav påhvile producenten og importøren. Kun i det  \r\n\r\n omfang det ikke herigennem er muligt at sikre de nødvendige oplysninger, vil  \r\n\r\n detailhandelsleddet kunne inddrages. Der vil i givet fald blive tale om en  \r\n\r\n simpel forpligtelse, for eksempel en forpligtelse til at medvirke til at  \r\n\r\n fremskaffe oplysninger gennem information om handelskanaler og lign. </P>  \r\n\r\n<P>Jeg vil gerne sende udvalget et betænkningsbidrag herom i lighed med det  \r\n\r\n betænkningsbidrag, jeg har sendt til udvalget vedr. § 51, stk. 3. </P>  \r\n\r\n<P>I forbindelse med implementeringen af EF's emballagedirektiv vil der blive  \r\n\r\n udstedt en bekendtgørelse, der fastsætter krav til emballager. § 51, stk. 2,  \r\n\r\n sikrer den fornødne hjemmel til i denne bekendtgørelse at fastsætte de  \r\n\r\n kontrolbestemmelser, der følger af direktivet. </P>  \r\n\r\n<P>Generelt er det hensigten, at dokumentationen for overholdelsen af  \r\n\r\n fastsatte krav kan føres med henvisning til relevante europæiske standarder  \r\n\r\n eller, såfremt sådanne ikke foreligger, ved at redegøre for sammensætning og  \r\n\r\n materialeindhold, enten ved fremlæggelse af eksisterende skriftlig  \r\n\r\n dokumentation eller ved analyser af et produkt eller en emballage. </P>  \r\n\r\n<P>De nærmere krav til dokumentation fastsættes typisk ved bekendtgørelse i  \r\n\r\n tilknytning til de krav til produkter og emballager, som fastsættes i medfør  \r\n\r\n af § 51, stk. 1. En sådan bekendtgørelse vil tillige kunne indeholde en  \r\n\r\n bestemmelse om forbud mod markedsføring af produkter og emballager i  \r\n\r\n tilfælde, hvor der er begrundet mistanke om, at de fastsatte krav ikke  \r\n\r\n overholdes. </P>  \r\n\r\n<P> <I>§ 51, stk. 3,</I> har ikke det samme kontrolaspekt som stk. 2, men  \r\n\r\n skal bl.a. ses i sammenhæng med, at miljøbeskyttelsespolitikken er ved at  \r\n\r\n flytte fokus fra fremstillingsfasen til alle faser af produktets livscyklus.  \r\n\r\n</P>  \r\n\r\n<P>Denne forskydning betyder, at yderligere oplysninger om produkter og deres  \r\n\r\n miljøbelastning kan være nødvendige. </P>  \r\n\r\n<P>Bestemmelsen er således vigtig af hensyn til tilvejebringelse af et godt  \r\n\r\n og sikkert grundlag for beslutninger om fremtidige initiativer på  \r\n\r\n miljøområdet. </P>  \r\n\r\n<P>Bestemmelsen indebærer, at der kan fastsættes regler om pligt til at  \r\n\r\n fremskaffe oplysninger om produktet eller medvirke til at fremskaffe  \r\n\r\n oplysninger. </P>  \r\n\r\n<P>Der kan eksempelvis være tale om tilvejebringelse af oplysninger om  \r\n\r\n karakteristika ved produktet, eksempelvis materialevalg eller forekomst af  \r\n\r\n miljøfremmede stoffer og statistiske oplysninger om antallet af producerede,  \r\n\r\n eksporterede og importerede enheder. </P>  \r\n\r\n<P>Som jeg i mit betænkningsbidrag har tilkendegivet over for udvalget, vil  \r\n\r\n detailhandelsleddet kun undtagelsesvis blive inddraget. </P>  \r\n\r\n<P>Bestemmelsen vil kun blive anvendt over for bestemte, afgrænsede produkter  \r\n\r\n og emballager og kun i særlige tilfælde. </P>  \r\n\r\n<P>I <I>lovforslagets § 1, nr. 6, ny § 72 a,</I> om underretningspligt ved  \r\n\r\n eksport af visse listevirksomheders brugte produktionsanlæg er der  \r\n\r\n bemyndigelser til at udstede de nærmere administrative regler om ordningen.  \r\n\r\n</P>  \r\n\r\n<P>Efter § 72 a, stk. 3, vil der blive fastsat regler om underretningens  \r\n\r\n<I>form og indhold.</I> Der skal gives oplysninger om selve  \r\n\r\n produktionsanlægget og om de vigtigste forureningsparametre, herunder  \r\n\r\n emission til luft, spildevandsudledning og affaldsfrembringelse. </P>  \r\n\r\n<P>Såfremt der findes en markant mindre forurenende teknologi end den, der  \r\n\r\n ønskes eksporteret, skal der også oplyses herom. </P>  \r\n\r\n<P>Efter bestemmelsen vil der herudover blive fastsat regler om, hvilke  \r\n\r\n oplysninger tilsynsmyndighederne skal give - og om fristen herfor - ved  \r\n\r\n fremsendelsen af virksomhedens underretning, dvs. først og fremmest  \r\n\r\n oplysninger om evt. miljøproblemer ved det pågældende anlægs drift. </P>  \r\n\r\n<P>Som tilkendegivet i mit betænkningsbidrag til udvalget vil det endvidere  \r\n\r\n blive sikret, at miljø- og bistandsorganisationer, der ønsker at blive holdt  \r\n\r\n orienteret om eksport af brugte produktionsanlæg, kan få tilsendt en kopi af  \r\n\r\n underretningen til den kompetente myndighed i det land, hvor anlægget skal  \r\n\r\n opstilles og idriftsættes. </P>  \r\n\r\n<P>Efter § 72 a, stk. 4, vil der blive fastsat regler om, <I>hvilke brugte  \r\n\r\n produktionsanlæg</I> der vil være omfattet af underretningspligten.  \r\n\r\n Afgrænsningen heraf vil tage udgangspunkt i en væsentlighedsvurdering, hvori  \r\n\r\n bl.a. vil indgå en vurdering af udledningen af særlig skadelige stoffer til  \r\n\r\n luft eller vand, frembringelsen af farligt affald og risikomæssige forhold,  \r\n\r\n anvendelsen af særlig farlige mikroorganismer og anvendelsen af stoffer, der  \r\n\r\n er under udfasning. </P>  \r\n\r\n<P>Endelig indeholder <I>lovforslagets § 1, nr. 2, ny § 7 a,</I> en  \r\n\r\n bemyndigelse til at fastsætte regler om kontrol med virksomheder m.v.,  \r\n\r\n herunder at kontrollen skal udføres som egenkontrol for egen regning. Denne  \r\n\r\n del af lovforslaget indebærer alene, at man lovteknisk får samlet adgangen  \r\n\r\n til at fastsætte regler om egenkontrol for egen regning i en bestemmelse og  \r\n\r\n med en utvetydig præcisering af, at også i de tilfælde, hvor der ikke kræves  \r\n\r\n tilladelse til etableringen af anlægget, virksomheden m.v., kan der  \r\n\r\n fastsættes regler om egenkontrol. </P>  \r\n\r\n<P>Regler om egenkontrol for egen regning er en helt almindelig måde at  \r\n\r\n indhente oplysninger og føre tilsyn på inden for miljølovgivningen. </P>  \r\n\r\n<P>Bestemmelsen giver mulighed for i kommende bekendtgørelser at indføre  \r\n\r\n regler om egenkontrol, også hvor der ikke kræves tilladelse til virksomheden,  \r\n\r\n anlægget m.v. </P>  \r\n\r\n<P>Tillægsbetænkning </P>  \r\n\r\n<P>Udvalget har, efter at lovforslaget ved 2. behandling blev henvist til  \r\n\r\n fornyet udvalgsbehandling, behandlet dette i nogle møder og har herunder haft  \r\n\r\n samråd med erhvervsministeren og miljø- og energiministeren, hvoraf  \r\n\r\n sidstnævnte tillige skriftligt har besvaret spørgsmål fra udvalget. </P>  \r\n\r\n<P>To af udvalgets spørgsmål til miljø- og energiministeren og dennes svar  \r\n\r\n herpå samt et brev fra miljø- og energiministeren til udvalget er optrykt som  \r\n\r\n bilag til tillægsbetænkningen. </P>  \r\n\r\n<P>Herefter indstiller et <I>flertal</I> (Socialdemokratiets, Socialistisk  \r\n\r\n Folkepartis, Det Radikale Venstres og Enhedslistens medlemmer af udvalget)  \r\n\r\n lovforslaget til <I>vedtagelse uændret.</I>  </P>  \r\n\r\n<P>Et <I>mindretal</I> (Venstres, Det Konservative Folkepartis og  \r\n\r\n Fremskridtspartiets medlemmer af udvalget) indstiller lovforslaget til  \r\n\r\n<I>forkastelse.</I>  </P>  \r\n\r\n<P>Mindretallet beklager, at flertallet ikke har villet give sådanne  \r\n\r\n indrømmelser, at mindretallet kan stemme for lovforslaget, og mindretallet  \r\n\r\n beklager endvidere, at flertallet ikke har været indstillet på at opdele  \r\n\r\n lovforslagets meget forskellige dele, så mindretallet har kunnet stemme for  \r\n\r\n de dele, mindretallet finder fremmende for et godt miljø. </P>  \r\n\r\n<P>Lovforslaget indeholder ikke mindre end ni bemyndigelser til miljø- og  \r\n\r\n energiministeren, hvoraf flere er ganske vidtgående. Miljø- og  \r\n\r\n energiministeren har ikke i tilstrækkelig grad kunnet godtgøre, hvordan  \r\n\r\n bemyndigelserne vil blive benyttet. Med en sådan udvikling overføres dele af  \r\n\r\n den lovgivende magt til den udøvende magt, hvilket reducerer borgernes og  \r\n\r\n virksomhedernes retssikkerhed. </P>  \r\n\r\n<P>De ændringer, som vedrører underretning om eksport af visse  \r\n\r\n listevirksomheders brugte produktionsanlæg, kan mindretallet ikke tiltræde,  \r\n\r\n da de ensidigt gennemføres af Danmark, og da miljø- og energiministeren har  \r\n\r\n afvist senere at ophæve ordningen igen, selv om det viser sig, at ingen andre  \r\n\r\n EU-lande følger Danmarks eksempel, jf. ministerens svar på spørgsmål 31.  \r\n\r\n Lovforslaget vil derfor risikere at være et slag, som kun rammer danske  \r\n\r\n arbejdspladser og danske virksomheder. Da hverken erhvervsministeren eller  \r\n\r\n miljø- og energiministeren har stillet danske virksomheder kompensation i  \r\n\r\n udsigt for det ekstra papirarbejde, medfører denne del af lovforslaget en  \r\n\r\n ensidig svækkelse af danske virksomheders konkurrenceevne. </P>  \r\n\r\n<P>Det skal beklages, at miljø- og energiministeren ikke har drøftet  \r\n\r\n lovforslaget med andre EU-landes miljøministre forud for fremsættelsen. Denne  \r\n\r\n beklagelse skyldes også, at det er tvivlsomt, om denne del af lovforslaget er  \r\n\r\n i overensstemmelse med EU's og WTO's regler på området. Det manglende  \r\n\r\n samarbejde med vore naturlige partnere i EU får lovforslaget til at fremstå  \r\n\r\n som et bevidst ønske om at gå dansk enegang på miljøområdet. Mindretallet kan  \r\n\r\n fuldt ud støtte miljø- og energiministerens tilsagn om straks efter  \r\n\r\n lovforslagets eventuelle vedtagelse at opfordre EU-Kommissionen til at tage  \r\n\r\n initiativ til udarbejdelse af et direktivforslag til en informationsprocedure  \r\n\r\n svarende til den i lovforslaget. Mindretallet kan ligeledes støtte, at  \r\n\r\n ministeren informerer EU-miljøministrene om det i lovforslaget indeholdte  \r\n\r\n underretningssystem og opfordrer dem til, at de øvrige EU-lande gennemfører  \r\n\r\n lignende systemer og i øvrigt støtter det igangværende arbejde på dette  \r\n\r\n område i FN's miljøorganisation UNEP og i de nordiske lande, jf. ministerens  \r\n\r\n svar på spørgsmål 11. Det grundliggende princip er således tiltalende, men  \r\n\r\n den danske enegang håbløs. </P>  \r\n\r\n<P>Mindretallet finder det tilfredsstillende, at ministeren i folketingsåret  \r\n\r\n 1997-98 vil orientere udvalget om status for de internationale initiativer,  \r\n\r\n og mindretallet opfordrer ministeren til at lade redegørelsen omfatte de i  \r\n\r\n Danmark indhøstede erfaringer på området, herunder en opgørelse af samtlige  \r\n\r\n gange loven er anvendt og af, hvor mange gange underretningspligten har  \r\n\r\n medvirket til eller modvirket salg af brugte produktionsanlæg fra  \r\n\r\n listevirksomheder. Redegørelsen bør endvidere indeholde en opgørelse af  \r\n\r\n eventuelle problemer for danske virksomheder, der har søster- eller  \r\n\r\n datterselskaber i udlandet, så det kan sandsynliggøres, i hvor høj grad det  \r\n\r\n er muligt for disse selskaber at planlægge sig ud af problemerne, som  \r\n\r\n ministeren hævder i sit afvisende svar på udvalgets spørgsmål 28.  \r\n\r\n Redegørelsen bør endvidere vurdere, om 2-måneders grænsen kan nedsættes, og  \r\n\r\n sluttelig bør redegørelsen indeholde informationer om, hvor mange af de  \r\n\r\n berørte anlæg, der på sagsbehandlingstidspunktet lever op til de krav, der  \r\n\r\n stilles i importlandet, men ikke længere til de krav, der stilles i Danmark  \r\n\r\n som følge af Danmarks foregangsstatus på en række miljøområder. For  \r\n\r\n mindretallet er det vigtigt at tænke i livscyklusbaner, så produktionsanlæg  \r\n\r\n ikke forvandles til en bunke skrot i Danmark samtidig med, at helt parallelle  \r\n\r\n produktionsanlæg opbygges andetsteds. Det vil være et uhensigtsmæssigt spild  \r\n\r\n af værdier. </P>  \r\n\r\n<P>Mindretallet er betænkelig ved lovforslagets indsættelse af en  \r\n\r\n bemyndigelsesbestemmelse i miljøbeskyttelseslovens § 7a, da mindretallet ikke  \r\n\r\n føler sig overbevist om, i hvilket omfang den vil blive brugt. Navnlig er  \r\n\r\n mindretallet betænkelig ved, at også virksomheder, hvor der ikke kræves  \r\n\r\n tilladelse til etablering, nu kan pålægges egenkontrol uden nogen form for  \r\n\r\n kompensation. Det vil dermed gøre det sværere at etablere egen virksomhed, og  \r\n\r\n det synes ikke umiddelbart overskueligt at bedømme, hvor omfattende former  \r\n\r\n for egenkontrol en virksomhed kan pålægges. </P>  \r\n\r\n<P>Mindretallet kan tilslutte sig ministerens ønske om at ændre  \r\n\r\n miljøbeskyttelseslovens § 17, stk. 3, 2. pkt., så autorisationen til personer  \r\n\r\n og virksomheder, der udfører rottebekæmpelse, kan tilbagekaldes, hvis  \r\n\r\n indehaveren gør sig skyldig i grov eller oftere gentagen forsømmelighed i  \r\n\r\n forbindelse med rottebekæmpelse. Mindretallet kan tilslutte sig ændringen i  \r\n\r\n miljøbeskyttelseslovens § 20, så ændring og tilbagekaldelse sker uden  \r\n\r\n erstatning. Mindretallet kan tilslutte sig ændringen i  \r\n\r\n miljøbeskyttelseslovens § 88, så morarentebestemmelserne bringes i  \r\n\r\n overensstemmelse med Skatteministeriets tilsvarende bestemmelser i love og  \r\n\r\n bekendtgørelser, og mindretallet kan tilslutte sig ændringen af  \r\n\r\n miljøbeskyttelseslovens § 111, så beslaglæggelse vil kunne ske i medfør af  \r\n\r\n retsplejelovens gældende bestemmelser. </P>  \r\n\r\n<P>Af lovforslagets ændringer til miljøbeskyttelseslovens § 51 fremgår det,  \r\n\r\n at miljø- og energiministeren skal kunne fastsætte regler om, at den, der  \r\n\r\n markedsfører et produkt eller en emballage, over for tilsynsmyndigheden skal  \r\n\r\n kunne dokumentere, at produktet eller emballagen er fremstillet og sammensat  \r\n\r\n i overensstemmelse med regler fastsat i medfør af loven. Ministeren kan  \r\n\r\n endvidere fastsætte regler om, at den, der udbyder, forhandler, eller  \r\n\r\n distribuerer et produkt, herunder en emballage, hvor det er særligt påkrævet,  \r\n\r\n skal fremskaffe bestemte oplysninger om produktet eller medvirke hertil. </P>  \r\n\r\n<P>Dette er en klar opstramning, og mindretallet finder, at man her pålægger  \r\n\r\n virksomhederne administrative og økonomiske byrder. Af bemærkningerne til  \r\n\r\n lovforslaget fremgår, at det undertiden kan være både teknisk vanskeligt og  \r\n\r\n omkostningskrævende at føre dokumentation for eksempelvis indholdet eller  \r\n\r\n fraværet af bestemte stoffer og materialer i et produkt eller i emballagen.  \r\n\r\n Dette er efter mindretallets opfattelse i strid med oplysningen på side 3 i  \r\n\r\n bemærkningerne, hvoraf det fremgår, at lovforslaget ikke i sig selv medfører  \r\n\r\n økonomiske konsekvenser for erhvervslivet. </P>  \r\n\r\n<P>Det glæder mindretallet, at en del af de urimeligheder i lovforslaget, som  \r\n\r\n mindretallet gennem spørgsmål har påpeget, er blevet rettet. Mindretallet  \r\n\r\n mener til trods for disse ændringer, at lovforslaget vil pålægge det danske  \r\n\r\n erhversliv nogle urimeligt hårde økonomiske og adminstrative byrder. Dette  \r\n\r\n vil også belaste de danske virksomheders konkurrenceevne i forhold til  \r\n\r\n udenlandske virksomheder. </P>  \r\n\r\n<P>Martin Glerup (S) Helen Beim (S) Henning Gjellerod (S) Inger Bierbaum (S)  \r\n\r\n Peter Christensen (S) Steen Gade (SF) fmd. <I>Elsebeth Gerner Nielsen (RV)  \r\n\r\n Bent Hindrup Andersen (EL) Lis Greibe (S) Hanne Severinsen (V) Hans Christian  \r\n\r\n Schmidt (V) Peter Hansen-Nord (V) Jens Vibjerg (V) Niels J. Langkilde (KF)  \r\n\r\n Gitte Seeberg (KF) Jens Jørgensen (KF) Aage Brusgaard (FP)</I> nfmd. </P>  \r\n\r\n<P>Centrum-Demokraterne og Dansk Folkeparti havde ikke medlemmer i udvalget.  \r\n\r\n</P>  \r\n\r\n<P> <B>Bilag </B></P>  \r\n\r\n<P>To af udvalgets spørgsmål til miljø- og energiministeren og dennes svar  \r\n\r\n herpå samt et brev fra miljø- og energiministeren til udvalget </P>  \r\n\r\n<P> <I>Spørgsmål 19:</I>  </P>  \r\n\r\n<P>&#187;Kan virksomhederne pålægges et ansvar, hvis det senere viser sig, at  \r\n\r\n virksomhederne har vurderet forkert, og hvordan vil ministeren på  \r\n\r\n virksomhedernes vegne sikre sig mod det forhold?&#187; </P>  \r\n\r\n<P> <I>Svar:</I>  </P>  \r\n\r\n<P>Som nævnt under besvarelsen af spørgsmål nr. 18 er det forudsat i  \r\n\r\n lovforslaget, at der alene skal oplyses om eksisterende teknologi, der er  \r\n\r\n markant mindre forurenende end det produktionsanlæg, som påtænkes  \r\n\r\n eksporteret. Det forudsættes således, at der er tale om en alternativ  \r\n\r\n teknologi, der må antages at være almindeligt kendt af både virksomheden og  \r\n\r\n tilsynsmyndigheden. Det forekommer derfor ikke sandsynligt, at en virksomhed  \r\n\r\n ved en fejlvurdering kan komme til afgive forkerte oplysninger. Hvis en  \r\n\r\n fejlvurdering skulle forekomme, vil der ikke blive pålagt virksomheden ansvar  \r\n\r\n herfor. </P>  \r\n\r\n<P> <I>Spørgsmål 22:</I>  </P>  \r\n\r\n<P>&#187;Hvad er ministerens holdning til forslaget om, at eksporttilladelser  \r\n\r\n bør kunne opnås, såfremt modtagerlandet efter underretning om danske  \r\n\r\n godkendelsesvilkår for det pågældende anlæg giver importtilladelse?&#187;  \r\n\r\n</P>  \r\n\r\n<P> <I>Svar:</I>  </P>  \r\n\r\n<P>Formålet med lovforslaget er at give den kompetente myndighed i  \r\n\r\n modtagerlandet mulighed for at tage stilling til sagen på baggrund af bl.a.  \r\n\r\n information om de miljømæssige forhold ved produktionsanlægget, da det var i  \r\n\r\n drift i Danmark. Lovforslaget giver ikke mulighed for, at danske myndigheder  \r\n\r\n kan nedlægge forbud mod eksport af brugte produktionsanlæg. </P>  \r\n\r\n<P>Såfremt modtagerlandets myndighed giver importtilladelse, inden der er  \r\n\r\n gået de to måneder - regnet fra tilsynsmyndighedens modtagelse af  \r\n\r\n underretningen - hvor eksporten normalt ikke må påbegyndes, er der i henhold  \r\n\r\n til lovforslagets formål ikke grundlag for at opretholde 2-måneders-fristen.  \r\n\r\n</P>  \r\n\r\n<P>MILJØ- OG ENERGIMINISTERIET </P>  \r\n\r\n<P>Departementet </P>  \r\n\r\n<P>Den 16. april 1996 </P>  \r\n\r\n<P>Folketingets Miljø- </P>  \r\n\r\n<P>og Planlægningsudvalg </P>  \r\n\r\n<P>Christiansborg </P>  \r\n\r\n<P>1240 København K </P>  \r\n\r\n<P>I forlængelse af mit brev af 29. marts 1996 vedr. L 155 - lov om ændring  \r\n\r\n af lov om miljøbeskyttelse, hvor jeg nærmere redegjorde for de initiativer,  \r\n\r\n som jeg påtænker at tage internationalt med henblik på at arbejde for  \r\n\r\n indførelsen af en international underretningsprocedure i lighed med den i  \r\n\r\n lovforslaget foreslåede, kan jeg oplyse, at jeg i folketingsåret 1997-98 vil  \r\n\r\n orientere udvalget om status for disse initiativer. </P>  \r\n\r\n<P>Svend Auken </P>  \r\n\r\n<P>/ Peter Pouplier </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "19/06/1996"
        },
        {
            "displayName": "Accession",
            "displayValue": "199514K00155"
        },
        {
            "displayName": "Entydig dokumentidentifikation",
            "displayValue": "CL006349"
        },
        {
            "displayName": "Dato for førstegangsindlæggelse",
            "displayValue": "19/06/1996"
        },
        {
            "displayName": "Dato for indlæggelse",
            "displayValue": "19/06/1996"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "155"
        },
        {
            "displayName": "År for udstedelse",
            "displayValue": "1995"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}