{
    "id": 83545,
    "title": "Cirkulæreskrivelse vedrørende adoptionsansøgere der lider af fibromyalgi (Til adoptionssamråd og socialforvaltninger, Rigsombudet i Grønland og Rigsombudet på Færøerne.) ",
    "documentTypeId": "210",
    "isSagsforlobPeriodValid": false,
    "shortName": "CIS nr 11050 af 20/04/1994",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulæreskrivelse vedrørende adoptionsansøgere  \r\n\r\n der lider af fibromyalgi </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til adoptionssamråd og  \r\n\r\n socialforvaltninger, Rigsombudet i Grønland </P>  \r\n\r\n<P CLASS=TITEL-KOMMENTAR ALIGN=CENTER>og Rigsombudet på Færøerne.) </P>  \r\n\r\n<BR>  \r\n\r\n<P>I anledning af en konkret henvendelse har Civilretsdirektoratet anmodet  \r\n\r\n Adoptionsnævnet om en udtalelse vedrørende sygdommen Fibromyalgi. </P>  \r\n\r\n<P>Overlæge Bo Jacobsen. der er medlem af nævnet, har i anledning heraf den  \r\n\r\n 9. februar 1994 afgivet en udtalelse, som nævnet har tilsluttet sig. </P>  \r\n\r\n<P>Udtalelsen udsendes hermed til orientering. </P>  \r\n\r\n<P>P.M.V. </P>  \r\n\r\n<P>E.B. </P>  \r\n\r\n<P>Jens K.A. Dinesen </P>  \r\n\r\n<P>Om betydningen af sygdommen fibromyalgi hos adoptionsansøgere. </P>  \r\n\r\n<P>Generelt kan om sygdommen fibromyalgi oplyses: </P>  \r\n\r\n<P CLASS=PUNKT> <B>1.</B> Ætiologien er helt ukendt. </P>  \r\n\r\n<P CLASS=PUNKT> <B>2.</B> Der er ikke påvist noget for sygdommen specifikt  \r\n\r\n patofysiologisk eller patoanatomisk, altså ingen specifikke ændringer i  \r\n\r\n kendte fysiologiske parametre eller i det anatomiske billede ved makroskopisk  \r\n\r\n eller mikroskopisk undersøgelse. </P>  \r\n\r\n<P CLASS=PUNKT> <B>3.</B> Der er intet specifikt diagnostisk kriterium, det  \r\n\r\n vil sige ingen objektiv undersøgelse som blodprøve, røntgenfotografering,  \r\n\r\n ultralydundersøgelse, isotopmåling eller tilsvarende, der giver et unormalt  \r\n\r\n resultat typisk for sygdommen. </P>  \r\n\r\n<P CLASS=PUNKT> <B>4.</B> Diagnosen stilles ved at sammenholde patientens  \r\n\r\n mønster af klager med de objektive fund ved klinisk undersøgelse. For de  \r\n\r\n subjektive klager er en varierende mangfoldighed typisk. Der er dels almene  \r\n\r\n gener som træthed, ukarakteristisk sygdomsfølelse, øget søvntrang eller indre  \r\n\r\n uro med søvnløshed, uregelmæssig tarm- og blærefunktion. Dernæst fokale  \r\n\r\n symptomer, som overvejende er muskelsmerter lokaliserede til ryg og  \r\n\r\n ekstremiteter, sidstnævnte især omkring skulder-, albue- og knæled. Sygdommen  \r\n\r\n er langvarig, og diagnosen kan først overvejes ved en varighed af smerterne  \r\n\r\n på over 3 måneder. </P>  \r\n\r\n<P>Ved objektiv klinisk undersøgelse er det mest karakteristiske  \r\n\r\n symmetriskpunktuel ømhed af muskulaturen: nakke, hals, skulder, ryg, ved  \r\n\r\n albueled, øverste/yderste del af sædepartiet, bag mest prominerende del af  \r\n\r\n hoften samt indsiden af knæet. </P>  \r\n\r\n<P>Fibromyalgi synes at kunne forekomme i alle sværhedsgrader fra ganske  \r\n\r\n lette tilfælde, som næppe kan karakteriseres eller diagnosticeres, til svære  \r\n\r\n invaliderende smertetilstande. </P>  \r\n\r\n<P>Hvis en adoptionsansøger angiver at lide af fibromyalgi eller ifølge  \r\n\r\n lægelig udtalelse har fået stillet denne diagnose, må sygdommens sværhedsgrad  \r\n\r\n være afgørende for betydningen i relation til adoption. </P>  \r\n\r\n<P>Hvis fibromyalgi er så udtalt, at den har medført førtidspensionering, må  \r\n\r\n det give tungtvejende betænkelighed og som hovedregel medføre afslag. Hvis  \r\n\r\n sygdommen er af en sværhedsgrad, så den synes at påvirke erhvervsevne og  \r\n\r\n sociale funktion, herunder især funktionen i familien, bør ansøgeren vurderes  \r\n\r\n af en speciallæge i reumatologi respektive fysiurgi og rehabilitering. Det  \r\n\r\n skal tilføjes, at de sværere tilfælde af fibromyalgi er ledsaget af psykiske  \r\n\r\n problemer hos ca. halvdelen af patienterne. Det drejer sig hovedsaglig om  \r\n\r\n depressive tilstande, således som det hyppigt ses ved langvarige smerter,  \r\n\r\n dels forårsaget af manglende forståelse for sygdommen blandt patientens  \r\n\r\n omgivelser og ofte også i behandlende Instanser. </P>  \r\n\r\n<P>Bo Jacobsen </P>  \r\n\r\n<P>Overlæge </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "C19941105010"
        },
        {
            "displayName": "Entydig dokumentidentifikation",
            "displayValue": "CM042945"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "13/02/2018"
        },
        {
            "displayName": "Dokumenttype",
            "displayValue": "Cirkulæreskrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "11050"
        },
        {
            "displayName": "År for udstedelse",
            "displayValue": "1994"
        },
        {
            "displayName": "Dato for underskrift",
            "displayValue": "20/04/1994"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Administrerende myndighed",
            "displayValue": "Civilretsdirektoratet"
        },
        {
            "displayName": "Ressortministeriets journalnummer",
            "displayValue": "1994-3006-3"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}