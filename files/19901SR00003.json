{
    "id": 105504,
    "title": "1990 BR 3   BERETNING OVER TILSYNETS BESØG PÅ VANGEDEHUSE    NR 3 1990-91, 2. SAMLING ",
    "documentTypeId": "370",
    "isSagsforlobPeriodValid": false,
    "shortName": "1990/1 BR 3",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BR 3 </P>  \r\n\r\n<P></P>  \r\n\r\n<P>Beretning over tilsynets besøg på Vangedehuse <BR>  \r\n\r\n Nr 3 1990-91, 2. samling </P>  \r\n\r\n<P></P>  \r\n\r\n<P>Afgivet af det i henhold til grundlovens § 71, stk. 7, nedsatte tilsyn  \r\n\r\n</P>  \r\n\r\n<P></P>  \r\n\r\n<P>Afgivet: 19901210 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Den 9. november 1990 besøgte § 71-tilsynet Vangedehuse. </P>  \r\n\r\n<P>Baggrunden for besøget var en henvendelse til tilsynet. Henvendelsen  \r\n\r\n vedrørte Københavns Amtskommunes undersøgelse af indberetninger om vanrøgt af  \r\n\r\n beboerne på Vangedehuse, afdeling F, om alkohol på arbejdspladsen, om forbrug  \r\n\r\n af beboernes lommepenge etc. I tilknytning hertil udtrykte tilsynet ønske om  \r\n\r\n at se nogle institutioner, der ligesom afdeling F er oprettet i henhold til  \r\n\r\n bistandslovens § 112. Tilsynet besøgte Vangedehuse, afdeling F og afdeling U  \r\n\r\n samt Solhuset. </P>  \r\n\r\n<P>Afdeling F og afdeling U er begge institutioner oprettet i henhold til  \r\n\r\n bistandslovens § 112, stk. 1, om institutioner for voksne, der på grund af et  \r\n\r\n vidtgående fysisk eller psykisk handicap har et særligt behov for pleje,  \r\n\r\n behandling m.v. </P>  \r\n\r\n<P>Solhuset er et daghjem oprettet i henhold til bistandslovens § 91. </P>  \r\n\r\n<P>Forud for besøget havde tilsynet drøftelser med repræsentanter for Det  \r\n\r\n Koordinerende Forældreråd på Vangedehuse og fra Evnesvages Vel. </P>  \r\n\r\n<P>Tilsynet har modtaget forskelligt materiale vedrørende Inspektoratet og de  \r\n\r\n besøgte afdelinger. </P>  \r\n\r\n<P>Under besøget havde tilsynet drøftelser med formanden for Københavns Amts  \r\n\r\n social- og sundhedsudvalg, Preben Lassen, medlem af udvalget, Nina Berrig,  \r\n\r\n amtssocialdirektør Flemming Ahlberg, repræsentanter fra amtets centrale,  \r\n\r\n juridiske afdeling, inspektør Rene Aagaard, leder af socialpædagogisk  \r\n\r\n afdeling, Anni Jensen, ledere og personale på de besøgte afdelinger samt en  \r\n\r\n forældrerepræsentant. </P>  \r\n\r\n<P>Fra tilsynet deltog: Asbjørn Agerschou, Merete Aarup, Else Theill  \r\n\r\n Sørensen, Inge Dahl-Sørensen, Kirsten Lee, Pia Gjellerup og Grete Schødts.  \r\n\r\n</P>  \r\n\r\n<P> <I>I. De besøgte afdelinger </I></P>  \r\n\r\n<P>  <I>1. Afdeling F </I></P>  \r\n\r\n<P> Afdelingen er normeret til 12 beboere. </P>  \r\n\r\n<P>Afdelingens målsætning er følgende: At huset er beboernes hjem, hvor den  \r\n\r\n enkelte beboer har størst muligt råderum og selvbestemmelse. </P>  \r\n\r\n<P>På afdelingen var der 2 tresengsstuer og 6 ensengsstuer. Der var 4  \r\n\r\n badeværelser og et kontor. </P>  \r\n\r\n<P>Køkkenet stod i åben forbindelse med spise- og opholdsstuen. Det blev  \r\n\r\n oplyst, at stuen ikke var stor nok til, at alle beboerne kunne spise der på  \r\n\r\n een gang. Derfor blev den ene af tresengsstuerne benyttet som spisestue og i  \r\n\r\n øvrigt også som mødelokale for personalet. </P>  \r\n\r\n<P>Det blev oplyst, at afdelingen havde søgt om at opdele den ene af  \r\n\r\n tresengsstuerne til et to-sengs- og et ensengsværelse. </P>  \r\n\r\n<P>Endvidere blev det oplyst, at afdelingen i en handlingsplan fra februar  \r\n\r\n 1989 havde gjort Inspektoratet opmærksom på, at afdelingen var for lille til  \r\n\r\n 12 beboere. Efter afdelingslederens skøn burde der kun være 9 beboere på  \r\n\r\n afdelingen, eller der burde bygges til. </P>  \r\n\r\n<P> <I>Beboerne </I></P>  \r\n\r\n<P> Beboerne var 12 kvinder og mænd i alderen 20-35 år. </P>  \r\n\r\n<P>De var alle svært psykisk handicappede. 8 beboere var desuden svært fysisk  \r\n\r\n handicappede og kørestolsbrugere. Beboerne var alle meget plejekrævende. </P>  \r\n\r\n<P>Alle beboere havde dagtilbud på Vangedehuses daghjem, og 5 beboere havde  \r\n\r\n derudover skoletilbud 3-6 timer om ugen. </P>  \r\n\r\n<P>Næsten alle beboerne havde boet på institution hele deres liv, og det blev  \r\n\r\n oplyst, at kun 3 beboere havde jævnlig kontakt med forældre og pårørende. 5  \r\n\r\n beboere havde overhovedet ingen forbindelse med pårørende. </P>  \r\n\r\n<P>To af beboerne var umyndiggjorte. Disse to beboere havde jævnlig  \r\n\r\n forældrekontakt, og forældrene var værger for dem. </P>  \r\n\r\n<P> <I>Personalet </I></P>  \r\n\r\n<P> Personalenormeringen svarer til 13,7 stillinger. </P>  \r\n\r\n<P>Det havde tidligere været vanskeligt for afdelingen at få ansat uddannet  \r\n\r\n personale, men nu var 6 af 10 normerede pædagogstillinger besat med uddannede  \r\n\r\n pædagoger. </P>  \r\n\r\n<P>Afdelingen søgte at give beboerne faste kontaktpersoner blandt personalet,  \r\n\r\n men det blev oplyst, at normeringen ikke var helt stor nok til et  \r\n\r\n &#187;primært-kontakt system&#171;. </P>  \r\n\r\n<P>Personalet var følgende: </P>  \r\n\r\n<P>Dag 3-4 </P>  \r\n\r\n<P>Aften 4 </P>  \r\n\r\n<P>Nat 1 </P>  \r\n\r\n<P> <I>Om afdeling F bemærker tilsynet følgende: </I></P>  \r\n\r\n<P> Som ovenfor nævnt var anledningen til besøget en henvendelse vedrørende  \r\n\r\n Københavns Amtskommunes undersøgelse af indberetninger om bl.a. vanrøgt af  \r\n\r\n beboerne på afdeling F. </P>  \r\n\r\n<P>Indberetningerne vedrørte forhold fra 1987-89. Afdelingen fik en ny leder,  \r\n\r\n som tiltrådte i november 1989. Både fra ledelsens og fra personalets side  \r\n\r\n blev det pointeret, at afdeling F nu var inde i en god og stabil periode, og  \r\n\r\n at der ikke, siden den nye afdelingsleder tiltrådte, havde været episoder på  \r\n\r\n afdelingen som beskrevet i indberetningerne. </P>  \r\n\r\n<P>Den nye afdelingsleder havde efter sin tiltrædelse i første omgang  \r\n\r\n priorteret at højne husets fysiske standard. Men afdelingen skulle nu på  \r\n\r\n huskursus med et pædagogisk sigte. Emnet var kommunikation, holdning og  \r\n\r\n målsætning. </P>  \r\n\r\n<P> <I>Det er efter tilsynets opfattelse af afgørende betydning, at der også  \r\n\r\n fortsat gøres en indsats for at forbedre de fysiske rammer for afdelingen, så  \r\n\r\n det f.eks. ikke er nødvendigt at benytte en beboerstue til spisestue og  \r\n\r\n personalemødelokale. </I></P>  \r\n\r\n<P> Tilsynet har taget til efterretning, at F-huset er inde i en god og  \r\n\r\n stabil udvikling. </P>  \r\n\r\n<P> <I>2. Afdeling U </I></P>  \r\n\r\n<P> Afdelingen er normeret til 12 beboere. </P>  \r\n\r\n<P>Afdelingen arbejder mest på at give beboerne nye færdigheder med henblik  \r\n\r\n på at kunne klare sig selv. Det blev dog understreget, at afdelingen var  \r\n\r\n beboernes hjem og ikke et terapeutisk miljø. </P>  \r\n\r\n<P>Afdelingen består af to fløje med plads til hver 6 beboere. I hver fløj  \r\n\r\n var der foruden 6 enkeltværelser to store badeværelser, et køkken og en  \r\n\r\n opholdsstue med spiseafdeling og sofagruppe. </P>  \r\n\r\n<P>Værelserne var pæne og individuelt prægede. Flere beboere havde selv købt  \r\n\r\n deres møbler (det blev oplyst, at afdelingen drøftede det med de pårørende,  \r\n\r\n når der skulle købes ting for beboernes penge). </P>  \r\n\r\n<P>Afdelingen fremtrådte meget hyggelig og hjemligt indrettet. </P>  \r\n\r\n<P> <I>Beboerne </I></P>  \r\n\r\n<P> Beboerne er 12 mænd og kvinder mellem 27 og 57 år (gennemsnitsalderen var  \r\n\r\n ca. 40 år). </P>  \r\n\r\n<P>Beboergruppen var meget sammensat. En beboer var helt hjælpeløs, blind og  \r\n\r\n kørestolsbruger, andre beboere klarede sig godt. </P>  \r\n\r\n<P>Halvdelen af beboerne havede et verbalt sprog, de resterende gjorde sig  \r\n\r\n forståelige med lidt tegn og mimik. Som supplerende hjælp til dette sprog  \r\n\r\n arbejdede afdelingen med andre former for kommunikation. </P>  \r\n\r\n<P>Næsten alle beboere var beskæftigede på værksted, skole eller dagcenter.  \r\n\r\n</P>  \r\n\r\n<P>Det blev oplyst, at stort set alle beboerne på afdelingen havde gode  \r\n\r\n relationer til deres familier. </P>  \r\n\r\n<P> <I>Personalet </I></P>  \r\n\r\n<P> Personalenormeringen svarede til 11,6 stillinger. </P>  \r\n\r\n<P>Personaledækningen var følgende: </P>  \r\n\r\n<P>Dag 3 </P>  \r\n\r\n<P>Aften 3 </P>  \r\n\r\n<P>Nat 1 </P>  \r\n\r\n<P> <I>3. Solhuset </I></P>  \r\n\r\n<P> Daghjemmet Solhuset er et pædagogisk tilbud til blinde og svagtseende  \r\n\r\n voksne med vidtgående fysiske og psykiske handicap. Solhuset er åbent fra kl.  \r\n\r\n 9 til kl. 15. </P>  \r\n\r\n<P>Solhuset har plads til 24 brugere ad gangen (en af pladserne er reserveret  \r\n\r\n til praktikplads for Københavns Amtskommunes specialskoler). </P>  \r\n\r\n<P>Beboerne på Vangedehuse og Lillemosegård har en ugentlig hjemmedag,  \r\n\r\n hvilket har givet plads til at flere kan benytte dagtilbudene. Der er derfor  \r\n\r\n 28 brugere af Solhuset. </P>  \r\n\r\n<P>Den pædagogiske målsætning for Solhuset er at øge brugernes livskvalitet.  \r\n\r\n</P>  \r\n\r\n<P>Der skabes mulighed for tryghed og udvikling igennem tæt personkontakt,  \r\n\r\n målrettede pædagogiske projekter, blindepædagogik, beskæftigelsestilbud samt  \r\n\r\n et fysisk miljø, der er tilpasset brugerne. </P>  \r\n\r\n<P>Solhuset fremtrådte venligt og velindrettet med mange tilbud til brugerne.  \r\n\r\n F.eks. med mulighed for aktiviteter i fællesskabets større rum og med  \r\n\r\n mulighed for mere stille aktiviteter i små lokaler - bl.a. et rum med en stor  \r\n\r\n vandseng, hvor brugerne kunne hvile og høre musik. </P>  \r\n\r\n<P>Personalenormeringen var 11 pædagoger. To af stillingerne var (bl.a. på  \r\n\r\n grund af barselorlov) besat med uuddannet personale. </P>  \r\n\r\n<P>Hver medarbejder var kontaktperson for 2-3 brugere. </P>  \r\n\r\n<P>Det blev oplyst, at der blev lagt meget stor vægt på samarbejde med  \r\n\r\n brugernes øvrige netværk. </P>  \r\n\r\n<P> <I>II. Retssikkerhedsspørgsmål </I></P>  \r\n\r\n<P> &#187;F-hussagen&#171; gav tilsynet anledning til under besøget at drøfte  \r\n\r\n følgende forhold: </P>  \r\n\r\n<P>1. Magtanvendelse. </P>  \r\n\r\n<P>2. Amtskommunens socialpædagogiske tilsyn. </P>  \r\n\r\n<P>3. Administration af lommepenge. </P>  \r\n\r\n<P> <I>1. Magtanvendelse </I></P>  \r\n\r\n<P> Afdelingerne oplyste, at der ikke sker fiksering af beboerne, og at der  \r\n\r\n derfor ikke havde været foretaget indberetninger til amtskommunen om  \r\n\r\n magtanvendelse (jf. Socialministeriets bekendtgørelse om magtanvendelse m.v.  \r\n\r\n i institutioner for voksne med vidtgående fysiske eller psykiske handicap).  \r\n\r\n</P>  \r\n\r\n<P>Beskyttelsesfiksering anvendtes efter det oplyste navnlig til beboere, som  \r\n\r\n havde spasmer. </P>  \r\n\r\n<P>Om medicinforbrug fremgik det af afdelingernes medicin-cardex bl.a., at få  \r\n\r\n beboere fik mindre doser psykofarmaka. Medicingivning skete efter  \r\n\r\n lægeordination. </P>  \r\n\r\n<P> <I>2. Amtskommunens socialpædagogiske tilsyn </I></P>  \r\n\r\n<P> &#187;F-hussagen&#171; omfatter bl.a. en del indberetninger om  \r\n\r\n magtanvendelse over for beboerne i form af vold og tvangsfikseringer. </P>  \r\n\r\n<P>Amtskommunen oplyste, at sagen efter amtskommunens opfattelse navnlig var  \r\n\r\n opstået på grund af interne stridigheder. Det blev endvidere oplyst, at  \r\n\r\n socialpædagogisk sektion jævnligt havde ført tilsyn med afdelingen, og  \r\n\r\n sektionen havde indtryk af, at beboerne altid havde trivedes på afdeling F.  \r\n\r\n</P>  \r\n\r\n<P>Københavns Amtskommune og ledelsen af Vangedehuse er under sagen blevet  \r\n\r\n bebrejdet, at der ikke er foretaget en egentlig undersøgelse af  \r\n\r\n indberetningerne om magtanvendelse. Repræsentanterne for amtskommunen og for  \r\n\r\n ledelsen oplyste over for tilsynet, at der under sagen havde været tæt  \r\n\r\n kontakt mellem F-huset og socialpædagogisk sektion, samt at der havde været  \r\n\r\n mange samtaler med de implicerede personer. Amtskommunen og ledelsen  \r\n\r\n påpegede, at det kunne være vanskeligt at bevise, om magtanvendelsen fandt  \r\n\r\n sted, da de var indberettet længe efter, at episoderne angiveligt fandt sted.  \r\n\r\n</P>  \r\n\r\n<P>Tilsynet måtte under besøget konstatere, at der var divergerende  \r\n\r\n oplysninger om omfanget af det socialpædagogiske tilsyn og om undersøgelsen  \r\n\r\n af indberetningerne om magtanvendelse. Hertil kommer, at det ikke, som sagen  \r\n\r\n er forelagt for tilsynet, er dokumenteret, at der er foretaget en egentlig  \r\n\r\n pædagogisk vurdering af sagen. En sådan vurdering bør i betragtning af de  \r\n\r\n meget alvorlige angivelser i indberetningerne foreligge skriftligt. </P>  \r\n\r\n<P> <I>Det er tilsynets opfattelse, at når en amtskommune modtager  \r\n\r\n indberetninger om magtanvendelse m.v. på institutioner for personer med  \r\n\r\n vidtgående fysiske eller psykiske handicap, skal der foretages en  \r\n\r\n undersøgelse af forholdene. Undersøgelsen bør resultere i en skriftlig  \r\n\r\n redegørelse for, hvad amtskommunen har foretaget sig. </I></P>  \r\n\r\n<P>Tilsynet har derfor med tilfredshed konstateret, at Københavns Amtskommune  \r\n\r\n nu agter at foretage en egentlig undersøgelse af indberetningerne om  \r\n\r\n magtanvendelse m.v. </P>  \r\n\r\n<P>3. Administration af lommepenge </P>  \r\n\r\n<P> I &#187;F-hussagen&#171; er nogle af anklagerne imod afdelingen, at  \r\n\r\n beboernes lommepenge blev brugt til indkøb af mad, spiritus etc., og at det  \r\n\r\n var personalet, der konsumerede det indkøbte. </P>  \r\n\r\n<P>En revisionsrapport udarbejdet i anledning af indberetningerne satte bl.a.  \r\n\r\n spørgsmålstegn ved, i hvilken udstrækning beboerne skulle betale for  \r\n\r\n personalets spisning under byture. </P>  \r\n\r\n<P>Københavns Amtskommune fandt ikke, at der havde kunnet konstateres  \r\n\r\n &#187;direkte ulovligheder&#171; på afdelingen. </P>  \r\n\r\n<P>Det blev oplyst, at beboernes lommepenge (ved besøget 812 kr. om måneden  \r\n\r\n til beboere over 21 år) bliver indsat i afdelingerne på en  \r\n\r\n &#187;mellemregningskonto&#171; eller på beboernes bankbog. Fra den 1. januar  \r\n\r\n 1991 får alle beboere deres egen bankbog, som pengene sættes ind på. Ved  \r\n\r\n indkøb, udbetalinger fra bankbogen osv. er beboerne afhængige af personalet.  \r\n\r\n</P>  \r\n\r\n<P>Det blev endvidere oplyst, at der ikke var faste regler for, f.eks. i  \r\n\r\n hvilket omfang beboerne skulle betale for personalet ved byture, men at det i  \r\n\r\n et vist omfang skete, at beboerne betalte for personalet. </P>  \r\n\r\n<P>Vangedehuses ledelse ser nødigt umyndiggørelse af beboerne og deraf  \r\n\r\n følgende værgebeskikkelse. Det er holdningen, at beboerne, så vidt de kan,  \r\n\r\n selv skal være med i alle beslutningsprocesser. Som ovenfor nævnt var kun to  \r\n\r\n af beboerne i afdeling F umyndiggjort. </P>  \r\n\r\n<P> <I>Det er tilsynets opfattelse, at værgebeskikkelse er en væsentlig  \r\n\r\n retsgaranti for personer, som ikke selv er i stand til at tale deres sag, og  \r\n\r\n som ofte ikke har andre til at gøre det for sig. Værgebeskikkelse kan efter  \r\n\r\n tilsynets opfattelse ske med respekt for beboernes værdighed, behov og  \r\n\r\n interesser. </I></P>  \r\n\r\n<P> De tungeste beboere, som beboerne i afdeling F, har ofte en meget ringe  \r\n\r\n kontakt til pårørende. Disse beboere, som i høj grad behøver omsorg og  \r\n\r\n beskyttelse, er på alle områder helt afhængige af, at personalet varetager  \r\n\r\n deres interesser. </P>  \r\n\r\n<P> <I>Tilsynet finder ikke, at den nuværende retsbeskyttelse af disse  \r\n\r\n personer er tilstrækkelig. Tilsynet overvejer derfor, om der er behov for,  \r\n\r\n f.eks. gennem lovgivning, at udbygge retssikkerhedsgarantierne og dermed give  \r\n\r\n beboerne større tryghed og personalet klare retningslinjer for behandlingen  \r\n\r\n af beboerne. Overvejelserne vil ikke alene vedrøre spørgsmål om forvaltning  \r\n\r\n af beboernes penge, men vil angå forholdene som sådan for beboere på  \r\n\r\n institutioner for voksne med fysiske eller psykiske handicap. </I></P>  \r\n\r\n<P>Else Theill Sørensen (KF) nfmd. <I>Merete Aarup (KF) Inge Dahl-Sørensen  \r\n\r\n (V) Poulsgaard (FP) Kirsten Lee (RV) Pia Gjellerup (S) Tove Lindbo Larsen (S)  \r\n\r\n Grete Schødts (S) Agerschou (SF)</I> fmd. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "03/09/1991"
        },
        {
            "displayName": "Accession",
            "displayValue": "19901SR00003"
        },
        {
            "displayName": "Entydig dokumentidentifikation",
            "displayValue": "CL002744"
        },
        {
            "displayName": "Dato for førstegangsindlæggelse",
            "displayValue": "03/09/1991"
        },
        {
            "displayName": "Dato for indlæggelse",
            "displayValue": "03/09/1991"
        },
        {
            "displayName": "Dokumenttype",
            "displayValue": "Selvstændig beretning"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "3"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}