{
    "id": 231446,
    "title": "Arbejdsmiljøklagenævnet fastholdt strakspåbud om at sikre forsvarlige adgangsveje for virksomhedens egne ansatte, til og fra arbejdsstedet ved banestrækning, der imødegår betydelig fare for snublen og fald (skiftende arbejdssteders indretning - forsvarlige adgangsveje - sporskiftearbejde - risiko for fald og snublen - løse skærver - ujævnt terræn)",
    "documentTypeId": "240",
    "isSagsforlobPeriodValid": true,
    "shortName": "KEN nr 9585 af 01/06/2022",
    "documentHtml": "<div class=\"bjelke\">Den fulde tekst</div><p class=\"Titel2\">Arbejdsmiljøklagenævnet fastholdt strakspåbud om at sikre forsvarlige adgangsveje for virksomhedens egne ansatte, til og fra arbejdsstedet ved banestrækning, der imødegår betydelig fare for snublen og fald (skiftende arbejdssteders indretning - forsvarlige adgangsveje - sporskiftearbejde - risiko for fald og snublen - løse skærver - ujævnt terræn)</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume</span>\r\n   </p>\r\n   <p class=\"TekstGenerel\">Arbejdsmiljøklagenævnet vurderede, at adgangsvejene til og fra sporskifter ved arbejdsstedet på tilsynstidspunktet ikke var indrettet, så virksomhedens egne ansattes arbejde med service af sporskifter kunne foregå sikkerhedsmæssigt fuldt forsvarligt.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet vurderede, at der var betydelig risiko for fald og snublen.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lagde blandt andet vægt på, at de ansatte skulle færdes på et ujævnt terræn med løse skærver, hvor de blandt andet skulle træde henover skinner og færdes på kabelbakker og sveller for at komme frem til flere af arbejdsstederne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Kabelbakkerne havde løst liggende låg, som vippede under de ansattes færden eller havde defekte låg med huller, hvor de ansatte kunne træde foden ned i. Området havde flere steder henlagte demonterede skinner, kabler og andet byggeaffald.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Nævnet lægger endvidere vægt på, at der ikke var synlige adgangsveje i området, hvor de ansatte skulle foretage service af sporskifter. Den udarbejdede jernbanesikkerhedsplan beskrev intet om adgangsveje til og fra arbejdsstederne.</p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">Afgørelsen blev truffet af et flertal på 5 ud af nævnets 9 stemmeberettigede medlemmer.</p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Den konkrete afgørelse </span>\r\n</p>\r\n<p>\r\n</p>\r\n<p>Afgørelsen er skrevet til [adressat udeladt].</p>\r\n<p>\r\n</p>\r\n<p>\r\n   <span class=\"Bold\">Afgørelse</span>\r\n</p>\r\n<p>\r\n</p>\r\n<p>I har klaget over Arbejdstilsynets afgørelse af den 20. september 2021 om forsvarlige adgangsveje.</p>\r\n<p>\r\n</p>\r\n<p>Arbejdsmiljøklagenævnet har nu afgjort sagen på møde den 29. marts 2022.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Arbejdsmiljøklagenævnet fastholder Arbejdstilsynets afgørelse af 20. september 2021 med strakspåbud til jer om at sikre forsvarlige adgangsveje for jeres egne ansatte, til og fra arbejdsstedet [sted udeladt] ved banestrækning [sted udeladt], der imødegår betydelig fare for snublen og fald.</p>\r\n<p>\r\n</p>\r\n<p>Det betyder, at nævnet er kommet til samme resultat som Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Arbejdsmiljøklagenævnet vurderer, at adgangsvejene til og fra sporskifter ved arbejdsstedet mellem [sted udeladt] og [sted udeladt] på tilsynstidspunktet ikke var indrettet, så jeres egne ansattes arbejde med service af sporskifter kunne foregå sikkerhedsmæssigt fuldt forsvarligt.</p>\r\n<p>\r\n</p>\r\n<p>Nævnet vurderer, at der var betydelig risiko for fald og snublen.</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Nævnet lægger til grund, at jeres ansatte skulle bære på en \"rygsæk\" i form af dunk med smøremiddel, der vejede ca. 15 kg.</p>\r\n<p>\r\n</p>\r\n<p>Nævnet lægger vægt på, at Arbejdstilsynet konstaterede, at jeres ansatte skulle færdes på et ujævnt terræn med løse skærver, hvor de blandt andet skulle træde henover skinner og færdes på kabelbakker og sveller for at komme frem til flere af arbejdsstederne.</p>\r\n<p>\r\n</p>\r\n<p>Kabelbakkerne havde løst liggende låg, som vippede under jeres ansattes færden eller havde defekte låg med huller, hvor jeres ansatte kunne træde foden ned i.</p>\r\n<p>\r\n</p>\r\n<p>Området havde flere steder med henlagte demonterede skinner, kabler og andet byggeaffald.</p>\r\n<p>\r\n</p>\r\n<p>Nævnet lægger endvidere vægt på, at der ikke var synlige adgangsveje i området, hvor jeres ansatte skulle foretage service af sporskifter.</p>\r\n<p>\r\n</p>\r\n<p>Den udarbejdede jernbanesikkerhedsplan beskrev intet om adgangsveje til og fra arbejdsstederne mellem Østerport station og Boulevard tunnel.</p>\r\n<p>\r\n</p>\r\n<p>Jeres ledelsesrepræsentant oplyste ved tilsynsbesøget desuden, at I ikke kendte områdets indretning af adgangsveje til og fra de skiftende arbejdssteders indretning og har ej heller besigtigede arbejdsstedet inden arbejdets påbegyndelse. I havde ikke planlagt eller tilrettelagt arbejdet med adgangsveje til og fra skiftende arbejdssteder, da I forventer, at de ansatte selv finder en løsning, når de færdes i området.</p>\r\n<p>\r\n</p>\r\n<p>I klagen har I anført, at jeres ansatte blev kontaktet af Arbejdstilsynet, da disse stod på en parkeringsplads, og at Arbejdstilsynet ikke så, at jeres ansatte anvendte de pågældende adgangsveje til arbejdsstedet.</p>\r\n<p>\r\n</p>\r\n<p>Arbejdstilsynets arbejdsbeskrivelse er en beskrivelse af de ansattes opgaver i [Navn udeladt] og ikke jeres arbejdsopgaver, og at billede 1 i påbuddet viser en ansat fra [Navn udeladt] og ikke en af jeres ansatte.</p>\r\n<p>\r\n</p>\r\n<p>I har desuden anført, at I kun udfører mekanisk og elektrisk vedligehold af sporskiftedrev én gang årligt efter bestilling af [Navn udeladt].</p>\r\n<p>\r\n</p>\r\n<p>Jeres oplysninger er indgået i behandlingen af sagen, men de kan ikke begrunde en ændret vurdering af sagen. Nævnet henviser til nævnets begrundelse oven for.</p>\r\n<p>\r\n</p>\r\n<p>Nævnet henviser i øvrigt til Arbejdstilsynets udtalelse af 4. november 2021, hvor det fremgår, at den tilsynsførende har oplyst, at der på parkeringspladsen var ansatte fra såvel jer som [Navn udeladt] tilstede. Det er korrekt, at det er en ansat fra [Navn udeladt], der er afbildet på billede 1, men Arbejdstilsynet talte med jeres ansatte på parkeringspladsen, hvor de oplyste, at de skulle samme vej, som [Navn udeladt]s ansatte. Billedet skulle i øvrigt alene illustrere indgangen til arbejdsområdet og den manglende belysning heraf.</p>\r\n<p>\r\n</p>\r\n<p>Arbejdstilsynet bemærkede desuden, at uanset om de ansatte udfører mekanisk og elektrisk vedligehold af sporskiftedrev én gang årligt eller hver 14. dag, som oplyst af de ansatte, skal arbejdet kunne udføres sikkerheds- og sundhedsmæssigt fuldt forsvarligt. Nævnet er enig i det anførte.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Det følger af arbejdsmiljøloven, at arbejdet skal planlægges, tilrettelægges og udføres, så det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Arbejdsstedet skal indrettes, så det sikkerheds- og sundhedsmæssigt er fuldt forsvarligt.</p>\r\n<p>\r\n</p>\r\n<p>Det følger af reglerne om skiftende arbejdssteders indretning, at arbejdsgiveren, inden et arbejde iværksættes og under arbejdet, skal vurdere, om forholdene er sikkerheds- og sundhedsmæssigt forsvarlige under hensyn til det arbejde, der skal foregå, og hvis dette ikke er tilfældet, sørge for, at forholdene i det omfang, det er muligt og rimeligt, ændres, så arbejdsstedet er forsvarligt indrettet. ¬</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet.</p>\r\n<p>\r\n</p>\r\n<p>Afgørelsen er truffet af et flertal på 5 ud af nævnets 9 stemmeberettigede medlemmer. Et mindretal på 4 af nævnets medlemmer finder, at virksomheden ikke er ansvarlig for indretning af færdselsveje, men alene er ansvarlig for, at arbejdet kan udføres sikkerhedsmæssigt fuldt forsvarligt.</p>\r\n<p>\r\n</p>\r\n<p>\r\n   <span class=\"Bold\">Oplysninger i sagen</span>\r\n</p>\r\n<p>\r\n</p>\r\n<p>Nævnet har afgjort sagen ud fra de akter, som nævnet har modtaget fra Arbejdstilsynet.</p>\r\n<p>\r\n</p>\r\n<p>\r\n   <span class=\"Bold\">Regler</span>\r\n</p>\r\n<p>\r\n</p>\r\n<p>Her er de regler, nævnet har afgjort sagen efter.</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Om Arbejdstilsynets ret til at træffe afgørelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 77, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om arbejdets udførelse</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 38, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p>\r\n</p>\r\n<p>Om arbejdsstedets indretning</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 42, stk. 1, i lov om arbejdsmiljø, jf. lovbekendtgørelse nr. 2062 af 16. november 2021.</p>\r\n<p class=\"Liste1\">\r\n   <span class=\"Liste1Nr\">•</span> § 5, stk. 1, i bekendtgørelse nr. 290 af 5. maj 1993 om skiftende arbejdssteders indretning</p>\r\n<p>\r\n</p>\r\n<p>Der er uddrag af reglerne til sidst i afgørelsen. I kan finde reglernes fulde ordlyd på <span class=\"Underline\">www.retsinformation.dk</span></p>\r\n<p>\r\n</p>\r\n<p>\r\n   <span class=\"Bold\">Kopi er sendt til:</span>\r\n</p>\r\n<p>\r\n</p>\r\n<p>Arbejdstilsynet, j.nr. 20210072344/4</p>\r\n<p>[Adressat udeladt] Arbejdsmiljørepræsentanten / De ansatte</p>\r\n<p>\r\n</p>\r\n<p>\r\n   <span class=\"Bold\">Lovuddrag</span>\r\n</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 2062 af 16. november 2021 af lov om arbejdsmiljø</span>\r\n</p>\r\n<p style=\"text-align: center;\">\r\n</p>\r\n<p style=\"text-align: center;\">\r\n   <span class=\"Bold\">Kapitel 5</span>\r\n</p>\r\n<p style=\"text-align: center;\">\r\n   <span class=\"Bold\">Arbejdets udførelse</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 38.</span> Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.</p>\r\n<p>\r\n   <span class=\"Italic\">Stk. 2.</span> Anerkendte normer eller standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 6</span>\r\n</p>\r\n<p style=\"text-align: center;\">\r\n   <span class=\"Bold\">Arbejdsstedets indretning</span>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">§ 42.</span> Arbejdsstedet skal indrettes således, at det sikkerheds- og sundhedsmæssigt er fuldt forsvarligt.</p>\r\n<p>\r\n   <span class=\"Italic\">Stk. 2.</span> Anerkendte normer og standarder, som har sikkerheds- eller sundhedsmæssig betydning, skal følges.</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 13</span>\r\n</p>\r\n<p style=\"text-align: center;\">\r\n   <span class=\"Bold\">Arbejdstilsynet</span>\r\n</p>\r\n<p>\r\n</p>\r\n<p>\r\n   <span class=\"Bold\">§ 77.</span> Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.</p>\r\n<p>\r\n</p>\r\n<p>\r\n   <span class=\"Bold\">Bekendtgørelse nr. 290 af 5. maj 1993 om skiftende arbejdssteders indretning</span>\r\n</p>\r\n<p>\r\n</p>\r\n<p style=\"text-align: center;\">\r\n   <span class=\"Bold\">Kapitel 2</span>\r\n</p>\r\n<p style=\"text-align: center;\">\r\n   <span class=\"Bold\">Almindelige bestemmelser</span>\r\n</p>\r\n<p style=\"text-align: center;\">\r\n</p>\r\n<p>\r\n   <span class=\"Bold\">§ 5.</span> Arbejdsgiveren skal, inden et arbejde iværksættes og under arbejdet, vurdere, om forholdene er sikkerheds- og sundhedsmæssigt forsvarlige under hensyn til det arbejde, der skal foregå, og hvis dette ikke er tilfældet, sørge for, at forholdene i det omfang, det er muligt og rimeligt, ændres, så arbejdsstedet er forsvarligt indrettet. ¬¬Stk. 2. Gener og risici, som arbejdet kan medføre, skal imødegås med passende foranstaltninger, så forholdene er forsvarlige for såvel dem, der udfører arbejdet, som for andre, der er beskæftiget på stedet. ¬¬Stk. 3. Er det ikke muligt eller rimeligt at gøre indretningen af arbejdsstedet forsvarlig, skal der træffes andre forholdsregler, således at arbejdet kan udføres på forsvarlig måde, jf. navnlig Arbejdsministeriets bekendtgørelse om arbejdets udførelse og Arbejdsministeriets bekendtgørelse om brug af personlige værnemidler.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "02/06/2022"
        },
        {
            "displayName": "Accession",
            "displayValue": "W20220958525"
        },
        {
            "displayName": "Entydig dokumentidentifikation",
            "displayValue": "DH000742"
        },
        {
            "displayName": "Dato for indlæggelse",
            "displayValue": "02/06/2022"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9585"
        },
        {
            "displayName": "År for udstedelse",
            "displayValue": "2022"
        },
        {
            "displayName": "Dato for underskrift",
            "displayValue": "01/06/2022"
        },
        {
            "displayName": "Administrerende myndighed",
            "displayValue": "Arbejdsmiljøklagenævnet"
        },
        {
            "displayName": "Ressortministeriets journalnummer",
            "displayValue": "21-49293"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}