{
    "id": 74096,
    "title": "Cirkulære om fælles skoledistrikt og friere skolevalg i folkeskolen (Til alle amtsråd, kommunalbestyrelser, skolekommissioner, skolenævn, lærerråd og skoleledere uden for København) ",
    "documentTypeId": "140",
    "isSagsforlobPeriodValid": false,
    "shortName": "CIR nr 59 af 04/06/1986",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Cirkulære om fælles skoledistrikt og friere  \r\n\r\n skolevalg i folkeskolen </H1>  \r\n\r\n<P></P>  \r\n\r\n<P CLASS=TITEL-KOMMENTAR ALIGN=CENTER>(Til alle amtsråd, kommunalbestyrelser,  \r\n\r\n skolekommissioner, skolenævn, </P>  \r\n\r\n<P CLASS=TITEL-KOMMENTAR ALIGN=CENTER>lærerråd og skoleledere uden for  \r\n\r\n København) </P>  \r\n\r\n<BR>  \r\n\r\n<P>Ved lov nr. 270 af 6. juni 1985 blev folkeskolelovens § 22, stk. 1, 2.  \r\n\r\n pkt., ændret, således at kommunerne får mulighed for at etablere fælles  \r\n\r\n skoledistrikter efter regler fastsat af undervisningsministeren. Disse regler  \r\n\r\n er fastsat i undervisningsministeriets bekendtgørelse nr. 362 af 2. juni 1986  \r\n\r\n om fælles skoledistrikt og friere skolevalg i folkeskolen. Bekendtgørelsen er  \r\n\r\n optrykt som bilag til dette cirkulære. </P>  \r\n\r\n<P>I mange kommuner eksisterer allerede i dag en praksis, som i vidt omfang  \r\n\r\n imødekommer forældrenes ønske om at kunne vælge skole i forbindelse med  \r\n\r\n børnenes indskrivning i folkeskolen. </P>  \r\n\r\n<P>Hensigten med at etablere en ordning, som giver kommunerne mulighed for at  \r\n\r\n indføre fælles skoledistrikt og friere skolevalg, er et ønske om at  \r\n\r\n understøtte og videreudvikle denne praksis. På denne måde forstærkes  \r\n\r\n forældrenes interesse for den skole, de vælger og dermed også deres ønske om  \r\n\r\n indflydelse på skolens fremtræden, udvikling og trivsel. </P>  \r\n\r\n<P>Det skal understreges, at ordningen er frivillig for kommunerne. Hvor den  \r\n\r\n gennemføres, medfører det, at forældrene i princippet kan vælge mellem de  \r\n\r\n skoler, der er omfattet af det fælles skoledistrikt. Dette betyder, at  \r\n\r\n forældre, der ønsker deres barn optaget på en skole, inden for det fælles  \r\n\r\n skoledistrikt, ikke skal ansøge om skolekommissionens tilladelse i medfør af  \r\n\r\n folkeskolelovens § 36, stk. 4. Folkeskolelovens § 36, stk. 4, vil dog fortsat  \r\n\r\n få betydning dels i de tilfælde, hvor et barn ønskes optaget på en skole, der  \r\n\r\n ligger uden for det fælles skoledistrikt, hvor barnet er hjemmehørende, dels  \r\n\r\n i de tilfælde, hvor barnet er hjemmehørende uden for det fælles  \r\n\r\n skoledistrikt, men hvor optagelse ønskes på en skole i dette distrikt. </P>  \r\n\r\n<P>For kommuner, der vælger ikke at etablere fælles skoledistrikt, anvendes §  \r\n\r\n 36, stk. 4, som hidtil. </P>  \r\n\r\n<P>Med hensyn til proceduren for en beslutning om indførelse af fælles  \r\n\r\n skoledistrikt, jfr. bekendtgørelsens § 1, skal det bemærkes, at etablering af  \r\n\r\n fælles skoledistrikt kræver ændring af kommunens skoleplan, således at man  \r\n\r\n skal følge den procedure, der gælder for skoleplansændringer, jfr.  \r\n\r\n skolestyrelsesloven. Det samme er tilfældet ved en eventuel senere ophævelse  \r\n\r\n af fælles skoledistrikt. </P>  \r\n\r\n<P>Man skal i øvrigt knytte følgende bemærkninger til bekendtgørelsen: </P>  \r\n\r\n<P>Skolevalg </P>  \r\n\r\n<P>I bekendtgørelsens § 2 fastslås forældrenes ret til at vælge mellem  \r\n\r\n skolerne i det fælles skoledistrikt i det omfang, der er plads på den ønskede  \r\n\r\n skole. I praksis kan der næppe altid skabes et helt frit skolevalg for  \r\n\r\n forældrene, idet der må tages rimeligt hensyn til de ressourcer, som de  \r\n\r\n enkelte kommuner har afsat til drift af kommunens skoler, og til de enkelte  \r\n\r\n skolers struktur og kapacitet. </P>  \r\n\r\n<P>Fordelingen af de indskrevne børn må derfor foretages inden for rammerne  \r\n\r\n af kommunens årlige plan for belægningen af de enkelte skoler i det fælles  \r\n\r\n skoledistrikt, jfr. bekendtgørelsens § 4. </P>  \r\n\r\n<P>Under hensyn til det forventede antal indskrivninger til børnehaveklasse  \r\n\r\n og 1. klasse samt til eventuelle justeringer som følge af til- eller  \r\n\r\n fraflytning vil kommunen således kunne fastsætte overgrænser for belægningen  \r\n\r\n af de enkelte skoler i det fælles skoledistrikt. I denne forbindelse vil  \r\n\r\n kommunen bl.a. kunne varetage hensynet til opnåelse af rimelige årgangstal på  \r\n\r\n de enkelte skoler. </P>  \r\n\r\n<P>Skoledistrikter Det skal understreges, at ordningen med fælles  \r\n\r\n skoledistrikt og friere skolevalg forudsætter, at hver skole i det fælles  \r\n\r\n skoledistrikt har et skoledistrikt - kaldet grunddistrikt -, og at de børn,  \r\n\r\n der bor eller opholder sig i dette distrikt, har en ubetinget ret til at  \r\n\r\n blive indskrevet i grunddistriktets skole. </P>  \r\n\r\n<P>Det skal dog bemærkes, at den hidtidige adgang til i forbindelse med den  \r\n\r\n årlige indskrivning at foretage mindre distriktsomlægninger for at imødegå  \r\n\r\n ekstraordinært store udsving i elevtallet i et enkelt eller enkelte år  \r\n\r\n fortsat vil kunne benyttes for så vidt angår de enkelte grunddistrikter i det  \r\n\r\n fælles skoledistrikt, jfr. bekendtgørelsens § 9. Varige distriktsomlægninger  \r\n\r\n mellem de enkelte grunddistrikter i det fælles skoledistrikt skal derimod som  \r\n\r\n hidtil foretages i form af en egentlig skoleplansændring. </P>  \r\n\r\n<P>Det er en konsekvens af reglen om grunddistrikter, at alene beboerne i  \r\n\r\n grunddistriktet har ret til at kræve beboerafstemning og til at deltage i en  \r\n\r\n eventuel afstemning, hvis spørgsmålet om skolens nedlæggelse skulle blive  \r\n\r\n aktuel, jfr. bekendtgørelsens § 10. </P>  \r\n\r\n<P>Indskrivning </P>  \r\n\r\n<P>Der foretages central indskrivning til det fælles skoledistrikt. Hvor  \r\n\r\n praktiske grunde taler for det, kan indskrivningen dog fysisk foregå flere  \r\n\r\n steder, f.eks. på de enkelte skoler i det fælles distrikt. </P>  \r\n\r\n<P>Forældre til børn i et fælles skoledistrikt skal kunne vælge 2 eller  \r\n\r\n eventuelt 3 skoler i det fælles skoledistrikt, jfr. bekendtgørelsens § 3.  \r\n\r\n Valget sker i prioritetsorden. Hvis barnet skal indskrives i  \r\n\r\n grunddistriktsskolen, skal der ikke angives ønsker. </P>  \r\n\r\n<P>Orienteringen af forældre om muligheden for at vælge mellem skoler kan  \r\n\r\n eventuelt gives i forbindelse med de meddelelser vedrørende de årlige  \r\n\r\n indskrivninger, som påhviler skolekommissionen ifølge cirkulære nr. 159 af 5.  \r\n\r\n august 1976 om folkeskolens indskrivning og udskrivning af  \r\n\r\n undervisningspligtige elever. </P>  \r\n\r\n<P>Kommunalbestyrelsen skal dog herudover sørge for, at forældre, der efter  \r\n\r\n indskrivningen til børnehaveklasse og 1. klasse flytter til et fælles  \r\n\r\n skoledistrikt, orienteres om deres muligheder for at vælge skoler. </P>  \r\n\r\n<P>Fordeling </P>  \r\n\r\n<P>Med hensyn til bestemmelserne i bekendtgørelsens § 6 om fordeling skal det  \r\n\r\n bemærkes, at det påhviler skolekommissionen at fastsætte retningslinier for  \r\n\r\n fordelingen af indskrevne børn i tilfælde af, at det ikke er muligt at  \r\n\r\n imødekomme alle forældres ønsker. Administrationen af disse retningslinier  \r\n\r\n vil praktisk kunne foretages af skoleforvaltningen. Ved fastsættelsen af  \r\n\r\n disse retningslinier bør der lægges vægt på, at fordelingen i videst muligt  \r\n\r\n omfang sker på grundlag af objektive kriterier. Det forudsættes, at  \r\n\r\n forvaltningen forelægger tvivlstilfælde for skolekommissionen, som så træffer  \r\n\r\n afgørelse om skoleplaceringen. </P>  \r\n\r\n<P>Bestemmelsen i bekendtgørelsens § 6 om, at børn, som har ældre søskende på  \r\n\r\n skolen, så vidt muligt skal optages, forudsættes administreret i  \r\n\r\n overensstemmelse med principperne for administrationen af folkeskolelovens §  \r\n\r\n 36, stk. 4. Det betyder, at tilladelse skal gives, med mindre det medfører  \r\n\r\n oprettelse af yderligere klasser på grund af reglen i folkeskolelovens § 15,  \r\n\r\n stk. 1, eller yderligere grupper på grund af reglen i § 15, stk. 3. Er der  \r\n\r\n tale om optagelse i en centralskole i stedet for en forskole, vil ansøgningen  \r\n\r\n endvidere kunne afslås, hvis en imødekommelse efter en konkret vurdering  \r\n\r\n ville medføre, at forskolens elevgrundlag blev formindsket så meget, at dens  \r\n\r\n eksistens blev truet. </P>  \r\n\r\n<P>Skoleskift </P>  \r\n\r\n<P>Opmærksomheden henledes specielt på, at der som en nyskabelse i  \r\n\r\n bekendtgørelsens § 8 er tillagt forældre en udvidet adgang til under  \r\n\r\n skoleforløbet at få deres barn overflyttet til en anden skole i det fælles  \r\n\r\n skoledistrikt, hvis der er plads på den ønskede skole, jfr. §§ 4 og 6. I  \r\n\r\n tvivlspørgsmål har skolekommissionen den endelige afgørelse. En sådan  \r\n\r\n overflytning viser sig ofte at have en gunstig virkning på børn, der trives  \r\n\r\n mindre godt på deres hidtidige skole. </P>  \r\n\r\n<P>Befordring </P>  \r\n\r\n<P>Folkeskolelovens § 25, stk. 1, om kommunens pligt til at sørge for  \r\n\r\n befording af eleverne finder ikke umiddelbar anvendelse på elever, der inden  \r\n\r\n for det fælles skoledistrikt er optaget på en anden skole end  \r\n\r\n grunddistriktsskolen. Kommunen kan dog beslutte at ville sørge for befordring  \r\n\r\n af de elever i det fælles skoledistrikt, som opfylder de gældende kriterier i  \r\n\r\n § 25, stk. 1. Kommunen bør, eventuelt samtidig med orienteringen om  \r\n\r\n indskrivningsproceduren, meddele forældrene, om der er truffet en sådan  \r\n\r\n beslutning. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Undervisningsministeriet, den 4. juni  \r\n\r\n 1986 </I> </P>  \r\n\r\n<P ALIGN=CENTER>P. M. V. </P>  \r\n\r\n<P CLASS=UNDERSKREVET-AF ALIGN=CENTER>HELGE THOMSEN </P>  \r\n\r\n<P CLASS=MINISTER ALIGN=RIGHT>/Liselotte Nielsen </P>  \r\n\r\n</DIV>  \r\n\r\n<P>Bilag </P>  \r\n\r\n<P>Bekendtgørelse nr. 362 af 2. juni 1986 om fælles skoledistrikt og friere  \r\n\r\n skolevalg i folkeskolen </P>  \r\n\r\n<P>(Udelades her) </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Børne- og Undervisningsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/09/1986"
        },
        {
            "displayName": "Accession",
            "displayValue": "C19860005909"
        },
        {
            "displayName": "Entydig dokumentidentifikation",
            "displayValue": "CM033300"
        },
        {
            "displayName": "Dato for førstegangsindlæggelse",
            "displayValue": "01/10/1997"
        },
        {
            "displayName": "Dato for indlæggelse",
            "displayValue": "10/08/1999"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "59"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Dato for underskrift",
            "displayValue": "04/06/1986"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Folkeskoleafdelingen"
        },
        {
            "displayName": "Ressortministeriets journalnummer",
            "displayValue": "Undervisningsmin. 1. afd., 1.kt. j.nr. 1986-212-53"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}