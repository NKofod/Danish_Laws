{
    "id": 108526,
    "title": "1997 BTL 53   BETÆNKNING OVER FORSLAG TIL LOV OM ÆNDRING AF LOV OM KUNSTIG BEFRUGTNING I   FORBINDELSE MED LÆGELIG BEHANDLING, DIAGNOSTIK OG FORSKNING M.V. (ENLIGES OG   LESBISKES ADGANG TIL INSEMINATION SAMT LÆGELIG BEHANDLING)    NR L 53 1997-98. 2. SAMLING ",
    "documentTypeId": "420",
    "isSagsforlobPeriodValid": false,
    "shortName": "1997/2 BTL 53",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BTL 53 </P>  \r\n\r\n<P></P>  \r\n\r\n<P>Betænkning over Forslag til lov om ændring af lov om kunstig befrugtning i  \r\n\r\n forbindelse med lægelig behandling, diagnostik og forskning m.v. (Enliges og  \r\n\r\n lesbiskes adgang til insemination samt lægelig behandling) <BR>  \r\n\r\n Nr L 53 1997-98. 2. samling </P>  \r\n\r\n<P></P>  \r\n\r\n<P>Afgivet af Sundhedsudvalget </P>  \r\n\r\n<P></P>  \r\n\r\n<P>Afgivet: 19980610 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Udvalget har behandlet lovforslaget i nogle møder og har herunder stillet  \r\n\r\n spørgsmål til sundhedsministeren, som denne har besvaret skriftligt. </P>  \r\n\r\n<P>Endvidere har udvalget modtaget skriftlige og/eller mundtlige henvendelser  \r\n\r\n fra: </P>  \r\n\r\n<P>Fertilitetsklinikken IVF, </P>  \r\n\r\n<P>Landsforeningen for Bøsser og Lesbiske, </P>  \r\n\r\n<P>Lidegaard, Kresten, Århus, og </P>  \r\n\r\n<P>Nielsen, Bente Holm, Vanløse. </P>  \r\n\r\n<P>Herefter indstiller et <I>mindretal</I> (Socialistisk Folkepartis,  \r\n\r\n Centrum-Demokraternes, Det Radikale Venstres og Enhedslistens medlemmer af  \r\n\r\n udvalget samt Dorte Bennedsen (S) og Lone Møller (S)) lovforslaget til  \r\n\r\n<I>vedtagelse uændret.</I>  </P>  \r\n\r\n<P>Mindretallet bemærker, at ifølge sygehusloven er der fri og lige adgang  \r\n\r\n til behandling. Dette grundlæggende princip er brudt med § 3 i loven om  \r\n\r\n kunstig befrugtning. Denne bestemmelse forbyder læger at inseminere enlige og  \r\n\r\n lesbiske kvinder eller tilbyde dem egentlig behandling med henblik på  \r\n\r\n reagensglasbehandling. </P>  \r\n\r\n<P>Siden lovens vedtagelse har debatten raset i medierne, og det er herunder  \r\n\r\n kommet frem, at der intet lovgivningsmæssigt er til hinder for at f.eks.  \r\n\r\n sædbanken Cryos kan sælge til private. </P>  \r\n\r\n<P>Det vil derfor ikke være forkert at konkludere, at enlige og lesbiske  \r\n\r\n kvinder, som kan blive gravide blot via insemination, fremover lovligt vil  \r\n\r\n kunne få børn på trods af, at de ikke lever op til lovens § 3 om, at man  \r\n\r\n enten skal være gift eller leve sammen med en mand i et ægteskabslignende  \r\n\r\n forhold. </P>  \r\n\r\n<P>Tilbage bliver den mindre gruppe, som af den ene eller anden årsag har  \r\n\r\n vanskeligt ved at blive gravide på grund af f.eks. lukkede æggeledere. Disse  \r\n\r\n kvinder afskæres fra at kunne betale sig fra at modtage lægelig behandling -  \r\n\r\n da lægelig behandling er en forudsætning for, at de kan blive gravide.  \r\n\r\n Lukkede æggeledere eller andre problemer med underlivet, som gør det  \r\n\r\n vanskeligt at blive gravid, skyldes ofte sygdom. Herved udelukker lovens § 3  \r\n\r\n reelt syge mennesker fra behandling. Det finder forslagsstillerne urimeligt.  \r\n\r\n</P>  \r\n\r\n<P>Samtidig er det blevet klart tilkendegivet under 1. behandling af  \r\n\r\n lovforslaget, bl.a. af sundhedsministeren, at kravet i amterne er, at man  \r\n\r\n skal være gift eller samlevende som forudsætning for at blive optaget på  \r\n\r\n venteliste til behandling. De enlige eller lesbiske kvinder, der har modtaget  \r\n\r\n behandling før lovens ikrafttrædelse, har med andre ord selv betalt for  \r\n\r\n behandling på private fertilitetsklinikker. </P>  \r\n\r\n<P>Set i lyset af, at ventelisterne til behandlingen for barnløshed er  \r\n\r\n voksende, forventer mindretallet ikke, at denne praksis ændres. En afgørelse  \r\n\r\n om at ændre denne praksis er dog helt det enkelte amtsråds kompetence. En  \r\n\r\n vedtagelse af lovforslaget vil derfor ikke indebære merudgifter, endsige  \r\n\r\n pålæg til amtsråd. </P>  \r\n\r\n<P>Forslaget vil kun betyde, at læger fremover ikke forbydes at foretage  \r\n\r\n lægelig behandling af enlige og lesbiske på egen klinik. Men den enkelte læge  \r\n\r\n kan helt selv bestemme, om han vil give dette tilbud. </P>  \r\n\r\n<P>Endelig er det kommet frem, at der er en lang række muligheder for at omgå  \r\n\r\n bestemmelsen afhængig af, hvor tæt lægen spørger til ens parforhold, og i  \r\n\r\n hvilket omfang man selv ønsker at holde sig til sandheden. Forbudet mod, at  \r\n\r\n læger foretager insemination og kunstig befrugtning, rammer således kun de  \r\n\r\n kvinder, der af den ene eller anden grund har problemer med at blive gravide  \r\n\r\n via insemination, og som ikke vil være bekendt at omgå sandheden. Denne  \r\n\r\n konsekvens af lovens forbud finder mindretallet at det er vigtigt at  \r\n\r\n fremhæve. </P>  \r\n\r\n<P>Det bemærkes, at nogle medlemmer af Socialistisk Folkepartis,  \r\n\r\n Centrum-Demokraternes og Det Radikale Venstres folketingsgruppe vil stemme  \r\n\r\n imod lovforslaget. </P>  \r\n\r\n<P>Et <I>andet mindretal</I> (Venstres medlemmer af udvalget) vil redegøre  \r\n\r\n for sin stilling til lovforslaget ved 2. behandling. </P>  \r\n\r\n<P>I Venstres folketingsgruppe er der forskellige meninger om lovforslaget.  \r\n\r\n Det kan derfor forventes, at et flertal af gruppen vil stemme imod  \r\n\r\n lovforslaget, medens et mindretal vil stemme for. </P>  \r\n\r\n<P>Et flertal i Venstres folketingsgruppe vil ikke kunne stemme for  \r\n\r\n lovforslaget, idet dette flertal mener, at et barn har krav på to forældre -  \r\n\r\n en far og en mor, som det skal have ret til at kende og blive passet af eller  \r\n\r\n have kontakt med, jf. FN's børnekonvention 1989. </P>  \r\n\r\n<P>Det er opfattelsen blandt et flertal i Venstres folketingsgruppe, at den  \r\n\r\n &#187;forskning&#171;, som foreligger på området, og som beskriver det  \r\n\r\n uproblematiske ved en opvækst uden at have relation til en erkendt  \r\n\r\n faderskikkelse, er udokumenteret og tendentiøs. Det blev nærmere beskrevet  \r\n\r\n under 1. behandling af L 53 den 24. april 1998. </P>  \r\n\r\n<P>På denne baggrund finder dette flertal, at lesbiske (både raske og  \r\n\r\n &#187;syge&#171; (sterile)) samt enlige ikke bør have adgang til insemination  \r\n\r\n som led i lægelig behandling. </P>  \r\n\r\n<P>Det er anført, at dette vil tvinge raske lesbiske kvinder til anskaffelse  \r\n\r\n af sæd under ubetryggende forhold. Det er flertallets opfattelse, at der i  \r\n\r\n livets mange forhold er en række risikofaktorer, som man ikke kan lovgive om.  \r\n\r\n Lesbiske og enlige vil være bevidste om eventuelle risici, og det er vort  \r\n\r\n håb, at informationen vil være på et så højt niveau, at man vil vurdere  \r\n\r\n fordele og ulemper. </P>  \r\n\r\n<P>Flertallet i Venstres folketingsgruppe kan ej heller tiltræde  \r\n\r\n ændringsforslag nr. 1, stillet af Margrete Auken (SF) uden for betænkningen,  \r\n\r\n som indebærer muligheder for, at der kan tilbydes kunstig befrugtning,  \r\n\r\n såfremt donor er kendt og barnet senere kan få oplyst donors identitet. Dette  \r\n\r\n strider efter vor opfattelse også imod, at barnet under sin opvækst kender og  \r\n\r\n har ret til at blive passet af eller have kontakt med en fader. </P>  \r\n\r\n<P>Et <I>tredje mindretal</I> (Socialdemokratiets medlemmer af udvalget med  \r\n\r\n undtagelse af Dorte Bennedsen og Lone Møller) vil redegøre for sin stilling  \r\n\r\n til lovforslaget ved 2. behandling. </P>  \r\n\r\n<P>Et <I>fjerde mindretal</I> (Det Konservative Folkepartis medlemmer af  \r\n\r\n udvalget) vil redegøre for sin stilling til lovforslaget ved 2. behandling.  \r\n\r\n</P>  \r\n\r\n<P>I Det Konservative Folkepartis folketingsgruppe er der forskellige  \r\n\r\n meninger om lovforslaget. Et stort flertal vil stemme imod lovforslaget,  \r\n\r\n medens et mindretal vil stemme for. For alle medlemmer gælder, at de vil  \r\n\r\n stemme imod ændringsforslag nr. 1 stillet af Margrete Auken (SF) uden for  \r\n\r\n betænkningen. </P>  \r\n\r\n<P>Et <I>femte mindretal</I> (Dansk Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P>Mindretallet finder, at den gældende lovgivning om, at kunstig befrugtning  \r\n\r\n kun må tilbydes kvinder, som er gift eller lever sammen med en mand i et  \r\n\r\n ægteskabslignende forhold, er i orden. </P>  \r\n\r\n<P>Dansk Folkepartis medlemmer af folketingsgruppen har stået frit i denne  \r\n\r\n etiske sag, men en samlet folketingsgruppe har valgt at afvise lovændringen  \r\n\r\n om, at enlige kvinder skal have adgang til kunstig befrugtning. Det nuværende  \r\n\r\n forbud er efter Dansk Folkepartis opfattelse ikke diskriminerende over for en  \r\n\r\n bestemt gruppe personer, da denne gruppe personer frivilligt har valgt at  \r\n\r\n leve i et forhold, som ikke naturligt kan frembringe børn. Der er ikke tale  \r\n\r\n om ufrivillig barnløshed. </P>  \r\n\r\n<P>Et <I>sjette mindretal</I> (Kristeligt Folkepartis medlem af udvalget)  \r\n\r\n indstiller lovforslaget til <I>forkastelse</I> ved 3. behandling. </P>  \r\n\r\n<P> <I>Anne-Marie Meldgaard (S) Jytte Wittrock (S) Hanne Andersen (S) Lone  \r\n\r\n Møller (S)</I> nfmd. <I>Dorte Bennedsen (S) Jørn Jespersen (SF) Yvonne Herløv  \r\n\r\n Andersen (CD)</I> fmd <I>. Morten Helveg Petersen (RV) Frank Aaen (EL) Jørgen  \r\n\r\n Winther (V) Ester Larsen (V) Preben Rudiengaard (V) Gyda Kongsted (V)  \r\n\r\n Henriette Kjær (KF) Gitte Seeberg (KF) Birthe Skaarup (DF) Tove Videbæk  \r\n\r\n (KRF)</I>  </P>  \r\n\r\n<P>Fremskridtspartiet havde ikke medlemmer i udvalget. </P>  \r\n\r\n<P>Ændringsforslag </P>  \r\n\r\n<P>Af <I>Margrete Auken</I> (SF): </P>  \r\n\r\n<P>Til § 1 </P>  \r\n\r\n<P> <B>1)</B>  <I>Nr. 1</I> affattes således: </P>  \r\n\r\n<P> <B>&#187;1.</B>  <I>§ 3</I> affattes således: </P>  \r\n\r\n<P> <B>&#187;§ 3.</B> Kvinder, som ikke er gift, eller som ikke lever i et  \r\n\r\n ægteskabslignende forhold med en mand, må kun tilbydes kunstig befrugtning,  \r\n\r\n såfremt donor er kendt og oplysninger, som kan identificere vedkommende, er  \r\n\r\n registreret. </P>  \r\n\r\n<P> <I>Stk. 2.</I> Oplysninger som nævnt i stk. 1 skal opbevares i 70 år.  \r\n\r\n</P>  \r\n\r\n<P> <I>Stk. 3.</I> Børn født af kvinder som nævnt i stk. 1 har ret til at få  \r\n\r\n donors identitet oplyst, når barnet har nået myndighedsalderen. </P>  \r\n\r\n<P> <I>Stk. 4.</I> Donor skal informeres om, at donor ikke er anonym for  \r\n\r\n barnet, og om registrering og opbevaring efter stk. 1 og 2. </P>  \r\n\r\n<P> <I>Stk. 5.</I> Sundhedsministeren fastsætter nærmere regler om de  \r\n\r\n forhold, som er nævnt i stk. 1, 2 og 4.&#171;&#187; </P>  \r\n\r\n<P>B e m æ r k n i n g e r </P>  \r\n\r\n<P>Til nr. 1 </P>  \r\n\r\n<P>Hensigten med ændringsforslaget er at sikre, at barnet enten har en kendt  \r\n\r\n social far eller en kendt genetisk far. I det omfang der således ønskes  \r\n\r\n anvendt kunstig befrugtning i forbindelse med enlige kvinder, er  \r\n\r\n forudsætningen herfor, at barnet senere kan få donors identitet oplyst. Der  \r\n\r\n skal i øvrigt henvises til Det Danske Center for Menneskerettigheders notat  \r\n\r\n om L 200, folketingsåret 1995-96, jf. L 200 - bilag 48, og Centrets notat af  \r\n\r\n 31. marts 1998, jf. L 53 - bilag 9, hvoraf det bl.a. fremgår, at det må  \r\n\r\n antages at være i barnets tarv at have både en far og en mor, og at  \r\n\r\n staten/samfundet har en særlig forpligtelse til at tilgodese barnets tarv,  \r\n\r\n når det stiller foranstaltninger til rådighed, som berører barnet. </P>  \r\n\r\n<P>Det foreslås, at oplysninger, som kan identificere donor, registreres og  \r\n\r\n opbevares i 70 år, og at donor skal informeres herom. </P>  \r\n\r\n<P>Hensigten med at fastsætte opbevaringsperioden til 70 år er at sikre, at  \r\n\r\n barnet på ethvert tidspunkt i sit liv skal kunne indhente oplysninger om sin  \r\n\r\n genetiske far. </P>  \r\n\r\n<P>Endvidere gives der barnet ret til at få donors identitet oplyst, når  \r\n\r\n barnet har nået myndighedsalderen. Hvorledes barnet vil anvende disse  \r\n\r\n oplysninger, herunder om barnet vælger at kontakte donor, er op til barnet  \r\n\r\n selv at afgøre. </P>  \r\n\r\n<P>Forslaget om at ophæve donoranonymiteten medfører ingen ændringer i de  \r\n\r\n civilretlige følger af at være donor, f.eks. ændringer i reglerne om  \r\n\r\n faderskab, bidragspligt, arveret m.v. </P>  \r\n\r\n<P>Det forslås videre, at sundhedsministeren bemyndiges til at fastsætte  \r\n\r\n nærmere regler om, hvilke oplysninger der skal registreres, hvordan og af  \r\n\r\n hvem de skal indberettes, hvorledes de skal opbevares, og om, hvem der skal  \r\n\r\n drive registret. Det er afgørende vigtigt, at registrering og opbevaring  \r\n\r\n foregår på betryggende måde, dvs. således at alene barnet har mulighed for at  \r\n\r\n få udleveret de registrerede oplysninger. </P>  \r\n\r\n<P>Endelig bemyndiges ministeren til at fastsætte nærmere regler om de  \r\n\r\n oplysninger, donor skal modtage. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 50,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "1997/2 LF 53",
            "stateLabel": "Forkastet",
            "references": [
                {
                    "shortName": "1997/2 LSF 53",
                    "title": "1997 LSF 53   FORSLAG TIL LOV OM ÆNDRING AF LOV OM KUNSTIG BEFRUGTNING I FORBINDELSE MED   LÆGELIG BEHANDLING, DIAGNOSTIK OG FORSKNING M.V. (ENLIGES OG LESBISKES ADGANG   TIL INSEMINATION SAMT LÆGELIG BEHANDLING) ",
                    "presentationName": "Lovforslag som fremsat",
                    "documentTypeId": 400,
                    "documentId": 111153,
                    "eliUri": "/eli/ft/199722K00053",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/19972/lovforslag_oversigtsformat/L53.htm"
                },
                {
                    "shortName": "1997/2 BTL 53",
                    "title": "1997 BTL 53   BETÆNKNING OVER FORSLAG TIL LOV OM ÆNDRING AF LOV OM KUNSTIG BEFRUGTNING I   FORBINDELSE MED LÆGELIG BEHANDLING, DIAGNOSTIK OG FORSKNING M.V. (ENLIGES OG   LESBISKES ADGANG TIL INSEMINATION SAMT LÆGELIG BEHANDLING)    NR L 53 1997-98. 2. SAMLING ",
                    "presentationName": "Betænkning  over lovforslag",
                    "documentTypeId": 420,
                    "documentId": 108526,
                    "eliUri": "/eli/ft/199724K00053",
                    "externalLink": ""
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "03/07/1998"
        },
        {
            "displayName": "Accession",
            "displayValue": "199724K00053"
        },
        {
            "displayName": "Entydig dokumentidentifikation",
            "displayValue": "CL008600"
        },
        {
            "displayName": "Dato for førstegangsindlæggelse",
            "displayValue": "03/07/1998"
        },
        {
            "displayName": "Dato for indlæggelse",
            "displayValue": "03/07/1998"
        },
        {
            "displayName": "Dokumenttype",
            "displayValue": "Betænkning  over lovforslag"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "53"
        },
        {
            "displayName": "År for udstedelse",
            "displayValue": "1997"
        },
        {
            "displayName": "Folketingssamling",
            "displayValue": "2"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}