{
    "id": 65606,
    "title": "Cirkulære om lov om butikstid og om udstillinger (Til samtlige politimestre, politidirektøren i København, Københavns Magistrat og de interesserede organisationer) ",
    "documentTypeId": "140",
    "isSagsforlobPeriodValid": false,
    "shortName": "CIR nr 139 af 28/09/1989",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<UL>  \r\n\r\n<LI><A HREF=\"#K1\">Kapitel 1 Indledende bemærkninger.</A></LI>  \r\n\r\n<LI><A HREF=\"#K2\">Kapitel 2 Lov om butikstid §§ 2-4</A></LI>  \r\n\r\n<LI><A HREF=\"#K3\">Kapitel 3 Butiksindehaveres udstillingslokaler</A></LI>  \r\n\r\n<LI><A HREF=\"#K4\">Kapitel 4 Tilladelse til salg på udstillinger</A></LI>  \r\n\r\n<LI><A HREF=\"#K5\">Kapitel 5 Ophævelsesbestemmelser</A></LI>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Cirkulære om lov om butikstid og om udstillinger  \r\n\r\n (Til samtlige politimestre, politidirektøren i København, Københavns  \r\n\r\n Magistrat og de interesserede organisationer) </H1>  \r\n\r\n<P></P>  \r\n\r\n<BR>  \r\n\r\n<A NAME=\"K1\"></A>\r\n\r\n<DIV CLASS=KAPITEL ID=\"K1\">  \r\n\r\n<H3 CLASS=KTITLE1 ALIGN=CENTER>Kapitel 1 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Indledende bemærkninger. </I> </P>  \r\n\r\n<A NAME=\"P1\"></A>\r\n\r\n<DIV CLASS=PARAGRAPH ID=\"P1\">  \r\n\r\n<P CLASS=PARAB> <B>§ 1. </B> Dette cirkulære træder i stedet for  \r\n\r\n Handelsministeriets cirkulære nr. 26 af 2. marts 1970 om tilladelse til  \r\n\r\n handel på udstillinger m.v. og Handelsministeriets cirkulære nr. 137 af 22.  \r\n\r\n juni 1976 om udstillinger m.v. efter lov om butikstid. </P>  \r\n\r\n</DIV>  \r\n\r\n<A NAME=\"P2\"></A>\r\n\r\n<DIV CLASS=PARAGRAPH ID=\"P2\">  \r\n\r\n<P CLASS=PARAB> <B>§ 2. </B> I cirkulæret redegøres for Erhvervs- og  \r\n\r\n Selskabsstyrelsens opfattelse af, hvorledes bestemmelserne i §§ 2, 3 og 4 i  \r\n\r\n lov om butikstid, lovbekendtgørelse nr. 558 af 18. august 1989, skal anvendes  \r\n\r\n i praksis (cirkulærets kap. 2). </P>  \r\n\r\n<P CLASS=STK> <I>Stk. 2. </I> Endvidere redegøres for betingelserne for, at  \r\n\r\n butiksindehavere må holde deres udstillingslokaler åbne uden for  \r\n\r\n butikstiderne (cirkulærets kap. 3). </P>  \r\n\r\n<P CLASS=STK> <I>Stk. 3. </I> Endelig redegøres for praksis med hensyn til  \r\n\r\n meddelelse af tilladelse til salg på udstillinger, jf. § 15 i næringslov,  \r\n\r\n lovbekendtgørelse nr. 185 af 25. marts 1988, og § 8, stk. 1, i lov om  \r\n\r\n butikstid (cirkulærets kap. 4). </P>  \r\n\r\n</DIV>  \r\n\r\n</DIV>  \r\n\r\n<A NAME=\"K2\"></A>\r\n\r\n<DIV CLASS=KAPITEL ID=\"K2\">  \r\n\r\n<H3 CLASS=KTITLE1 ALIGN=CENTER>Kapitel 2 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Lov om butikstid §§ 2-4 </I> </P>  \r\n\r\n<A NAME=\"P3\"></A>\r\n\r\n<DIV CLASS=PARAGRAPH ID=\"P3\">  \r\n\r\n<P CLASS=PARAB> <B>§ 3. </B> Visse af de i lovens § 2 nævnte varer, f.eks.  \r\n\r\n brændsel og proviant til skibe m.m., kan sælges uden iagttagelse af  \r\n\r\n butikstidsbestemmelserne fra lokaler, hvorfra der i butikstiden tillige må  \r\n\r\n sælges andre varer. I sådanne tilfælde må butikken kun være åben i det  \r\n\r\n omfang, det er påkrævet for at sælge de varer, som er nævnt i lovens § 2, og  \r\n\r\n der må derfor om fornødent foretages afskærmning af de øvrige varer. </P>  \r\n\r\n</DIV>  \r\n\r\n<A NAME=\"P4\"></A>\r\n\r\n<DIV CLASS=PARAGRAPH ID=\"P4\">  \r\n\r\n<P CLASS=PARAB> <B>§ 4. </B> De i lovens § 3 nævnte sortimentsbutikker, der  \r\n\r\n holdes åbne uden for butikstiden, må kun føre de varer, som er tilladt efter  \r\n\r\n bekendtgørelse om vareområdet efter §§ 3 og 4 i lov om butikstid. Vareområdet  \r\n\r\n må således ikke suppleres med de i lovens § 2 nævnte varer eller ved  \r\n\r\n opstilling af automater i eller uden for butikken, ligesom bestemmelsen i  \r\n\r\n lovens § 4 ikke vil kunne anvendes af sortimentsbutikker, jf. ordlyden af  \r\n\r\n lovens § 3, hvorefter butikkerne <I>til enhver tid</I> kun må føre de varer,  \r\n\r\n som er fastsat for vedkommende sortimentsbutik. </P>  \r\n\r\n</DIV>  \r\n\r\n<A NAME=\"P5\"></A>\r\n\r\n<DIV CLASS=PARAGRAPH ID=\"P5\">  \r\n\r\n<P CLASS=PARAB> <B>§ 5. </B> Salgslokaler, der henføres under forskellige af  \r\n\r\n de i lovens § 3, stk. 1, nævnte sortimentsbutikker, må ikke være indbyrdes  \r\n\r\n forbundne, jf. lovens § 3, stk. 2. </P>  \r\n\r\n<P CLASS=STK> <I>Stk. 2. </I> Salgslokaler må betegnes som indbyrdes  \r\n\r\n forbundne, når der er mulighed for gennemgang for publikum eller personale  \r\n\r\n eller umiddelbar flytning af varer fra det ene lokale til det andet. Der må  \r\n\r\n således i adskillelsen mellem lokalerne ikke være dør eller anden åbning.  \r\n\r\n Salgslokalerne må heller ikke have fælles baglokale. </P>  \r\n\r\n</DIV>  \r\n\r\n<A NAME=\"P6\"></A>\r\n\r\n<DIV CLASS=PARAGRAPH ID=\"P6\">  \r\n\r\n<P CLASS=PARAB> <B>§ 6. </B> En sortimentsbutik må stå i indvendig  \r\n\r\n forbindelse med en butik, som er omfattet af butikstidsbestemmelserne i  \r\n\r\n lovens § 1, idet lovens § 3, stk. 2, ikke hindrer dette. Det må dog kræves,  \r\n\r\n at der uden for den almindelige og supplerende butikstid er etableret en  \r\n\r\n sådan adskillelse mellem de to butikker, at der skabes sikkerhed for, at  \r\n\r\n salget begrænses til de tilladte varer. Adskillelsen kan f.eks.  \r\n\r\n tilvejebringes ved en låst dør. </P>  \r\n\r\n<P CLASS=STK> <I>Stk. 2. </I> I cirkulæret af 22. juni 1976 punkt 4, stk. 2  \r\n\r\n og 3, var det anført, at det yderligere var en forudsætning, at betaling  \r\n\r\n skete i den butik, hvor varerne førtes, og at begge butikker havde egen  \r\n\r\n indgang. Disse forudsætninger skal som følge af udviklingen i retspraksis  \r\n\r\n (UfR 1985 s. 699 og 1988 s. 69 og s. 731) ikke længere være opfyldt. Det kan  \r\n\r\n herefter alene kræves, at der er etableret en sådan adskillelse mellem de to  \r\n\r\n butikker, at der skabes sikkerhed for, at salget begrænses til de tilladte  \r\n\r\n varer, jf. stk. 1. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K3\"></A>\r\n\r\n<DIV CLASS=KAPITEL ID=\"K3\">  \r\n\r\n<H3 CLASS=KTITLE1 ALIGN=CENTER>Kapitel 3 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Butiksindehaveres udstillingslokaler </I>  \r\n\r\n</P>  \r\n\r\n<A NAME=\"P7\"></A>\r\n\r\n<DIV CLASS=PARAGRAPH ID=\"P7\">  \r\n\r\n<P CLASS=PARAB> <B>§ 7. </B> For at butiksindehavere må holde deres  \r\n\r\n udstillingslokaler åbne for publikum uden for den almindelige og supplerende  \r\n\r\n butikstid, jf. § 1 i lov om butikstid, må bl.a. følgende forudsætninger være  \r\n\r\n opfyldt: </P>  \r\n\r\n<UL CLASS=PLAIN-LIST>  \r\n\r\n<LI>a) Udstillingen skal være et supplement til en virksomhed, der drives fra  \r\n\r\n andre lokaliteter, der er omfattet af lov om butikstid. Det er således i  \r\n\r\n almindelighed ikke tilstrækkeligt, at der ved siden af udstillingslokalet  \r\n\r\n blot findes et kontor, hvor aftaler med kunderne indgås. </LI>  \r\n\r\n<LI>b) Udstillingslokalet skal have selvstændig indgang for publikum. Står  \r\n\r\n udstillingslokalet i forbindelse med den næringsdrivendes butik, således at  \r\n\r\n lokalerne f.eks. er adskilt ved en væg med skydedør, må det være en  \r\n\r\n forudsætning, at publikum ikke - heller ikke i butikstiden - har adgang til  \r\n\r\n passage mellem udstillingslokalet og salgslokalet. </LI>  \r\n\r\n<LI>c) I udstillingslokalet må i almindelighed kun udstilles et enkelt  \r\n\r\n eksemplar af hver af de varer, der forhandles fra den erhvervsdrivendes  \r\n\r\n butik. Indeholder udstillingen flere eksemplarer af de enkelte fra butikken  \r\n\r\n forhandlede varer, eller udstilles der i betydeligt omfang varer, som  \r\n\r\n forhandles fra butikken, men som ikke findes i denne, må udstillingslokalet i  \r\n\r\n almindelighed betragtes som den erhvervsdrivendes lager. Da butikker efter  \r\n\r\n lovens § 1, stk. 4, også omfatter lagre, må et sådant lokale ikke holdes  \r\n\r\n åbent for publikum uden for butikstiden. </LI>  \r\n\r\n<LI>d) Der må i udstillingslokalet ikke - heller ikke i butikstiden - foregå  \r\n\r\n salg, herunder optagelse af bestillinger, eller foregå nogen form for aktivt  \r\n\r\n salgsarbejde. Er der på udstillingen fremlagt bestillingssedler, må disse  \r\n\r\n ikke efter at være udfyldt af publikum afleveres i udstillingslokalet. </LI>  \r\n\r\n</UL>  \r\n\r\n</DIV>  \r\n\r\n</DIV>  \r\n\r\n<A NAME=\"K4\"></A>\r\n\r\n<DIV CLASS=KAPITEL ID=\"K4\">  \r\n\r\n<H3 CLASS=KTITLE1 ALIGN=CENTER>Kapitel 4 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Tilladelse til salg på udstillinger </I>  \r\n\r\n</P>  \r\n\r\n<P>Lov om butikstid § 8, stk. 1, og næringslovens § 15, stk. 1 </P>  \r\n\r\n<A NAME=\"P8\"></A>\r\n\r\n<DIV CLASS=PARAGRAPH ID=\"P8\">  \r\n\r\n<P CLASS=PARAB> <B>§ 8. </B> Efter § 8, stk. 1, i lov om butikstid kan  \r\n\r\n Erhvervs- og Selskabsstyrelsen for salg, herunder bestillingsoptagelse, på  \r\n\r\n udstillinger undtage fra bestemmelserne i lovens § 1. En sådan tilladelse  \r\n\r\n omfatter i almindelighed samtidig en dispensation fra bestemmelsen i  \r\n\r\n næringslovens § 10, hvorefter varer normalt kun må afsættes fra fast  \r\n\r\n forretningssted. Om den praksis, der følges ved afgørelsen af, om der kan  \r\n\r\n gives dispensation fra næringslovens § 10 og butikstidslovens § 8, stk. 1,  \r\n\r\n henvises til cirkulærets §§ 9-12. </P>  \r\n\r\n</DIV>  \r\n\r\n<A NAME=\"P9\"></A>\r\n\r\n<DIV CLASS=PARAGRAPH ID=\"P9\">  \r\n\r\n<P CLASS=PARAB> <B>§ 9. </B> Erhvervs- og Selskabsstyrelsen lægger ved  \r\n\r\n afgørelsen af, om tilladelse kan gives, vægt på, om den pågældende udstilling  \r\n\r\n har et egentligt udstillingspræg og er båret af en ide. Tilladelse kan  \r\n\r\n således gives til udstillinger, hvor der vises nye produkter på områder med  \r\n\r\n teknisk udvikling eller modemæssige svingninger. Også til udstillinger, der  \r\n\r\n er båret af en ide om f.eks. at vise et samlet udbud af varer, der dækker et  \r\n\r\n vist fællesbehov, og som normalt forhandles som en del af i øvrigt  \r\n\r\n forskelligartede forretningers vareudvalg, f.eks. en udstilling  \r\n\r\n &#187;Boligen&#171; eller &#187;Friluftsliv&#171;, vil der i almindelighed  \r\n\r\n kunne gives tilladelse. </P>  \r\n\r\n<P CLASS=STK> <I>Stk. 2. </I> Uden for udstillingsbegrebet falder derimod  \r\n\r\n salgsarrangementer, der kun har til formål at øge salget af de varer, som  \r\n\r\n udstillerne forhandler i deres butikker. En udstilling af denne art, hvor  \r\n\r\n udstillingslokalet i virkeligheden kan være en række camouflerede butikker,  \r\n\r\n er ikke båret af nogen ide, og der knytter sig ikke de særlige  \r\n\r\n erhvervsmæssige og forbrugermæssige interesser til udstillingens afholdelse,  \r\n\r\n som kan begrunde en dispensation. </P>  \r\n\r\n<P CLASS=STK> <I>Stk. 3. </I> Gives der tilladelse til handel på de i stk. 1  \r\n\r\n nævnte udstillinger, er det almindeligvis således, at der kun må optages  \r\n\r\n bestillinger på de udstillede varer. Endvidere må bestillinger fra forbrugere  \r\n\r\n kun optages, hvis udstilleren sædvanligvis sælger sådanne varer direkte til  \r\n\r\n forbrugere, og da alene til varens sædvanlige detailpris. </P>  \r\n\r\n<P CLASS=STK> <I>Stk. 4. </I> I almindelighed gives der ikke tilladelse til  \r\n\r\n direkte salg med samtidig overlevering af varen, medmindre der er tale om  \r\n\r\n</P>  \r\n\r\n<UL CLASS=PLAIN-LIST>  \r\n\r\n<LI>a) direkte salg af vareprøver af nærings- og nydelsesmidler til sædvanlig  \r\n\r\n detailpris af højst 50 kr. incl. moms pr. stk. </LI>  \r\n\r\n<LI>b) internationale udstillinger, dvs. udstillinger, hvori deltager  \r\n\r\n udstillere fra en række lande, eller som er arrangeret af en international  \r\n\r\n sammenslutning, eller </LI>  \r\n\r\n<LI>c) officielle udstillinger af produkter fra et enkelt fremmed land. </LI>  \r\n\r\n</UL>  \r\n\r\n<P CLASS=STK> <I>Stk. 5. </I> Der kan forventes givet tilladelse til, at hver  \r\n\r\n udstiller må udvælge een artikel og foretage direkte salg af denne artikel  \r\n\r\n til de besøgende på udstillingen. Prisen må ikke overstige 250 kr. incl.  \r\n\r\n moms. </P>  \r\n\r\n</DIV>  \r\n\r\n<A NAME=\"P10\"></A>\r\n\r\n<DIV CLASS=PARAGRAPH ID=\"P10\">  \r\n\r\n<P CLASS=PARAB> <B>§ 10. </B> Til antikvitets-, frimærke- og møntudstillinger  \r\n\r\n gives i almindelighed tilladelse til direkte salg. </P>  \r\n\r\n</DIV>  \r\n\r\n<A NAME=\"P11\"></A>\r\n\r\n<DIV CLASS=PARAGRAPH ID=\"P11\">  \r\n\r\n<P CLASS=PARAB> <B>§ 11. </B> Til udstillinger, der ikke kan anses for båret  \r\n\r\n af en ide som nævnt i § 9, stk. 1, gives i almindelighed ikke tilladelse til  \r\n\r\n optagelse af bestillinger, men der vil dog kunne gives tilladelse til, at  \r\n\r\n hver udstiller må udvælge een artikel og foretage direkte salg af denne  \r\n\r\n artikel til de besøgende på udstillingen. Prisen må ikke overstige 250 kr.  \r\n\r\n incl. moms. </P>  \r\n\r\n</DIV>  \r\n\r\n<A NAME=\"P12\"></A>\r\n\r\n<DIV CLASS=PARAGRAPH ID=\"P12\">  \r\n\r\n<P CLASS=PARAB> <B>§ 12. </B> Til udstillinger, der afholdes af en enkelt  \r\n\r\n erhvervsdrivende, og hvor kun denne deltager, gives hverken tilladelse til  \r\n\r\n optagelse af bestillinger eller direkte salg, heller ikke af en enkelt  \r\n\r\n artikel. </P>  \r\n\r\n</DIV>  \r\n\r\n</DIV>  \r\n\r\n<A NAME=\"K5\"></A>\r\n\r\n<DIV CLASS=KAPITEL ID=\"K5\">  \r\n\r\n<H3 CLASS=KTITLE1 ALIGN=CENTER>Kapitel 5 </H3>  \r\n\r\n<P></P>  \r\n\r\n<P CLASS=KTITLE2 ALIGN=CENTER> <I>Ophævelsesbestemmelser </I> </P>  \r\n\r\n<A NAME=\"P13\"></A>\r\n\r\n<DIV CLASS=PARAGRAPH ID=\"P13\">  \r\n\r\n<P CLASS=PARAB> <B>§ 13. </B> Cirkulære nr. 26 af 2. marts 1970 og cirkulære  \r\n\r\n nr. 137 af 22. juni 1976 ophæves. </P>  \r\n\r\n</DIV>  \r\n\r\n</DIV>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Erhvervs- og Selskabsstyrelsen, den 28.  \r\n\r\n september 1989 </I> </P>  \r\n\r\n<P CLASS=UNDERSKREVET-AF ALIGN=CENTER>Ole Bløndal </P>  \r\n\r\n<P CLASS=MINISTER ALIGN=RIGHT>/ Niels Anker Ring </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "07/10/1989"
        },
        {
            "displayName": "Accession",
            "displayValue": "C19890013909"
        },
        {
            "displayName": "Entydig dokumentidentifikation",
            "displayValue": "CM024712"
        },
        {
            "displayName": "Dato for førstegangsindlæggelse",
            "displayValue": "24/09/1997"
        },
        {
            "displayName": "Dato for indlæggelse",
            "displayValue": "07/02/2002"
        },
        {
            "displayName": "Dokumenttype",
            "displayValue": "Cirkulære (1 sp)"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "139"
        },
        {
            "displayName": "År for udstedelse",
            "displayValue": "1989"
        },
        {
            "displayName": "Dato for underskrift",
            "displayValue": "28/09/1989"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Industrimin., Erhvervs- og Selskabsstyrelsen j.nr. 89-30.929"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}