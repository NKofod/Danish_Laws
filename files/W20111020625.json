{
    "id": 153506,
    "title": "Ankestyrelsens principafgørelse 169-11 om arbejdsskade - erhvervsevnetab - årsløn - skattefri rejsegodtgoerelse",
    "documentTypeId": "240",
    "isSagsforlobPeriodValid": true,
    "shortName": "KEN nr 10206 af 04/10/2011",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 169-11 om arbejdsskade - erhvervsevnetab - årsløn - skattefri rejsegodtgoerelse</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Resume:</span>\r\n   </p>\r\n   <p class=\"TekstGenerel\">Skattefri rejsegodtgørelse er en ligningsmæssigt fastsat godtgørelse, som ydes til dækning af gennemsnitlige faktiske udgifter i forbindelse med arbejdet. Der er således ikke tale om løn eller anden arbejdsfortjeneste, som skal indgå i vurderingen af indtjeningsevnen. Godtgørelsen indgår derfor hverken i fastsættelsen af årslønnen eller erhvervsevnetabsprocenten.</p>\r\n</div>\r\n<p>\r\n   <span class=\"Bold\">Love:</span>\r\n</p>\r\n<p>Lov om arbejdsskadesikring - lovbekendtgørelse nr. 848 af 7. september 2009 - § 17 og § 24</p>\r\n<p>\r\n   <span class=\"Bold\">Afgørelse:</span>\r\n</p>\r\n<p>Ankestyrelsen har i principielt møde truffet afgørelse om, hvorvidt skattefri rejsegodtgørelse skal indgå i fastsættelsen af tab af erhvervsevne og årsløn.</p>\r\n<p>Resultatet er</p>\r\n<p>· Du har ret til erstatning for tab af erhvervsevne på 15 procent. Vi forhøjer derfor erstatningen fra mindre end 15 procent til 15 procent</p>\r\n<p>Vi ændrer således Arbejdsskadestyrelsens afgørelse om tab af erhvervsevne.</p>\r\n<p>· Erstatningen skal beregnes på grundlag af en årsløn på 293.000 kr.</p>\r\n<p>· Den skattefri rejsegodtgørelse indgår hverken i fastsættelsen af årslønnen eller erhvervsevnetabsprocenten</p>\r\n<p>Du vil høre fra Arbejdsskadestyrelsen, som vil beregne den nye erstatning for tab af erhvervsevne og sørge for, at beløbet bliver udbetalt.</p>\r\n<p>Der var enighed på mødet.</p>\r\n<p>\r\n   <span class=\"Bold\">Begrundelsen for afgørelsen om skattefri rejsegodtgørelse</span>\r\n</p>\r\n<p>Den skattefri rejsegodtgørelse medtages ikke i beregningen af årslønnen og vurderingen af, hvad du kunne have tjent uden arbejdsskaden.</p>\r\n<p>Vi har lagt vægt på, at der i vurderingen af den tilskadekomnes indtjeningsevne på skadestidspunktet indgår den samlede arbejdsfortjeneste, herunder løn samt indbetalte pensions- og ATP-bidrag. Indtægter, som ikke er udtryk for en arbejdsfortjeneste, indgår derimod ikke. Skattefri rejsegodtgørelse er en ligningsmæssigt fastsat godtgørelse for gennemsnitlige faktiske udgifter i forbindelse med arbejdet. Der er således ikke tale om en arbejdsfortjeneste, og godtgørelsen indgår derfor ikke i vurderingen af indtjeningsevnen.</p>\r\n<p>Vi henviser i øvrigt til Højesterets dom af 20. oktober 2005 (U. 2006.244H) om Lønmodtagernes Garantifond, hvor Højesteret fastslog, at skattefri rejsegodtgørelse ikke er en lønindkomst.</p>\r\n<p>\r\n   <span class=\"Bold\">Begrundelsen for afgørelsen om erstatning</span>\r\n</p>\r\n<p>Vi vurderer, at du har et indtægtstab på cirka 15 procent i forhold til, hvad du kunne have tjent, hvis du ikke var kommet til skade.</p>\r\n<p>Vi har lagt vægt på, at du som følge af arbejdsskaden ikke længere kan varetage dit hidtidige arbejde som chauffør og nu er i arbejde til en løn, der ligger 13,1 procent under den indkomst, som du kunne have haft i dag uden skaden. Vi har desuden lagt vægt på, at der er dokumenteret et sikkert og varigt erhvervsevnetab. Vi har derfor fastsat dit erhvervsevnetab til 15 procent.</p>\r\n<p>Vi har beregnet din lønnedgang på grundlag af din indkomst før og efter arbejdsskaden.</p>\r\n<p>Vi har vurderet din indtjeningsevne uden arbejdsskaden på baggrund af den fremregulerede indkomst fra 2008, da dette giver det mest retvisende billede af, hvad du kunne have tjent i dag uden skaden.</p>\r\n<p>Vi har lagt vægt på, at din arbejdsgiver har oplyst, at det ikke præcist kan angives, hvad du kunne have tjent i 2010 ved fortsat ansættelse uden arbejdsskaden, men at eksportchauffører i gennemsnit tjente 320.000 kr. Vi har i den forbindelse lagt vægt på, at din arbejdsgivers oplysninger er baseret på et meget generelt skøn uden hensyn til dine forhold, hvorimod din indkomst i 2008 er knyttet til din arbejdsindsats umiddelbart inden arbejdsskaden. Da i alt fald den fremregulerede indkomst i 2006 er på højde med den fremregulerede indkomst i 2008, finder vi, at du sandsynligvis ville have modtaget en nogenlunde tilsvarende løn i 2010, hvis du ikke var kommet til skade.</p>\r\n<p>Du tjente i 2008 ifølge skatteoplysninger samlet 292.390 kr. inklusiv ATP og pension, hvilket efter den almindelige lønudvikling fremreguleret svarer til 314.720 kr. i 2010-niveau:</p>\r\n<p>A-indkomst 2008 (inklusiv ferie) = 259.497 kr.</p>\r\n<p>ATP = 3.260 kr.</p>\r\n<p>Pension = 29.633 kr.</p>\r\n<p>I alt = 292.390 kr.</p>\r\n<p>Fremreguleret til 2010-niveau = maksimal årsløn i 2010 på 451.000 kr./maksimal årsløn i 2008 på 419.000 kr. x 292.390 kr. = 314.720 kr.</p>\r\n<p>Du tjente i 2006 samlet 275.482 kr. inklusiv pension og ATP svarende til 313.743 kr. fremreguleret til 2010-niveau.</p>\r\n<p>Vi har sammenholdt den indkomst, som du kunne have haft i 2010-niveau uden arbejdsskaden, med den indkomst, som du havde i det andet halvår af 2010 omregnet til et helt års beskæftigelse.</p>\r\n<p>Vi har lagt vægt på, at du har smerter og besvær med at sidde i længere tid. Du får også smerter ved løft. Det er vores vurdering, at arbejdsskaden hindrer dig i at varetage dit hidtidige mangeårige arbejde som chauffør.</p>\r\n<p>Vi har desuden lagt vægt på, at du pr. 1. juli 2010 overgik til arbejde som omsorgsmedhjælper vedXX Kommune i en tidsbegrænset fuldtidsstilling, og at du fra ansættelsens start til og med december 2010 (6 måneder) ifølge lønsedler havde en samlet indkomst på 136.228 kr.</p>\r\n<p>Denne indkomstberegning af baseret på følgende beløb:</p>\r\n<p>AM-indkomst juli-december 2010 (inklusiv ferie) = 117.149,09 kr.</p>\r\n<p>Samlet ATP-bidrag juli-december 2010 (eget og arbejdsgivers bidrag) = 1.620 kr.</p>\r\n<p>Samlet pension juli-december 2010 (eget og arbejdsgivers bidrag) = 15.693,6 kr.</p>\r\n<p>Særlig feriegodtgørelse på 1,95 procent af 117.689,09 (beregningsgrundlaget juli-december 2010) = 2.294,94 kr.</p>\r\n<p>I alt 136.757,62 kr.</p>\r\n<p>Den særlige feriegodtgørelse, som udgør 1,95 procent af årsgrundlaget, kommer til udbetaling en gang om året og indgår i den årlige indkomst efter totalindkomstprincippet.</p>\r\n<p>Din indtjening i sidste halvår af 2010 svarer til 273.515 kr. for et helt års beskæftigelse. Dette svarer i forhold til en indkomst som chauffør på 314.729 kr. til en lønnedgang på 13,1 procent.</p>\r\n<p>Selvom din aktuelle ansættelse er midlertidig, er det vores vurdering, at lønnen i ansættelsen nogenlunde svarer til din indtjeningsevne med følgerne af arbejdsskaden sammenholdt med din erhvervsmæssige baggrund og alder. Da der efter vores vurdering er tale om et sikkert erhvervsevnetab, har vi fastsat dit erhvervsevnetab til 15 procent.</p>\r\n<p>Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde. Der gives ikke erstatning, hvis erhvervsevnen er nedsat med mindre end 15 procent. En lønnedgang, der ligger lidt under 15 procent, betyder ikke, at den tilskadekomne er afskåret fra erstatning, hvis der i øvrigt foreligger et klart og varigt erhvervsevnetab. Dette fremgår af Principafgørelse U-19-04.</p>\r\n<p>Oplysningerne fremgår særligt af funktionsattest af 5. oktober 2009, sygedagpengeakter fra Jobcenter A, årsopgørelser, telefonnotat af 15. juli 2010 og lønsedler modtaget i Ankestyrelsen den 4. maj 2011.</p>\r\n<p>\r\n   <span class=\"Bold\">Begrundelsen for afgørelsen om årsløn</span>\r\n</p>\r\n<p>Vi vurderer, at du havde en indkomst i året forud for skaden på cirka 293.000 kr.</p>\r\n<p>Da du kom til skade den 30. januar 2009, har vi fastsat din årsløn på baggrund af din indtjening i perioden februar 2008 til og med januar 2009.</p>\r\n<p>Vi har fastsat din indtægt i den pågældende periode ved at lægge 11/12 af indtægten i 2008 til 1/12 af 2008-indtægten opreguleret til 2009-niveau:</p>\r\n<p>Du tjente i hele 2008 i alt 292.390 kr. Dette svarer til 302.857 kr. i 2009-niveau. 11/12 af 292.390 kr. + 1/12 af 302.857 kr. = 293.262 kr.</p>\r\n<p>Det giver 293.000 kr., når der afrundes til hele antal 1.000.</p>\r\n<p>Vi fastsætter årslønnen ud fra den samlede arbejdsfortjeneste i året før arbejdsskaden. Vi fastsætter årslønnen efter et skøn, hvis der har været tale om særlige ansættelsesforhold. Vi beregner erstatningen for tab af erhvervsevne på grundlag af årslønnen.</p>\r\n<p>Oplysningerne fremgår særligt af årsopgørelser.</p>\r\n<p>\r\n   <span class=\"Bold\">Bemærkninger til klagen</span>\r\n</p>\r\n<p>Dit fagforbund har oplyst, at den skattefrie godtgørelse er en overenskomstmæssig fastsat løn, som derfor bør indgå i årslønsfastsættelsen. Dit forbund har vedlagt uddrag af overenskomsten.</p>\r\n<p>Vi bemærker, at vi ikke er enige i, at godtgørelsen skal indgå i vurderingen af din indkomst som chauffør. Vi henviser i det hele til begrundelsen for afgørelsen.</p>\r\n<p>\r\n   <span class=\"Bold\">Oplysningerne i sagen</span>\r\n</p>\r\n<p>Vi har afgjort sagen på grundlag af</p>\r\n<p>· de oplysninger, som forelå, da Arbejdsskadestyrelsen traf afgørelse i sagen</p>\r\n<p>· Arbejdsskadestyrelsens afgørelse af 3. september 2010. Ved denne afgørelse fik du afslag på erstatning for tab af erhvervsevne.</p>\r\n<p>· klagen til Ankestyrelsen</p>\r\n<p>· Arbejdsskadestyrelsens brev om genvurdering</p>\r\n<p>· lønsedler modtaget i Ankestyrelsen den 4. maj 2011</p>\r\n<p>Vi har besluttet at behandle sagen principielt til belysning af, hvorvidt skattefri rejsegodtgørelse skal indgå i fastsættelse af årslønnen og erhvervsevnetabsprocenten.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "10/07/2013"
        },
        {
            "displayName": "Accession",
            "displayValue": "W20111020625"
        },
        {
            "displayName": "Entydig dokumentidentifikation",
            "displayValue": "BS006308"
        },
        {
            "displayName": "Dato for indlæggelse",
            "displayValue": "10/07/2013"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10206"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Dato for underskrift",
            "displayValue": "04/10/2011"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "J.nr.: 1224154-10"
        },
        {
            "displayName": "Stikord",
            "displayValue": "169-11"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}