{
    "id": 120492,
    "title": "Bekendtgørelse om Den Danske Filmskole",
    "documentTypeId": "60",
    "isSagsforlobPeriodValid": true,
    "shortName": "BEK nr 793 af 30/06/2008",
    "documentHtml": "<div class=\"bjelke\">Oversigt (indholdsfortegnelse)</div><p class=\"Indholdsfortegnelse\"><a href=\"#Kap1\">Kapitel 1</a>   Styrelse</p>\r\n      <p class=\"Indholdsfortegnelse\"><a href=\"#Kap2\">Kapitel 2</a>   Uddannelse</p>\r\n      <p class=\"Indholdsfortegnelse\"><a href=\"#Kap3\">Kapitel 3</a>   Dispensation, klageadgang mv.</p><div class=\"bjelke\">Den fulde tekst</div><p class=\"Titel2\">Bekendtgørelse om Den Danske Filmskole</p>\r\n      <p class=\"Indledning2\">I henhold til § 10, stk. 1 og § 11, stk. 1 i lovbekendtgørelse nr. 889 af 21. september 2000 om videregående kunstneriske uddannelsesinstitutioner under Kulturministeriet fastsættes:</p>\r\n      <p class=\"Kapitel\"><a name=\"Kap1\">Kapitel 1</a></p>\r\n      <p class=\"KapitelOverskrift2\">Styrelse</p>\r\n      <p class=\"ParagrafGruppeOverskrift\">Rektor</p>\r\n      <p class=\"Paragraf\"><span class=\"ParagrafNr\">§ 1.</span> Skolen ledes af en rektor, der har det overordnede ansvar for skolens virksomhed.</p>\r\n      <p class=\"Stk2\"><span class=\"StkNr\">Stk. 2.</span> Rektor er ansvarlig for den daglige ledelse af skolens administration og personale.</p>\r\n      <p class=\"Paragraf\"><span class=\"ParagrafNr\">§ 2.</span> Rektor ansættes af kulturministeren.</p>\r\n      <p class=\"Paragraf\"><span class=\"ParagrafNr\">§ 3.</span> Rektor træffer afgørelse i alle sager, som ikke ved lov, andre retsregler eller bestemmelser i denne bekendtgørelse er henlagt til andre myndigheder.</p>\r\n      <p class=\"Stk2\"><span class=\"StkNr\">Stk. 2.</span> Rektor kan pålægge såvel skolerådet som en eller flere af skolens undervisere at drøfte og afgive udtalelse om emner af betydning for skolen.</p>\r\n      <p class=\"Stk2\"><span class=\"StkNr\">Stk. 3.</span> Rektor udpeger en stedfortræder (prorektor), som varetager rektors opgaver i tilfælde af rektors forfald.</p>\r\n      <p class=\"ParagrafGruppeOverskrift\">Skolerådet</p>\r\n      <p class=\"Paragraf\"><span class=\"ParagrafNr\">§ 4.</span> Skolerådet er skolens kollegiale organ.</p>\r\n      <p class=\"Stk2\"><span class=\"StkNr\">Stk. 2.</span> Skolerådet drøfter og afgiver udtalelse til rektor om:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> studieordning og undervisningsplan,</p>\r\n          <p class=\"Liste1\"><span class=\"Liste1Nr\">2)</span> skolens budget og</p>\r\n          <p class=\"Liste1\"><span class=\"Liste1Nr\">3)</span> forslag til retsregler, som har betydning for skolen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Skolerådet kan i øvrigt drøfte alle sager, som har væsentlig betydning for skolens organisation og virksomhed.</p>\r\n      <p class=\"Stk2\"><span class=\"StkNr\">Stk. 4.</span> Skolerådet kan nedsætte udvalg til behandling af bestemte sager samt udpege repræsentanter fra skolen til udvalg, råd og lignende.</p>\r\n      <p class=\"Stk2\"><span class=\"StkNr\">Stk. 5.</span> I de tilfælde, hvor de drøftede sager endeligt skal afgøres af Kulturministeriet, forelægger rektor skolerådets vedtagne indstillinger for ministeriet.</p>\r\n      <p class=\"Paragraf\"><span class=\"ParagrafNr\">§ 5.</span> Skolerådet, der består af 1 formand og 7 medlemmer, sammensættes på følgende måde:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> rektor som er født formand,</p>\r\n          <p class=\"Liste1\"><span class=\"Liste1Nr\">2)</span> 3 medlemmer som repræsentanter for underviserne,</p>\r\n          <p class=\"Liste1\"><span class=\"Liste1Nr\">3)</span> 2 medlemmer som repræsentanter for de studerende</p>\r\n          <p class=\"Liste1\"><span class=\"Liste1Nr\">4)</span> 1 medlem som repræsentant for det tekniske personale,</p>\r\n          <p class=\"Liste1\"><span class=\"Liste1Nr\">5)</span> 1 medlem som repræsentant for det administrative personale.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Repræsentanter for underviserne vælges for 1 år ad gangen af og blandt skolens faste undervisere samt timelærere med ansættelse for et undervisningsår. Repræsentanter for de studerende vælges for 1 år ad gangen af og blandt skolens studerende. Repræsentanter for det teknisk/administrative personale vælges for 1 år ad gangen af og blandt henholdsvis det tekniske og administrative personale.</p>\r\n      <p class=\"Stk2\"><span class=\"StkNr\">Stk. 3.</span> Genvalg kan finde sted. For hvert medlem af skolerådet, bortset fra rektor, vælges en suppleant. Valget finder sted umiddelbart efter undervisningsårets start.</p>\r\n      <p class=\"Stk2\"><span class=\"StkNr\">Stk. 4.</span> I tilfælde af rektors forfald, deltager rektors stedfortræder (prorektor) i skolerådets møder.</p>\r\n      <p class=\"Stk2\"><span class=\"StkNr\">Stk. 5.</span> Rektor fastsætter regler om valg til skolerådet.</p>\r\n      <p class=\"Paragraf\"><span class=\"ParagrafNr\">§ 6.</span> Skolerådet afholder møde så ofte rektor finder anledning hertil, dog mindst 4 gange årligt. Rektor indkalder til møde, når mindst 3 medlemmer skriftligt anmoder herom.</p>\r\n      <p class=\"Stk2\"><span class=\"StkNr\">Stk. 2.</span> Skolerådet er beslutningsdygtigt, når 5 af dets medlemmer er til stede. Beslutninger træffes ved almindeligt stemmeflertal. Er stemmerne lige, er rektors stemme afgørende.</p>\r\n      <p class=\"Stk2\"><span class=\"StkNr\">Stk. 3.</span> Skolerådet fastsætter selv sin forretningsorden.</p>\r\n      <p class=\"Kapitel\"><a name=\"Kap2\">Kapitel 2</a></p>\r\n      <p class=\"KapitelOverskrift2\">Uddannelse</p>\r\n      <p class=\"ParagrafGruppeOverskrift\">Strukturen</p>\r\n      <p class=\"Paragraf\"><span class=\"ParagrafNr\">§ 7.</span> Bekendtgørelsen omfatter følgende uddannelser:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> En instruktøruddannelse på 4 år, jf. § 12.</p>\r\n          <p class=\"Liste1\"><span class=\"Liste1Nr\">2)</span> En fotografuddannelse på 4 år, jf. § 13.</p>\r\n          <p class=\"Liste1\"><span class=\"Liste1Nr\">3)</span> En tonemesteruddannelse på 4 år, jf. § 14.</p>\r\n          <p class=\"Liste1\"><span class=\"Liste1Nr\">4)</span> En klipperuddannelse på 4 år, jf. § 15.</p>\r\n          <p class=\"Liste1\"><span class=\"Liste1Nr\">5)</span> En produceruddannelse på 4 år, jf. § 16.</p>\r\n          <p class=\"Liste1\"><span class=\"Liste1Nr\">6)</span> En animationsuddannelse på 4,5 år, jf. § 17.</p>\r\n          <p class=\"Liste1\"><span class=\"Liste1Nr\">7)</span> En manuskriptuddannelse på 2 år, jf. § 18.</p>\r\n          <p class=\"Liste1\"><span class=\"Liste1Nr\">8)</span> En dokumentarinstruktør / tilrettelægger uddannelse på 4 år, jf. § 19.</p>\r\n          <p class=\"Liste1\"><span class=\"Liste1Nr\">9)</span> En flerkamerainstruktør / studie producer uddannelse på 4 år, jf. § 20.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 8.</span> Ved Det Danske Akademi for Digital, Interaktiv Underholdning (DADIU) udbyder Den Danske Filmskole en computerspilsuddannelse.</p>\r\n      <p class=\"Stk2\"><span class=\"StkNr\">Stk. 2.</span> Computerspilsuddannelsen består af et 2-årigt forløb med to spilproduktioner.</p>\r\n      <p class=\"Stk2\"><span class=\"StkNr\">Stk. 3</span> . For studerende på Filmskolens animationsuddannelse består computerspilsuddannelsen af to DADIU forløb, med i alt fire spilproduktioner.</p>\r\n      <p class=\"Stk2\"><span class=\"StkNr\">Stk. 4.</span> DADIU fastsætter særskilte regler for optagelse, deltagelse og evalueringer på computerspilsuddannelsen.</p>\r\n      <p class=\"ParagrafGruppeOverskrift\">Optagelse</p>\r\n      <p class=\"Paragraf\"><span class=\"ParagrafNr\">§ 9.</span> Der afholdes optagelsesprøve til uddannelserne. Afgørelse om optagelse træffes af Den Danske Filmskole efter en konkret bedømmelse af ansøgerens evner og færdigheder på baggrund af skriftlig ansøgning, indsendte værker, samtale og optagelsesprøve.</p>\r\n      <p class=\"Stk2\"><span class=\"StkNr\">Stk. 2.</span> Optagelsesprøven afholdes af et optagelsesudvalg, som består af rektor eller en stedfortræder udpeget af rektor, et antal undervisere og minimum 1 ekstern censor. Optagelsesudvalgets medlemmer skal under voteringen gøre notater om præstationen til personlig brug ved udarbejdelse af en eventuel klagesag. Notaterne skal opbevares i mindst 1 år, og herudover indtil en eventuel klagesag er afsluttet.</p>\r\n      <p class=\"Stk2\"><span class=\"StkNr\">Stk. 3.</span> De eksterne censorer beskikkes af Kulturministeriet efter indstilling fra Den Danske Filmskole. En censor er kun ekstern, såfremt vedkommende ikke, eller kun kortvarigt, er ansat på Den Danske Filmskole i undervisningsåret.</p>\r\n      <p class=\"Stk2\"><span class=\"StkNr\">Stk. 4.</span> Ansøgere kan kun indstille sig til optagelse på en uddannelse ved samme ansøgningsopslag.</p>\r\n      <p class=\"Paragraf\"><span class=\"ParagrafNr\">§ 10.</span> Kulturministeriet fastsætter årligt optagelsestal efter drøftelse med Den Danske Filmskole.</p>\r\n      <p class=\"Paragraf\"><span class=\"ParagrafNr\">§ 11.</span> Den Danske Filmskole fastsætter inden for denne bekendtgørelses rammer nærmere regler om optagelsesprocedurer.</p>\r\n      <p class=\"Stk2\"><span class=\"StkNr\">Stk. 2.</span> Reglerne skal omfatte:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> adgangsgrundlag,</p>\r\n          <p class=\"Liste1\"><span class=\"Liste1Nr\">2)</span> optagelsestal,</p>\r\n          <p class=\"Liste1\"><span class=\"Liste1Nr\">3)</span> fremgangsmåde ved ansøgning og optagelse,</p>\r\n          <p class=\"Liste1\"><span class=\"Liste1Nr\">4)</span> bedømmelse og</p>\r\n          <p class=\"Liste1\"><span class=\"Liste1Nr\">5)</span> dispensation- og klageadgang.</p>\r\n        </div>\r\n      </p>\r\n      <p class=\"ParagrafGruppeOverskrift\">Indhold</p>\r\n      <p class=\"Paragraf\"><span class=\"ParagrafNr\">§ 12.</span> Instruktøruddannelsen har til formål at kvalificere den studerende til kunstnerisk og praktisk at fungere som instruktør på film- og tvproduktioner på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> filmens historie og æstetik,</p>\r\n          <p class=\"Liste1\"><span class=\"Liste1Nr\">2)</span> dramaturgi og manuskriptarbejde,</p>\r\n          <p class=\"Liste1\"><span class=\"Liste1Nr\">3)</span> iscenesættelse og personinstruktion,</p>\r\n          <p class=\"Liste1\"><span class=\"Liste1Nr\">4)</span> film og tv-mediets teknologi og udtryksmidler.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 13.</span> Fotografuddannelsen har til formål at kvalificere den studerende til kunstnerisk og praktisk at fungere som fotograf på film- ogtvproduktioner på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> filmens historie, dramaturgi og æstetik,</p>\r\n          <p class=\"Liste1\"><span class=\"Liste1Nr\">2)</span> praktik og metode, herunder lyssætning,</p>\r\n          <p class=\"Liste1\"><span class=\"Liste1Nr\">3)</span> fotografiet og kameraarbejdet som udtryksmiddel,</p>\r\n          <p class=\"Liste1\"><span class=\"Liste1Nr\">4)</span> kamera-, video-, råfilm og laboratorieteknologi.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 14.</span> Tonemesteruddannelsen har til formål at kvalificere den studerende til kunstnerisk og praktisk at fungere som tonemester på film- og tvproduktioner på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> filmens historie, dramaturgi og æstetik,</p>\r\n          <p class=\"Liste1\"><span class=\"Liste1Nr\">2)</span> praktik og metode ved optagelse og efterarbejde,</p>\r\n          <p class=\"Liste1\"><span class=\"Liste1Nr\">3)</span> lyden som udtryksmiddel, herunder lyddesign,</p>\r\n          <p class=\"Liste1\"><span class=\"Liste1Nr\">4)</span> lydteknologi.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 15.</span> Klipperuddannelsen har til formål at kvalificere den studerende til kunstnerisk og praktisk at fungere som klipper på film-og tvproduktioner på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> filmens historie, dramaturgi og æstetik,</p>\r\n          <p class=\"Liste1\"><span class=\"Liste1Nr\">2)</span> praktik og metode ved klip- og lydarbejde,</p>\r\n          <p class=\"Liste1\"><span class=\"Liste1Nr\">3)</span> klipningen som udtryksmiddel, herunder spil, camera, tempo, rytme og genre,</p>\r\n          <p class=\"Liste1\"><span class=\"Liste1Nr\">4)</span> klippeteknologi.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 16.</span> Produceruddannelsen har til formål at kvalificere den studerende til kunstnerisk og praktisk at fungere som producer på film-og tvproduktioner på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> filmens historie og æstetik,</p>\r\n          <p class=\"Liste1\"><span class=\"Liste1Nr\">2)</span> dramaturgi og manuskriptudvikling,</p>\r\n          <p class=\"Liste1\"><span class=\"Liste1Nr\">3)</span> projektudvikling,</p>\r\n          <p class=\"Liste1\"><span class=\"Liste1Nr\">4)</span> finansiering,</p>\r\n          <p class=\"Liste1\"><span class=\"Liste1Nr\">5)</span> produktionsstyring af film- og tv-optagelse, efterarbejde og lancering.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 17.</span> Animationsuddannelsen har til formål at kvalificere den studerende til kunstnerisk og praktisk at fungere som animationsinstruktør på film-og tv-produktioner, samt på digitale interaktive medier på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> filmens og computerspillets historie og æstetik,</p>\r\n          <p class=\"Liste1\"><span class=\"Liste1Nr\">2)</span> dramaturgi og manuskriptskrivning,</p>\r\n          <p class=\"Liste1\"><span class=\"Liste1Nr\">3)</span> projektudvikling,</p>\r\n          <p class=\"Liste1\"><span class=\"Liste1Nr\">4)</span> animations- og computerspilsinstruktion og produktionsmetodik/teknik,</p>\r\n          <p class=\"Liste1\"><span class=\"Liste1Nr\">5)</span> animation, og storyboarding ,</p>\r\n          <p class=\"Liste1\"><span class=\"Liste1Nr\">6)</span> hardware- og softwareteknologi,</p>\r\n          <p class=\"Liste1\"><span class=\"Liste1Nr\">7)</span> animationsfilm- og spilproduktion.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 18.</span> Manuskriptuddannelsen har til formål at kvalificere den studerende til kunstnerisk og praktisk at fungere som manuskriptforfatter på film-og tvproduktioner på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> På uddannelsen gives der undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> filmens historie og æstetik,</p>\r\n          <p class=\"Liste1\"><span class=\"Liste1Nr\">2)</span> dramaturgi og manuskriptskrivning,</p>\r\n          <p class=\"Liste1\"><span class=\"Liste1Nr\">3)</span> skrivningens teori, metode og praksis,</p>\r\n          <p class=\"Liste1\"><span class=\"Liste1Nr\">4)</span> research og ideudvikling, herunder genre og former,</p>\r\n          <p class=\"Liste1\"><span class=\"Liste1Nr\">5)</span> filmtekniske grundbegreber og filmens udtryksmidler.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 19.</span> Dokumentarinstruktør / tilrettelæggeruddannelsen har til formål at kvalificere den studerende til kunstnerisk og praktisk at fungere som dokumentarinstruktør / tilrettelægger på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> dramaturgi og film- og tv-historie,</p>\r\n          <p class=\"Liste1\"><span class=\"Liste1Nr\">2)</span> redaktion og konceptudvikling,</p>\r\n          <p class=\"Liste1\"><span class=\"Liste1Nr\">3)</span> et- og flerkamera optagemetodik,</p>\r\n          <p class=\"Liste1\"><span class=\"Liste1Nr\">4)</span> redigering og lydefterarbejde.</p>\r\n        </div>\r\n      </p>\r\n      <p class=\"Paragraf\"><span class=\"ParagrafNr\">§ 20.</span> Flerkamerainstruktør / studie produceruddannelsen har til formål at kvalificere den studerende til kunstnerisk og praktisk at fungere som flerkamerainstruktør / studieproducer på professionelt niveau.</p>\r\n      <p class=\"Stk2\"><span class=\"StkNr\">Stk. 2.</span> Der gives undervisning inden for følgende hovedområder:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> dramaturgi og film- og tv-historie,</p>\r\n          <p class=\"Liste1\"><span class=\"Liste1Nr\">2)</span> redaktion og konceptudvikling,</p>\r\n          <p class=\"Liste1\"><span class=\"Liste1Nr\">3)</span> udviklings- og produktionsledelse,</p>\r\n          <p class=\"Liste1\"><span class=\"Liste1Nr\">4)</span> et- og flerkamera og optagemetodik,</p>\r\n          <p class=\"Liste1\"><span class=\"Liste1Nr\">5)</span> billedmixning, redigering og lydefterarbejde.</p>\r\n        </div>\r\n      </p>\r\n      <p class=\"ParagrafGruppeOverskrift\">Uddannelsernes tilrettelæggelse</p>\r\n      <p class=\"Paragraf\"><span class=\"ParagrafNr\">§ 21.</span> Den Danske Filmskole fastsætter inden for bekendtgørelsens rammer nærmere regler om uddannelsernes indhold i en studieordning. Studieordningen sendes til Kulturministeriet til orientering.</p>\r\n      <p class=\"Stk2\"><span class=\"StkNr\">Stk. 2.</span> Studieordningen skal indeholde bestemmelser om:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> mål for og indhold af undervisningsemner/temaer på de enkelte uddannelser,</p>\r\n          <p class=\"Liste1\"><span class=\"Liste1Nr\">2)</span> tidsmæssigt omfang af undervisningsemner/temaer, projekter mv. og deres placering i uddannelsesforløbet,</p>\r\n          <p class=\"Liste1\"><span class=\"Liste1Nr\">3)</span> undervisningsformer,</p>\r\n          <p class=\"Liste1\"><span class=\"Liste1Nr\">4)</span> beskrivelse af samarbejdet mellem de enkelte uddannelser,</p>\r\n          <p class=\"Liste1\"><span class=\"Liste1Nr\">5)</span> praktik og praktiske øvelser, herunder midtvejs- og afgangsfilm,</p>\r\n          <p class=\"Liste1\"><span class=\"Liste1Nr\">6)</span> evalueringernes antal, form og placering i uddannelsen.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 3.</span> Den Danske Filmskole kan dispensere fra de regler i studieordningen, der alene er fastsat af skolen selv.</p>\r\n      <p class=\"Stk2\"><span class=\"StkNr\">Stk. 4.</span> Studieordningen og væsentlige ændringer heri træder i kraft ved undervisningsårets begyndelse.</p>\r\n      <p class=\"ParagrafGruppeOverskrift\">Bedømmelse</p>\r\n      <p class=\"Paragraf\"><span class=\"ParagrafNr\">§ 22.</span> Der foretages en evaluering af den studerende ved afslutningen af hvert studieår. Evaluering af midtvejs- og afgangsproduktioner skal være skriftlig, og der skal deltage minimum en ekstern censor. Den eksterne censor beskikkes af Kulturministeriet efter indstilling fra skolen. En censor betragtes kun som ekstern, såfremt vedkommende ikke, eller kun kortvarigt, er ansat på Den Danske Filmskole i undervisningsåret.</p>\r\n      <p class=\"Stk2\"><span class=\"StkNr\">Stk. 2.</span> Evalueringen foregår ved en samtale mellem underviseren og den studerende.</p>\r\n      <p class=\"Stk2\"><span class=\"StkNr\">Stk. 3.</span> Evalueringen skal indeholde en vurdering af den studerendes:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> kunstneriske og faglige udvikling,</p>\r\n          <p class=\"Liste1\"><span class=\"Liste1Nr\">2)</span> indsats på produktioner mv. og</p>\r\n          <p class=\"Liste1\"><span class=\"Liste1Nr\">3)</span> færdigheder og udtryk.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 4.</span> Evalueringen skal indeholde konkrete råd vedrørende arten og omfanget af den studerendes indsats i det efterfølgende undervisningsforløb.</p>\r\n      <p class=\"Stk2\"><span class=\"StkNr\">Stk. 5.</span> Såfremt underviseren vurderer, at den studerende ikke opfylder skolens krav om kunstnerisk og faglig udvikling skal evalueringen gives skriftligt.</p>\r\n      <p class=\"Stk2\"><span class=\"StkNr\">Stk. 6.</span> Skolen fastsætter nærmere regler om evalueringerne.</p>\r\n      <p class=\"Paragraf\"><span class=\"ParagrafNr\">§ 23.</span> Hvis gentagne skriftlige evalueringer viser, at den studerende ikke opfylder Den Danske Filmskoles krav til kunstnerisk og faglig udvikling, kan rektor efter samtale med den studerende træffe afgørelse om relegation.</p>\r\n      <p class=\"Paragraf\"><span class=\"ParagrafNr\">§ 24.</span> Den Danske Filmskole kan i forbindelse med evalueringer tilbyde særlige vilkår til studerende med fysisk eller psykisk funktionsnedsættelse, til studerende med et andet modersmål end dansk og til studerende med tilsvarende vanskeligheder, når skolen vurderer, at dette er nødvendigt for at ligestille sådanne studerende med andre ved evalueringen. Det er en forudsætning, at der med tilbudet ikke sker en sænkning af evalueringsniveauet.</p>\r\n      <p class=\"Paragraf\"><span class=\"ParagrafNr\">§ 25.</span> Den Danske Filmskole indbyder repræsentanter for film- og tvbranchen til at se de studerendes afgangsfilm/projekter.</p>\r\n      <p class=\"ParagrafGruppeOverskrift\">Andre bestemmelser</p>\r\n      <p class=\"Paragraf\"><span class=\"ParagrafNr\">§ 26.</span> Der er mødepligt til skolens undervisning.</p>\r\n      <p class=\"Stk2\"><span class=\"StkNr\">Stk. 2.</span> Udeblivelse, som ikke skyldes sygdom eller tilsvarende forhold, kan medføre en advarsel. I gentagelsestilfælde kan rektor efter samtale med den studerende træffe afgørelse om relegation.</p>\r\n      <p class=\"Paragraf\"><span class=\"ParagrafNr\">§ 27.</span> Den Danske Filmskole udgiver og ajourfører en studievejledning om uddannelserne. Studievejledningen skal indeholde en bredere redegørelse for uddannelserne mv., en praktisk vejledning for de studerende og oplysning om andre forhold af betydning for de studerendes planlægning af deres uddannelse.</p>\r\n      <p class=\"Paragraf\"><span class=\"ParagrafNr\">§ 28.</span> Den Danske Filmskole kan udbyde kortere efteruddannelseskurser til imødekommelse af faglige behov indenfor film- og tvproduktion.</p>\r\n      <p class=\"Paragraf\"><span class=\"ParagrafNr\">§ 29.</span> Studerende kan få orlov fra en uddannelse efter regler, der fastsættes af Den Danske Filmskole</p>\r\n      <p class=\"Stk2\"><span class=\"StkNr\">Stk. 2.</span> Studerende kan i orlovsperioden ikke deltage i undervisningen eller indstille sig til bedømmelser.</p>\r\n      <p class=\"Stk2\"><span class=\"StkNr\">Stk. 3.</span> Studerende kan i orlovsperioden ikke lade sig vælge til eller være medlem af skolens kollegiale organer.</p>\r\n      <p class=\"Stk2\"><span class=\"StkNr\">Stk. 4.</span> Orlov kan ikke meddeles før den studerende har gennemført 1. undervisningsår på uddannelsen.</p>\r\n      <p class=\"Stk2\"><span class=\"StkNr\">Stk. 5.</span> Ansøgt orlov skal dog meddeles, hvis den er begrundet i barsel, adoption, dokumenteret sygdom eller FN-tjeneste.</p>\r\n      <p class=\"Stk2\"><span class=\"StkNr\">Stk. 6.</span> Studerende, der ved kontrakt med forsvaret stiller sig til rådighed for FN-tjeneste m.v., følger reglerne i § 5 i lov om ændring af lov om forsvarets personel, lov om hjemmeværnet, lov om Statens Uddannelsesstøtte og lov om værnepligtsorlov m.v.</p>\r\n      <p class=\"Stk2\"><span class=\"StkNr\">Stk. 7.</span> Den Danske Filmskole kan dispensere fra stk. 4, hvis der foreligger usædvanlige forhold.</p>\r\n      <p class=\"Stk2\"><span class=\"StkNr\">Stk. 8.</span> Så vidt muligt inden orlovsperioden påbegyndelse og senest ved dens afslutning, laves en individuel handlingsplan for den studerendes videre uddannelsesforløb efter regler, der fastsættes af Den Danske Filmskole.</p>\r\n      <p class=\"Paragraf\"><span class=\"ParagrafNr\">§ 30.</span> Gennemførsel af uddannelserne på Den Danske Filmskole giver ret til følgende betegnelse:</p>\r\n      <p class=\"Tekst2\">\r\n        <div>\r\n          <p class=\"Liste1\"><span class=\"Liste1Nr\">1)</span> færdiguddannede på instruktøruddannelsen: Instruktør ddf.,</p>\r\n          <p class=\"Liste1\"><span class=\"Liste1Nr\">2)</span> færdiguddannede på fotografuddannelsen: Fotograf ddf.,</p>\r\n          <p class=\"Liste1\"><span class=\"Liste1Nr\">3)</span> færdiguddannede på tonemesteruddannelsen: Tonemester ddf.,</p>\r\n          <p class=\"Liste1\"><span class=\"Liste1Nr\">4)</span> færdiguddannede på klipperuddannelsen: Klipper ddf.,</p>\r\n          <p class=\"Liste1\"><span class=\"Liste1Nr\">5)</span> færdiguddannede på produceruddannelsen: Producer ddf.,</p>\r\n          <p class=\"Liste1\"><span class=\"Liste1Nr\">6)</span> færdiguddannede på animationsuddannelsen: Animationsinstruktør ddf.,</p>\r\n          <p class=\"Liste1\"><span class=\"Liste1Nr\">7)</span> færdiguddannede på manuskriptuddannelsen: Manuskriptforfatter ddf.,</p>\r\n          <p class=\"Liste1\"><span class=\"Liste1Nr\">8)</span> færdiguddannede på dokumentar instruktør / tilrettelæggeruddannelsen: Dokumentarinstruktør / Tilrettelægger ddf.,</p>\r\n          <p class=\"Liste1\"><span class=\"Liste1Nr\">9)</span> færdiguddannede på Flerkamera instruktør / Studieproduceruddannelsen: Flerkamerainstruktør / Studieproducer ddf.</p>\r\n        </div>\r\n      </p>\r\n      <p class=\"Stk2\"><span class=\"StkNr\">Stk. 2.</span> Den Danske Filmskole udsteder bevis for gennemført uddannelse. Beviset skal indeholde en beskrivelse af den konkrete uddannelse med redegørelse for dens faglige sammensætning.</p>\r\n      <p class=\"Kapitel\"><a name=\"Kap3\">Kapitel 3</a></p>\r\n      <p class=\"KapitelOverskrift2\">Dispensation, klageadgang mv.</p>\r\n      <p class=\"Paragraf\"><span class=\"ParagrafNr\">§ 31.</span> Kulturministeriet kan dispensere fra bekendtgørelsen, når særlige forhold taler herfor.</p>\r\n      <p class=\"Paragraf\"><span class=\"ParagrafNr\">§ 32.</span> Kulturministeriet kan tillade fravigelse af bekendtgørelsen som led i forsøg. Samtidig fastsættes forsøgets varighed og rapporteringsformen.</p>\r\n      <p class=\"Paragraf\"><span class=\"ParagrafNr\">§ 33.</span> Klager over Den Danske Filmskoles afgørelser i henhold til denne bekendtgørelse indgives til skolen. Skolen fastsætter nærmere regler for behandlingen af klager.</p>\r\n      <p class=\"Stk2\"><span class=\"StkNr\">Stk. 2.</span> Skolens afgørelse kan, når klagen vedrører retlige spørgsmål om en studerendes forhold, indbringes for Kulturministeriet.</p>\r\n      <p class=\"Stk2\"><span class=\"StkNr\">Stk. 3.</span> Fristen for indgivelse af klager i henhold til stk. 1 og stk. 2. er på 4 uger fra den dag, afgørelsen er meddelt den pågældende.</p>\r\n      <p class=\"ParagrafGruppeOverskrift\">Overgangs- og ikrafttrædelsesbestemmelser</p>\r\n      <p class=\"Paragraf\"><span class=\"ParagrafNr\">§ 34.</span> Bekendtgørelsen træder i kraft den 1. august 2008.</p>\r\n      <p class=\"Stk2\"><span class=\"StkNr\">Stk. 2.</span> Bekendtgørelse nr. 811 af 4. oktober 1995 om Den Danske Filmskole ophæves.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I>Kulturministeriet, den 30. juni 2008</I></P><P CLASS=SIGN1 ALIGN=\"CENTER\">Brian Mikkelsen</P><P CLASS=SIGN2 ALIGN=\"RIGHT\">/ Mette-Astrid Jessen</P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Kulturministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "29/07/2008"
        },
        {
            "displayName": "Accession",
            "displayValue": "B20080079305"
        },
        {
            "displayName": "Entydig dokumentidentifikation",
            "displayValue": "AK000623"
        },
        {
            "displayName": "Dato for førstegangsindlæggelse",
            "displayValue": "29/07/2008"
        },
        {
            "displayName": "Dato for indlæggelse",
            "displayValue": "29/07/2008"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "793"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "30/06/2008"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Ressortministeriets journalnummer",
            "displayValue": "Kulturmin., j.nr. 2004-20203-8"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}