{
    "id": 106165,
    "title": "1986 BSF 51   FORSLAG TIL FOLKETINGSBESLUTNING OM ÆNDRING AF VURDERINGSLOVEN M.V. OG OM   AFBØDNING AF VISSE VIRKNINGER AF DEN 18. ALMINDELIGE VURDERING ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 51",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 51 </P>  \r\n\r\n<P></P>  \r\n\r\n<P>Forslag til folketingsbeslutning om ændring af vurderingsloven m.v. og om  \r\n\r\n afbødning af visse virkninger af den 18. almindelige vurdering </P>  \r\n\r\n<P></P>  \r\n\r\n<P>Fremsat af Lykketoft (S) Camre (S) Jytte Hilden (S) Hækkerup (S) Lohmann  \r\n\r\n (S) Lissa Mathiasen (S) Stavad (S) Tastesen (S) </P>  \r\n\r\n<P></P>  \r\n\r\n<P>den 18. november 1986 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til at fremsætte lovforslag, der </P>  \r\n\r\n<P>indebærer, at vurderingsloven, jf. lovbekendtgørelse nr. 437 af </P>  \r\n\r\n<P>14. august 1984 om vurdering af landets faste ejendomme, med </P>  \r\n\r\n<P>virkning fra årsomvurderingen af 1. januar 1987 ændres på 2 </P>  \r\n\r\n<P>punkter: </P>  \r\n\r\n<P>1. Grundværdierne for almennyttige boligselskaber ansættes lavere end </P>  \r\n\r\n<P>til almindelig markedsværdi under hensyntagen til grundenes </P>  \r\n\r\n<P>faktiske uomsættelighed. </P>  \r\n\r\n<P>2. Grundværdierne for parcelhuse ansættes i almindelighed efter </P>  \r\n\r\n<P>faktisk benyttelse i de tilfælde, hvor byplan eller byplanudkast </P>  \r\n\r\n<P>m.v. giver adgang til en teoretisk udnyttelse, der afgørende </P>  \r\n\r\n<P>adskiller sig fra den aktuelle faktiske anvendelse. Samtidig </P>  \r\n\r\n<P>ændres reglerne om frigørelsesafgift, således at merværdien ved </P>  \r\n\r\n<P>overgang til en mere intensiv anvendelse belægges med </P>  \r\n\r\n<P>frigørelsesafgift. </P>  \r\n\r\n<P>For at sikre gradvis tilpasning af ejendomsskattebetalingen </P>  \r\n\r\n<P>gennemføres desuden: </P>  \r\n\r\n<P>3. Statstilskud til nedbringelse af huslejestigningen i almennyttige </P>  \r\n\r\n<P>og private etageejendomme, herunder private andelsboliger, der er </P>  \r\n\r\n<P>en følge af grundværdistigningerne ved den 18. almindelige </P>  \r\n\r\n<P>vurdering. </P>  \r\n\r\n<P>4. Statstilskud til nedbringelse af ejendomsskattestigninger for </P>  \r\n\r\n<P>ejerboliger i de tilfælde, hvor grunden er vurderet efter en </P>  \r\n\r\n<P>teoretisk mere intensiv anvendelse end den faktiske. </P>  \r\n\r\n<P>5. Adgang for kommunerne til for samspilsramte almennyttige byggerier </P>  \r\n\r\n<P>midlertidigt at nedsætte den pålignede ejendomsskat, så stigning i </P>  \r\n\r\n<P>den faktiske ejendomsskattebetaling helt undgås. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Socialdemokratiet er af den opfattelse, at den 18. almindelige </P>  \r\n\r\n<P>vurdering som følge af en mere konsekvent gennemførelse af en </P>  \r\n\r\n<P>række gældende principper i vurderingsloven har understreget et </P>  \r\n\r\n<P>behov for principielle ændringer i denne lovgivning. </P>  \r\n\r\n<P>Socialdemokratiet forudsætter, at de første 2 punkter i </P>  \r\n\r\n<P>beslutningsforslaget kan tages op med virkning om muligt allerede </P>  \r\n\r\n<P>fra årsomvurderingen pr. 1. januar 1987. Det vil i praksis </P>  \r\n\r\n<P>indebære, at de berørte ejendomme skal gennemgå en særskilt </P>  \r\n\r\n<P>nyvurdering allerede ved denne årsomvurdering, mens øvrige </P>  \r\n\r\n<P>ejendomme nøjes med den automatiske opregulering efter de gældende </P>  \r\n\r\n<P>principper. </P>  \r\n\r\n<P>Uanset de mere principielle ændringer i vurderingsloven finder </P>  \r\n\r\n<P>Socialdemokratiet det påkrævet at sikre en gradvis tilpasning af </P>  \r\n\r\n<P>ejendomsskattebetalingen både i etageejendomme, hvor praksis for </P>  \r\n\r\n<P>grundvurderingen er ændret ved den 18. almindelige vurdering, og </P>  \r\n\r\n<P>for fritliggende ejerboliger, hvor grundvurderingen er voldsomt </P>  \r\n\r\n<P>opreguleret, fordi man har taget hensyn til jordens mulige </P>  \r\n\r\n<P>intensive anvendelse i fremtiden. </P>  \r\n\r\n<P>Den skitserede overgangsordning er i slægtskab med den særlige </P>  \r\n\r\n<P>ordning for tæt-lavt udlejningsbyggeri, der i 1981 blev gennemført </P>  \r\n\r\n<P>for at sikre, at ejendomsskattebetalingerne som følge af </P>  \r\n\r\n<P>byggeretsprincippet kun gradvis slog igennem. </P>  \r\n\r\n<P>Imidlertid er afbødning af stigningerne i den nu foreslåede ordning </P>  \r\n\r\n<P>skitseret som en statslig tilskudsordning for ikke at ændre </P>  \r\n\r\n<P>budgetteringsforudsætningerne for de berørte kommuner, der på </P>  \r\n\r\n<P>nuværende tidspunkt allerede har fastsat grundskyldpromillerne for </P>  \r\n\r\n<P>1987. </P>  \r\n\r\n<P>Den foreslåede ordning skønnes for 2/3's vedkommende at vedrøre </P>  \r\n\r\n<P>Københavns og Frederiksberg Kommuner. </P>  \r\n\r\n<P>Det skønnes med stor usikkerhed, at der kan blive tale om statslige </P>  \r\n\r\n<P>tilskud i 1987 på et sted mellem 100 og 150 mill. kr., og at </P>  \r\n\r\n<P>tilskudsrammen vil blive halveret i hvert af de følgende år. Det </P>  \r\n\r\n<P>forudsættes endvidere, at tilskud ydes efter ansøgning fra det </P>  \r\n\r\n<P>enkelte boligselskab, den enkelte andelsboligforening eller den </P>  \r\n\r\n<P>enkelte ejer af en privat udlejningsejendom i huslejeregulerede </P>  \r\n\r\n<P>områder eller af et parcelhus og lign., hvor grundværdien er ansat </P>  \r\n\r\n<P>efter en teoretisk højere anvendelsesmulighed. </P>  \r\n\r\n<P>Endelig forudsættes det, at tilskud i 1987 højst kan andrage det </P>  \r\n\r\n<P>beløb, hvormed ejendomsskatten omregnet pr. m2 boligareal </P>  \r\n\r\n<P>overstiger 1986-niveauet med 7 kr. I 1988 kan tilskuddet højst </P>  \r\n\r\n<P>andrage det beløb, hvormed ejendomsskatten pr. m2 boligareal </P>  \r\n\r\n<P>overstiger 1986-niveauet med 14 kr., og i 1989 gives alene tilskud </P>  \r\n\r\n<P>til de beløb, hvormed ejendomsskatten pr. m2 boligareal overstiger </P>  \r\n\r\n<P>1986-niveauet med 21 kr. pr. m2. </P>  \r\n\r\n<P>Tilskudsordningen tilbydes sidste gang i 1990 og alene til de beløb, </P>  \r\n\r\n<P>hvormed ejendomsskatten pr. m2 overstiger 1986-niveauet med 28 kr. </P>  \r\n\r\n<P>pr. m2. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00051"
        },
        {
            "displayName": "Entydig dokumentidentifikation",
            "displayValue": "CL004989"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "51"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}