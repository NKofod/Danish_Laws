{
    "id": 126511,
    "title": "Rådighed, ikke søgt stillinger nok, frist på 2 måneder, søgt 2 stillinger i fristperioden",
    "documentTypeId": "240",
    "isSagsforlobPeriodValid": true,
    "shortName": "KEN nr 10287 af 11/12/2008",
    "documentHtml": "<div class=\"bjelke\">Den fulde tekst</div><p class=\"Titel2\">Rådighed, ikke søgt stillinger nok, frist på 2 måneder, søgt 2 stillinger i fristperioden</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet indsendte den 22. november 2007 ledighedserklæring. Det fremgik heraf, at medlemmet den 22. oktober 2007 selv havde sagt sit arbejde op.</div>\r\n        </p>\r\n        <p class=\"Tekst2\">\r\n          <div>Medlemmet fik efterfølgende 111 timers karantæne på grund af, at han selv havde sagt op, og derfor var selvforskyldt ledig.</div>\r\n        </p>\r\n        <p class=\"Tekst2\">\r\n          <div>A-kassen sendte den 10. december 2007 brev til medlemmet, hvori a-kassen oplyste, at medlemmet havde ret til dagpenge, og samme dag sendte a-kassen meddelelse om, at medlemmet skulle dokumentere sin jobsøgning. Medlemmet fik en 2 måneders frist.</div>\r\n        </p>\r\n        <p class=\"Tekst2\">\r\n          <div>Medlemmet blev den 12. februar 2008 indkaldt til en samtale i a-kassen.</div>\r\n        </p>\r\n        <p class=\"Tekst2\">\r\n          <div>Medlemmet deltog i samtalen den 15. februar 2008, og medlemmet medbragte her en liste, hvoraf det fremgik, at medlemmet havde søgt 2 stillinger i fristperioden. Medlemmet oplyste videre direkte forespurgt, at han vist nok havde søgt flere stillinger.</div>\r\n        </p>\r\n        <p class=\"Tekst2\">\r\n          <div>Medlemmets advokat oplyste efterfølgende, at medlemmet havde søgt 4 stillinger mere (i alt 6 stillinger) i fristperioden.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet havde modtaget fyldestgørende vejledning fra a-kassen om betingelserne for at stå til rådighed, herunder om medlemmets pligt til at være aktivt arbejdssøgende.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet ikke kunne anses for at være til rådighed for arbejdsmarkedet i fuldt tilstrækkelig omfang.</div>\r\n        </p>\r\n        <p class=\"Tekst2\">\r\n          <div>Ankenævnet lagde ved afgørelsen vægt på, at medlemmet på jobsøgningsskemaet alene havde angivet, at han i fristperioden den 10. december 2007 til den 15. februar 2008 havde søgt 2 stillinger.</div>\r\n        </p>\r\n        <p class=\"Tekst2\">\r\n          <div>Ankenævnet fandt ikke, uanset at medlemmet ansås for at have søgt i alt 6 stillinger i en periode på 2 måneder, at medlemmet kunne anses for at have været aktivt jobsøgende.</div>\r\n        </p>\r\n      </div>\r\n      <p class=\"TekstV\">Advokaterne</p>\r\n      <p class=\"TekstV\">Angående X</p>\r\n      <p class=\"TekstV\">Ankenævnet har behandlet Deres klage på møde den 11. december 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\"><span class=\"Bold\">A F G Ø R E L S E</span></p>\r\n      <p class=\"TekstV\">X har ikke ret til dagpenge fra den 15. februar 2008.</p>\r\n      <p class=\"TekstV\">X kan få dagpenge igen, når han har haft ustøttet arbejde i mere end 300 timer på normale løn- og ansættelsesvilkår inden for en periode på 10 uger.</p>\r\n      <p class=\"TekstV\">Ankenævnet tiltræder således Arbejdsdirektoratets afgørelse af den 22. maj 2008.</p>\r\n      <p class=\"TekstV\"><span class=\"Italic\">B E G R U N D E L S E</span></p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> X den 22. oktober 2007selv opsagde sit arbejde hos A,</p>\r\n        <p class=\"Liste1\"><span class=\"Liste1Nr\" id=\"\">–</span> X den 28. november 2007 deltog i en vejledningssamtale hos a-kassen, hvor a-kassen vejledte om rådighed og det at være aktivt jobsøgende,</p>\r\n        <p class=\"Liste1\"><span class=\"Liste1Nr\" id=\"\">–</span> X til vejledningsmødet den 28. november 2007 fik udleveret pjecen ”Værd at vide......”,</p>\r\n        <p class=\"Liste1\"><span class=\"Liste1Nr\" id=\"\">–</span> X den 6. december 2007 var til en CV samtale hos a-kassen, hvor a-kassen vejledte om pligten til at søge arbejde,</p>\r\n        <p class=\"Liste1\"><span class=\"Liste1Nr\" id=\"\">–</span> X den 10. december 2007 fik en frist på 2 måneder til at dokumentere sin jobsøgning,</p>\r\n        <p class=\"Liste1\"><span class=\"Liste1Nr\" id=\"\">–</span> X den 12. februar 2008 blev indkaldt til en samtale hos a-kassen den 15. februar 2008,</p>\r\n        <p class=\"Liste1\"><span class=\"Liste1Nr\" id=\"\">–</span> X på mødet den 15. februar 2008 afleverede et jobsøgningsskema,</p>\r\n        <p class=\"Liste1\"><span class=\"Liste1Nr\" id=\"\">–</span> det af jobsøgningsskemaet fremgik, at X havde søgt 2 stillinger i fristperioden, og</p>\r\n        <p class=\"Liste1\"><span class=\"Liste1Nr\" id=\"\">–</span> X til samtalen blev spurgt, om han havde søgt andre stillinger, end dem han havde angivet på jobsøgningsskemaet, hvortil X oplyste, at han havde søgt en eller to mere end angivet på skemaet, og</p>\r\n        <p class=\"Liste1\"><span class=\"Liste1Nr\" id=\"\">–</span> De efterfølgende har oplyst, at X havde søgt yderligere 4 stillinger, heraf 2 telefonisk og 2 via Internettet.</p>\r\n      </p>\r\n      <p class=\"TekstV\">Ankenævnet har videre lagt til grund, at Arbejdsdirektoratet den 22. maj 2008 traf afgørelse om, at X ikke havde ret til dagpenge fra den 15. februar 2008, og at X igen kunne få dagpenge, når han havde haft ustøttet arbejde i mere end 300 timer på normale løn- og ansættelsesvilkår inden for en periode på 10 uger.</p>\r\n      <p class=\"TekstV\">Et ledigt medlem kan kun få dagpenge, hvis medlemmet står til rådighed for arbejdsmarkedet. Heri ligger bl.a. betingelsen om, at et fuldtidsforsikret medlem skal være aktivt arbejdssøgende til et arbejde på fuld tid.</p>\r\n      <p class=\"TekstV\">A-kassen skal ved ledighedens indtræden informere medlemmet om et medlems rettigheder og pligter, herunder pligten til at stå til rådighed. A-kassen skal desuden give det enkelte medlem individuel og personlig vejledning, hvis medlemmet har behov herfor.</p>\r\n      <p class=\"TekstV\">Hvis a-kassen finder, at der foreligger tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at vise sin tilknytning til arbejdsmarkedet.</p>\r\n      <p class=\"TekstV\">Hvis a-kassen herefter finder, at medlemmet ikke står til rådighed, kan a-kassen ud fra en konkret rådighedsvurdering træffe afgørelse om, at medlemmet skal opfylde et arbejdskrav for igen at kunne få ret til dagpenge. Det vil for et fuldtidsforsikret medlem betyde, at den pågældende først kan få dagpenge igen, når han har haft mere end 300 timers arbejde i en periode på 10 uger.</p>\r\n      <p class=\"TekstV\">X deltog den 28. november 2007 i et vejledningsmøde hos a-kassen, og X blev i den forbindelse vejledt om blandt andet jobsøgning, samt fik udleveret pjecen ”Værd at vide om......”, hvori der blandt andet vejledes om jobsøgning. X var den 6. december 2007 til en CV samtale i a-kassen, hvor a-kassen blandt andet vejledte om jobsøgning mv.</p>\r\n      <p class=\"TekstV\">På baggrund af oplysningerne i sagen finder ankenævnet, at X har modtaget fyldestgørende vejledning fra a-kassen om betingelserne for at stå til rådighed, herunder om Xs pligt til at være aktivt arbejdssøgende.</p>\r\n      <p class=\"TekstV\">A-kassen gav den 10. december 2007 X en 2 måneders frist til at dokumentere sin jobsøgning. Der blev i dette brev også givet vejledning om, hvorledes jobsøgningsskemaet skulle udfyldes. Det fremgik blandt andet, at X på jobsøgningsskemaet skulle oplyse hos hvem han havde søgt job, hvad arbejdet bestod i, hvornår han havde søgt jobbet og hvordan (telefonisk, personligt eller skriftligt).</p>\r\n      <p class=\"TekstV\">X har alene på jobsøgningsskemaet angivet, at han i fristperioden den 10. december 2007 til den 15. februar 2008 havde søgt 2 stillinger. X oplyste direkte adspurgt af a-kassen, at han vist nok havde søgt yderligere 1-2 stillinger.</p>\r\n      <p class=\"TekstV\">Medlemmets advokat har oplyst, at medlemmet, ud over de to oplyste stillinger på jobsøgningsskemaet, havde søgt yderligere 4 stillinger, og derfor i fristperioden havde søgt i alt 6 stillinger.</p>\r\n      <p class=\"TekstV\">Det faktum, at X efterfølgende har oplyst, at have søgt 1-2 stillinger, og at De har oplyst, at X har søgt yderligere 4 stillinger, samt at X ikke havde forstået, hvorledes skemaet skulle udfyldes, kan ikke føre til et andet resultat.</p>\r\n      <p class=\"TekstV\">Ankenævnet har lagt vægt på, at X ikke over for a-kassen har givet udtryk for, at han var i tvivl om, hvordan jobsøgningsskemaet skulle udfyldes. Dertil fremgik det tydeligt af a-kassens brev den 10. december 2007, at X skulle angive alle stillinger, som han havde søgt, uanset hvilken ansøgningsform (personligt, telefonisk eller skriftligt) han havde anvendt.</p>\r\n      <p class=\"TekstV\">Ankenævnet finder ikke, at uanset om X anses for at have søgt i alt 6 stillinger i en periode på 2 måneder, at X kan anses for at have været aktivt jobsøgende, således at han kan anses for at være til rådighed for arbejdsmarkedet i fuldt tilstrækkelig omfang.</p>\r\n      <p class=\"TekstV\">Ankenævnet skal endeligt bemærke, at kravet om at skulle søge 4 stillinger pr. uge alene er Deres udlæg, mens a-kassen ikke i brevet til X af 10. december 2007 eller ved a-kassens yderligere vejledning, har pålagt X at søge et bestemt antal stillinger pr. uge.</p>\r\n      <p class=\"TekstV\">Ankenævnet finder imidlertid uanset dette faktum, at X ikke har været aktivt jobsøgende og til rådighed for arbejdsmarkedet i fuldt tilstrækkeligt omfang.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> § 62, stk. 2, nr. 5 i lov om arbejdsløshedsforsikring mv., jf. lovbekendtgørelse nr. 994 af 8. august 2007, og</p>\r\n        <p class=\"Liste1\"><span class=\"Liste1Nr\" id=\"\">–</span> § 3, § 8, § 10, stk. 1-3, § 24, stk. 1, § 28 og § 29, stk. 1-2 i Arbejdsdirektoratets bekendtgørelse nr. 179 af 19. februar 2007 om rådighed.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet.</p>\r\n      <p class=\"TekstV\"><span class=\"Bold\">På ankenævnets vegne</span></p>\r\n      <p class=\"TekstV\">xx</p>\r\n      <p class=\"TekstV\">fuldmægtig</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet,</p>\r\n      <p class=\"TekstV\">A-kassen</p>\r\n      <p class=\"TekstV\"><span class=\"Bold\">Regler</span></p>\r\n      <p class=\"TekstV\"><span class=\"Bold\">Lov om arbejdsløshedsforsikring mv., jf. lovbekendtgørelse nr. 994 af 8. august 2007</span></p>\r\n      <p class=\"TekstV\"><span class=\"Bold\">§ 62.</span> Der kan kun udbetales dagpenge til et medlem, som står til rådighed for arbejdsmarkedet. Det er en betingelse for at være til rådighed, at medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> er aktivt arbejdssøgende,</p>\r\n        <p class=\"Liste1\"><span class=\"Liste1Nr\" id=\"\">2)</span> kan og vil overtage arbejde med dags varsel,</p>\r\n        <p class=\"Liste1\"><span class=\"Liste1Nr\" id=\"\">3)</span> kan og vil deltage i formidlingssamtaler, samtaler om formidlingsrelevante oplysninger (cv-samtaler) efter kapitel 6 i lov om en aktiv beskæftigelsesindsats og rådighedssamtaler,</p>\r\n        <p class=\"Liste1\"><span class=\"Liste1Nr\" id=\"\">4)</span> kan og vil deltage i kontaktforløb, herunder i jobsamtaler, og aftalte aktiviteter og tilbud efter lov om en aktiv beskæftigelsesindsats, og</p>\r\n        <p class=\"Liste1\"><span class=\"Liste1Nr\" id=\"\">5)</span> giver staten i jobcenteret de oplysninger, som er nødvendige for, at medlemmet kan formidles arbejde og gives tilbud efter lov om en aktiv beskæftigelsesindsats.</p>\r\n      </p>\r\n      <p class=\"TekstV\"><span class=\"Italic\">Stk. 2.</span> Dagpenge må ikke udbetales til et medlem,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> som er sygt eller i øvrigt ude af stand til at påtage sig arbejde af normalt omfang,</p>\r\n        <p class=\"Liste1\"><span class=\"Liste1Nr\" id=\"\">2)</span> som aftjener værnepligt eller unddrager sig denne,</p>\r\n        <p class=\"Liste1\"><span class=\"Liste1Nr\" id=\"\">3)</span> som ved domstols- eller administrativ afgørelse er berøvet sin frihed, eller som unddrager sig frihedsberøvelse,</p>\r\n        <p class=\"Liste1\"><span class=\"Liste1Nr\" id=\"\">4)</span> som forsørges på institution, eller</p>\r\n        <p class=\"Liste1\"><span class=\"Liste1Nr\" id=\"\">5)</span> som af anden grund ikke står til rådighed for arbejdsmarkedet.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Kriminalforsorgen skal underrette Arbejdsdirektoratet, hvis et medlem, der modtager dagpenge, undergives strafafsoning eller anden frihedsberøvende foranstaltning, herunder varetægtsfængsling, som følge af et strafbart forhold.</p>\r\n      <p class=\"TekstV\"><span class=\"Italic\">Stk. 4.</span> Politiet eller kriminalforsorgen skal underrette Arbejdsdirektoratet, når myndigheden får formodning om, at et medlem modtager dagpenge, hvis</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> medlemmet bevidst unddrager sig strafforfølgning her i landet i tilfælde, hvor</p>\r\n        <p class=\"Tekst2\">\r\n          <div>\r\n            <p class=\"Liste2\"><span class=\"Liste2Nr\" id=\"\">a)</span> medlemmet er varetægtsfængslet,</p>\r\n            <p class=\"Liste2\"><span class=\"Liste2Nr\" id=\"\">b)</span> politiet eftersøger medlemmet med henblik på varetægtsfængsling eller</p>\r\n            <p class=\"Liste2\"><span class=\"Liste2Nr\" id=\"\">c)</span> der foreligger en varetægtsfængslingskendelse, eller</p>\r\n          </div>\r\n        </p>\r\n        <p class=\"Liste1\"><span class=\"Liste1Nr\" id=\"\">2)</span> medlemmet bevidst unddrager sig straffuldbyrdelse her i landet i tilfælde, hvor medlemmet er idømt en ubetinget fængselsstraf eller anden strafferetlig retsfølge, der indebærer eller gi er mulighed for frihedsberøvelse.</p>\r\n      </p>\r\n      <p class=\"TekstV\"><span class=\"Italic\">Stk. 5.</span> Arbejdsdirektoratet skal videregive underretninger, jf. stk. 3 og 4, til medlemmets arbejdsløshedskasse.</p>\r\n      <p class=\"TekstV\"><span class=\"Italic\">Stk. 6.</span> Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1 og 2. Der kan herunder fastsættes nærmere bestemmelser om</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> de betingelser, et medlem skal opfylde for at kunne anses for at stå til rådighed for arbejdsmarkedet,</p>\r\n        <p class=\"Liste1\"><span class=\"Liste1Nr\" id=\"\">2)</span> medlemmets kontakt med arbejdsløshedskassen, staten i jobcenteret og andre aktører i forbindelse med den aktive beskæftigelsespolitik, samt</p>\r\n        <p class=\"Liste1\"><span class=\"Liste1Nr\" id=\"\">3)</span> tab af dagpengeret som følge af manglende rådighed og generhvervelse af dagpengeret.</p>\r\n      </p>\r\n      <p class=\"TekstV\"><span class=\"Bold\">Arbejdsdirektoratets bekendtgørelse nr. 179 af 19. februar 2007 om rådighed</span></p>\r\n      <p class=\"TekstV\"><span class=\"Bold\">§ 3.</span> Et ledigt medlem kan kun få dagpenge, hvis medlemmet står til rådighed for arbejdsmarkedet.</p>\r\n      <p class=\"TekstV\"><span class=\"Bold\">§ 8.</span> Et medlem skal kunne overtage rimeligt arbejde med fuld sædvanlig arbejdstid på de vilkår, som er almindelige inden for det pågældende faglige område. For deltidsforsikrede er fuld sædvanlig arbejdstid 30 timer om ugen.</p>\r\n      <p class=\"TekstV\"><span class=\"Italic\">Stk. 2.</span> Rimeligt arbejde omfatter alt arbejde, som medlemmet kan varetage. Arbejdet er også rimeligt, hvis medlemmet kan varetage det efter et kortere uddannelsesforløb, og medlemmet får tilbudt den fornødne oplæring i forbindelse med formidlingen.</p>\r\n      <p class=\"TekstV\"><span class=\"Bold\">§ 10.</span> Et medlem skal søge arbejde, jf. §§ 8 og 9, og deltage i kurser og andre tilbud, der øger mulighederne for at få arbejde.</p>\r\n      <p class=\"TekstV\"><span class=\"Italic\">Stk. 2.</span> Medlemmet skal også søge konkrete job efter pålæg af jobcenteret, a-kassen eller anden aktør.</p>\r\n      <p class=\"TekstV\"><span class=\"Italic\">Stk. 3.</span> Medlemmet skal søge arbejde på den måde, der er sædvanlig inden for det pågældende faglige område. Medlemmet skal endvidere søge helårsarbejde med fuld sædvanlig arbejdstid.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 24.</span> A-kassen skal undersøge og vurdere et medlems rådighed, hvis der opstår tvivl om rådigheden for arbejdsmarkedet.</p>\r\n      <p class=\"TekstV\">...</p>\r\n      <p class=\"TekstV\"><span class=\"Bold\">§ 28.</span> Hvis a-kassen ved vurderingen efter §§ 24-27 finder, at medlemmet står til rådighed, men der dog er tvivl om medlemmets fortsatte tilknytning til arbejdsmarkedet, skal a-kassen give medlemmet en frist på højst 3 måneder til at dokumentere sin arbejdssøgning, jf. § 10.</p>\r\n      <p class=\"TekstV\"><span class=\"Italic\">Stk. 2.</span> Efter fristens udløb skal a-kassen vurdere medlemmets rådighed for arbejdsmarkedet. A-kassen skal træffe afgørelse over for medlemmet, hvis a-kassen finder, at medlemmet ikke står til rådighed for arbejdsmarkedet. Hvis a-kassen finder, at medlemmet står til rådighed for arbejdsmarkedet, skal a-kassen notere dette med en begrundelse for vurderingen.</p>\r\n      <p class=\"TekstV\"><span class=\"Bold\">§ 29.</span> Hvis et medlem ikke anses for at stå til rådighed efter § 17 og §§ 24-28, kan medlemmet ikke få dagpenge.</p>\r\n      <p class=\"TekstV\"><span class=\"Italic\">Stk. 2.</span> Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger. Det er en betingelse, at arbejdet er udbudt på almindelige løn- og arbejdsvilkår, og at der ikke er givet offentlige løntilskud til arbejdet.</p>\r\n      <p class=\"TekstV\">...</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "22/08/2009"
        },
        {
            "displayName": "Accession",
            "displayValue": "W20081028725"
        },
        {
            "displayName": "Entydig dokumentidentifikation",
            "displayValue": "BE003585"
        },
        {
            "displayName": "Dato for indlæggelse",
            "displayValue": "22/08/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "10287"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/12/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Beskæftigelsesmin.,<br />Arbejdsmarkedets Ankenævn, j. nr. 5100268-08"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}