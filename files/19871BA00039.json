{
    "id": 105850,
    "title": "1987 BSF 39   FORSLAG TIL FOLKETINGSBESLUTNING OM BESKATNING AF AVANCER VED PASSIV   KAPITALANBRINGELSE I FAST EJENDOM ",
    "documentTypeId": "480",
    "isSagsforlobPeriodValid": false,
    "shortName": "1987/1 BSF 39",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 39 </P>  \r\n\r\n<P></P>  \r\n\r\n<P>Forslag til folketingsbeslutning om beskatning af avancer ved passiv  \r\n\r\n kapitalanbringelse i fast ejendom </P>  \r\n\r\n<P></P>  \r\n\r\n<P>Fremsat af Stavad (S) Helen Beim (S) Erling Christensen (S) Pia Gjellerup  \r\n\r\n (S) J. K. Hansen (S) Jytte Hilden (S) Lykketoft (S) </P>  \r\n\r\n<P></P>  \r\n\r\n<P>den 10. november 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til senest den 15. januar 1988 at </P>  \r\n\r\n<P>fremsætte lovforslag om beskatning af fortjeneste ved afståelse af </P>  \r\n\r\n<P>fast ejendom. Fortjenester ved afståelse af al fast ejendom skal </P>  \r\n\r\n<P>beskattes efter reglerne for kapitalafkast for personer og som </P>  \r\n\r\n<P>almindelig indkomst for selskaber, undtagen: </P>  \r\n\r\n<P>1. Fast ejendom, som i ejertiden har tjent som bolig for ejeren og </P>  \r\n\r\n<P>dennes husstand. Det betyder, at ejendomme m.v., der er omfattet </P>  \r\n\r\n<P>af ejendomsavancebeskatningslovens § 8, er undtaget. </P>  \r\n\r\n<P>2. Fast ejendom, der er ejet som et naturligt aktiv som led i en </P>  \r\n\r\n<P>virksomheds drift. </P>  \r\n\r\n<P>Loven skal ikke gælde for fortjenester eller tab ved afståelse af </P>  \r\n\r\n<P>fast ejendom, der er erhvervet som led i den skattepligtiges </P>  \r\n\r\n<P>næringsvej, eller ved afståelse af ejerlejligheder, der er </P>  \r\n\r\n<P>skattepligtige efter loven om beskatning af visse ejerlejligheder </P>  \r\n\r\n<P>m.v. </P>  \r\n\r\n<P>Tab ved afståelse af fast ejendom skal behandles skattemæssigt som i </P>  \r\n\r\n<P>aktieavanceskattelovens § 2, stk. 1, dvs. at tabet alene kan </P>  \r\n\r\n<P>modregnes i en tilsvarende indkomst med 5 års fremførelsesret. </P>  \r\n\r\n<P>Fast ejendom, der ejes og udlejes, skal ikke betragtes som en </P>  \r\n\r\n<P>virksomhed, der giver grundlag for skattefritagelse ved salg. </P>  \r\n\r\n<P>BEMÆRKNINGER TIL LOVFORSLAGET </P>  \r\n\r\n<P>Generelle bemærkninger </P>  \r\n\r\n<P>Kun et fåtal af ejendomsavancer beskattes efter gældende regler. Det </P>  \r\n\r\n<P>betyder, at meget store fortjenester på fast ejendom indkasseres </P>  \r\n\r\n<P>skattefrit og omsættes i forbrug. </P>  \r\n\r\n<P>De nugældende regler er: </P>  \r\n\r\n<P>1. Omfattet af skattepligt for fortjenester på fast ejendom er de, </P>  \r\n\r\n<P>der driver handel med fast ejendom som led i deres næringsvej. </P>  \r\n\r\n<P>2. Fortjenester ved afhændelse af fast ejendom efter en ejerperiode </P>  \r\n\r\n<P>på under 7 år beskattes efter ejendomsavanceskatteloven. Undtaget </P>  \r\n\r\n<P>er dog ejendomme, der har tjent som bolig for ejeren og dennes </P>  \r\n\r\n<P>husstand, hvor fortjenesten som hovedregel alene beskattes, </P>  \r\n\r\n<P>såfremt ejertiden er under 2 år. </P>  \r\n\r\n<P>3. Herudover kan salg af et større antal ejerlejligheder i visse </P>  \r\n\r\n<P>tilfælde beskattes efter ejerlejlighedsavanceskatteloven. </P>  \r\n\r\n<P>4. Endelig kan der blive tale om en beskatning af genvundne </P>  \r\n\r\n<P>afskrivninger for erhvervsbygninger. </P>  \r\n\r\n<P>Det betyder, at fortjenester på fast ejendom hvor ejertiden </P>  \r\n\r\n<P>overstiger 7 år, som hovedregel er skattefri. </P>  \r\n\r\n<P>Forslagets hovedindhold </P>  \r\n\r\n<P>Socialdemokratiet er af den opfattelse, at det er uholdbart, at store </P>  \r\n\r\n<P>fortjenester, der er opnået gennem passiv kapitalanbringelse i </P>  \r\n\r\n<P>fast ejendom, ikke beskattes. </P>  \r\n\r\n<P>Beslutningsforslaget pålægger derfor regeringen at fremsætte </P>  \r\n\r\n<P>lovforslag, som indfører beskatning af ejendomsavancer i de </P>  \r\n\r\n<P>situationer, hvor der er tale om passive kapitalanbringelser. </P>  \r\n\r\n<P>Derimod indebærer forslaget ingen ændringer i beskatningen af </P>  \r\n\r\n<P>ejerboligen. Her er formålet ikke kapitalanbringelse, men at </P>  \r\n\r\n<P>skaffe sig selv og sin husstand et sted at bo i en boligform, som </P>  \r\n\r\n<P>tiltaler familien. </P>  \r\n\r\n<P>Ligeledes sker der ingen ændringer i beskatningen af fast ejendom, </P>  \r\n\r\n<P>der ejes som et naturligt led i ejerens erhvervsvirksomhed. </P>  \r\n\r\n<P>Forslaget vil altså ikke ændre på beskatningen ved salg af f.eks. </P>  \r\n\r\n<P>et landbrug, ejeren selv har drevet, den forretningsdrivendes </P>  \r\n\r\n<P>ejendom, industriejendomen, som er benyttet af ejerens virksomhed </P>  \r\n\r\n<P>osv. Den faste ejendom er i disse situationer ikke anskaffet som </P>  \r\n\r\n<P>en kapitalanbringelse, men som et nødvendigt aktiv, som led i en </P>  \r\n\r\n<P>erhvervsvirksomhed. Derfor omfattes fortjenesten ved afståelse af </P>  \r\n\r\n<P>disse ejendomme ikke af forslaget, også fordi det kunne medføre </P>  \r\n\r\n<P>problemer ved ejendomssalg, f.eks. i forbindelse med ekspansion. </P>  \r\n\r\n<P>Beslutningsforslaget er altså målrettet imod beskatning af </P>  \r\n\r\n<P>fortjenester ved afståelse af fast ejendom, der kan betragtes som </P>  \r\n\r\n<P>ejet, primært som en passiv kapitalanbringelse. </P>  \r\n\r\n<P>Udlejningsvirksomhed med fast ejendom betragtes i forslaget ikke som </P>  \r\n\r\n<P>en virksomhed, der giver grundlag for skattefritagelse. Er fast </P>  \r\n\r\n<P>ejendom anskaffet som led i en passiv kapitalanbringelse, vil </P>  \r\n\r\n<P>denne ejendom som regel være udlejet, mens ejeren afventer </P>  \r\n\r\n<P>værdistigninger, der kan realiseres ved salg. Derfor ville </P>  \r\n\r\n<P>forslaget være uden reelt indhold, såfremt udlejningsvirksomhed </P>  \r\n\r\n<P>gav grundlag for skattefritagelse. </P>  \r\n\r\n<P>Det indebærer også, at en hovedaktionær, som ejer bygninger, der er </P>  \r\n\r\n<P>udlejet til hans hovedaktionærselskab, vil være omfattet af </P>  \r\n\r\n<P>forslaget, da aktieselskabet er en selvstændig juridisk person. </P>  \r\n\r\n<P>Konsekvensen heraf er, at bygninger og virksomhed kan forventes at få </P>  \r\n\r\n<P>samme ejere i fremtiden. Herved imødegås en af de omsiggribende </P>  \r\n\r\n<P>skattespekulationsmuligheder med handel med fast ejendom mellem </P>  \r\n\r\n<P>hovedaktionær og hovedaktionærselskab. En positiv følgevirkning af </P>  \r\n\r\n<P>forslaget. </P>  \r\n\r\n<P>Afgrænsning af ejendomme, der ikke er omfattet </P>  \r\n\r\n<P>Der findes allerede i ejendomsavanceskattelovens § 8 en klar </P>  \r\n\r\n<P>afgrænsning af fast ejendom, der tjener som bolig for ejeren og </P>  \r\n\r\n<P>dennes husstand. Det foreslås at fastholde denne afgrænsning i </P>  \r\n\r\n<P>forhold til den nye lovgivning. </P>  \r\n\r\n<P>Derimod findes der ikke en tilsvarende klar afgrænsning for fast </P>  \r\n\r\n<P>ejendom, der ejes som et naturligt aktiv som led i en virksomheds </P>  \r\n\r\n<P>drift. I praksis vil det dog næppe volde store problemer at </P>  \r\n\r\n<P>foretage en sådan afgrænsning, da udlejning af fast ejendom ikke </P>  \r\n\r\n<P>kan medregnes til virksomhedens drift i denne sammenhæng. </P>  \r\n\r\n<P>Hovedopgaven bliver derfor at udstikke klare retningslinjer i de </P>  \r\n\r\n<P>situationer, hvor en del af ejendommen bruges af virksomheden og </P>  \r\n\r\n<P>en anden del af ejendommen er udlejet. Her må den klareste </P>  \r\n\r\n<P>afgrænsning kunne foretages ved, at kun en forholdsmæssig del af </P>  \r\n\r\n<P>fortjenesten beskattes, nemlig den procentdel, der svarer til den </P>  \r\n\r\n<P>andel af bygningen, der har været udlejet. Har virksomheden </P>  \r\n\r\n<P>eksempelvis selv benyttet 50 pct. af arealet og de resterende 50 </P>  \r\n\r\n<P>pct. har været udlejet, så skal kun halvdelen af fortjenesten </P>  \r\n\r\n<P>beskattes. I den forbindelse bør der ses bort fra værdiløse udhuse </P>  \r\n\r\n<P>og lignende. </P>  \r\n\r\n<P>Også over tid kan en fast ejendom være benyttet til flere formål. Har </P>  \r\n\r\n<P>en bygning kun i en del af ejertiden været benyttet som led i </P>  \r\n\r\n<P>ejerens erhvervsmæssige virksomhed, bør kun en forholdsmæssig </P>  \r\n\r\n<P>andel af fortjenesten fritages for beskatning. </P>  \r\n\r\n<P>Socialdemokratiet ser gerne i forbindelse med udvalgsarbejdet, at </P>  \r\n\r\n<P>netop disse spørgsmål gøres til genstand for en meget nøje </P>  \r\n\r\n<P>vurdering, hvor vi er åbne for de enkleste og mest hensigtsmæssige </P>  \r\n\r\n<P>løsninger. </P>  \r\n\r\n<P>Avanceopgørelse og tab </P>  \r\n\r\n<P>Fortjenester ved afståelser opgøres som hovedregel efter </P>  \r\n\r\n<P>skattelovgivningens regler om opgørelse af fortjeneste ved </P>  \r\n\r\n<P>afståelse af fast ejendom, der ikke er omfattet af </P>  \r\n\r\n<P>ejendomsavanceskatteloven. </P>  \r\n\r\n<P>Afstås ejendom med tab, kan tabet alene modregnes i tilsvarende </P>  \r\n\r\n<P>fortjenester. Her benyttes den samme model, som er anvendt i </P>  \r\n\r\n<P>aktieavanceskattelovens § 2, stk. 2. Det indebærer også, at tabet </P>  \r\n\r\n<P>kan fremføres i op til 5 år til modregning i eventuelle </P>  \r\n\r\n<P>tilsvarende fortjenester. </P>  \r\n\r\n<P>For at undgå, at personer eller selskaber, der har ejet en ejendom i </P>  \r\n\r\n<P>en længere årrække skal dokumentere forbedringsudgifterne for en </P>  \r\n\r\n<P>urimelig lang periode, foreslås det, at man som alternativ til </P>  \r\n\r\n<P>anskaffelsesprisen kan benytte 17. alm. vurdering pr. 1. januar </P>  \r\n\r\n<P>1981. Herved har vi nedbragt den periode, hvor der kan være behov </P>  \r\n\r\n<P>for at dokumentere forbedringsudgifter m.v., til en rimelig </P>  \r\n\r\n<P>periode. </P>  \r\n\r\n<P>I valg af opgørelsesmetode m.v. har Socialdemokratiet taget </P>  \r\n\r\n<P>udgangspunkt i de regler, som blev gennemført ved lov nr. 193 af </P>  \r\n\r\n<P>9. april 1986 om beskatning af fortjenester ved </P>  \r\n\r\n<P>førstegangsafståelse af visse ejerlejligheder m.v. </P>  \r\n\r\n<P>(ejerlejlighedsavanceskatteloven). </P>  \r\n\r\n<P>På to områder lægger beslutningsforslaget dog op til en lempeligere </P>  \r\n\r\n<P>metode, end der her blev gennemført: </P>  \r\n\r\n<P>1. Det foreslås som en valgmulighed at anvende 17. alm. vurdering som </P>  \r\n\r\n<P>afskaffelsespris, såfremt den er mere fordelagtig for sælgeren end </P>  \r\n\r\n<P>den faktiske anskaffelsespris. Denne mulighed blev ikke givet i </P>  \r\n\r\n<P>ejerlejlighedsavanceskatteloven. </P>  \r\n\r\n<P>2. Der gives fradrag for tab i tilsvarende indkomst med </P>  \r\n\r\n<P>fremførelsesret i op til 5 år. I ejerlejlighedsavanceskatteloven </P>  \r\n\r\n<P>er der ingen fradrag for tab overhovedet. </P>  \r\n\r\n<P>Undvigelsesmuligheder </P>  \r\n\r\n<P>Ved at anbringe den faste ejendom i et ejendomsaktieselskab eller et </P>  \r\n\r\n<P>ejendomsanpartsselskab er der visse muligheder for at undvige den </P>  \r\n\r\n<P>foreslåede beskatning. For at dæmme op for det er det nødvendigt </P>  \r\n\r\n<P>at ændre aktieavanceskatteloven, så aktier og anparter i </P>  \r\n\r\n<P>selskaber, hvis altovervejende aktivmasse består af fast ejendom, </P>  \r\n\r\n<P>som udlejes, bør underlægges en beskatning på 50 pct. af </P>  \r\n\r\n<P>fortjenesten ved salg af aktierne og anparterne. Herudover </P>  \r\n\r\n<P>henvises til det lovforslag om ændring af aktieavanceskatteloven, </P>  \r\n\r\n<P>som Socialdemokratiet tidligere har fremsat, og som løser de </P>  \r\n\r\n<P>resterende problemer. </P>  \r\n\r\n<P>Endelig betyder forslaget, at salg af allerede ejet fast ejendom, der </P>  \r\n\r\n<P>sælges til et aktie- eller anpartsselskab, vil udløse skat af </P>  \r\n\r\n<P>fortjenesten, hvilket normalt vil forhindre selskabskonstruktionen </P>  \r\n\r\n<P>som undvigelse. </P>  \r\n\r\n<P>Realrenteskattepligtige </P>  \r\n\r\n<P>Realrenteskattepligtige institutioner, der ejer fast ejendom, </P>  \r\n\r\n<P>undtages for beskatningen. </P>  \r\n\r\n<P>Beskatningsniveau </P>  \r\n\r\n<P>Den opgjorte avance for personer beskattes som kapitalafkast, da den </P>  \r\n\r\n<P>er at betragte som en avance på passiv kapitalanbringelse. Det </P>  \r\n\r\n<P>betyder, at avancen beskattes med ca. 51-57 pct. For selskaber </P>  \r\n\r\n<P>indgår avancen i den almindelige indkomstopgørelse. </P>  \r\n\r\n<P>Ikrafttrædelse </P>  \r\n\r\n<P>Loven bør have virkning fra lovens fremsættelsesdato. </P>  \r\n\r\n<P>Provenuskøn </P>  \r\n\r\n<P>Det er vanskeligt at skønne eksakt over provenugevinsten som følge af </P>  \r\n\r\n<P>forslaget. Der er dog ingen tvivl om, at der er tale om et provenu </P>  \r\n\r\n<P>på adskillige hundrede millioner kr. Det skønnes, at forslaget vil </P>  \r\n\r\n<P>medføre et provenu på ca. 700 mio. kr. i 1988. Dette beløb skønnes </P>  \r\n\r\n<P>at stige til ca. 1,2 mia. kr. i 1989, hvor selskabers </P>  \r\n\r\n<P>ejendomsavancer vil forøge selskabsskatterne. Som følge af den </P>  \r\n\r\n<P>lange henstand med selskabsskatten vil den ikke påvirke </P>  \r\n\r\n<P>finansloven i 1988. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19871BA00039"
        },
        {
            "displayName": "Entydig dokumentidentifikation",
            "displayValue": "CL004417"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "39"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}