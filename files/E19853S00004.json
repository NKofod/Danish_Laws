{
    "id": 118366,
    "title": "SELSKABSBESKATNING 1985   AFSNIT SD - SÆRLIGT OM STIFTELSE OG OPLØSNING AF AKTIE- OG   ANPARTSSELSKABER ",
    "documentTypeId": "1490",
    "isSagsforlobPeriodValid": true,
    "shortName": "STV nr 20043 af 01/01/1985",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P><A HREF=\"#A1\">1. Stiftelse af aktie- og anpartsselskaber </A> </P>  \r\n\r\n<UL>  \r\n\r\n<LI><A HREF=\"#A1.1\">1.1. Stifteren/aktionæren </A> <BR>  \r\n\r\n<LI><A HREF=\"#A1.2\">1.2. Selskabet Kontant indbetaling </A> <BR>  \r\n\r\n<LI><A HREF=\"#A1.3\">1.3. Hvornår indtræder skattepligten for selskaber? </A>  \r\n\r\n<BR>  \r\n\r\n</UL>  \r\n\r\n<P><A HREF=\"#A2\">2. Opløsning af aktie- og anpartsselskaber </A> </P>  \r\n\r\n<UL>  \r\n\r\n<LI><A HREF=\"#A2.1\">2.1. Likvidation </A> <BR>  \r\n\r\n<LI><A HREF=\"#A2.2\">2.2. Fusion </A> <BR>  \r\n\r\n<LI><A HREF=\"#A2.3\">2.3. Opløsning på aktieselskabs-registrets foranledning  \r\n\r\n</A> <BR>  \r\n\r\n<LI><A HREF=\"#A2.4\">2.4. Konkurs </A> <BR>  \r\n\r\n</UL>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<H1 CLASS=TITLE ALIGN=CENTER>Afsnit SD - Særligt om stiftelse og opløsning af  \r\n\r\n aktie- og anpartsselskaber </H1>  \r\n\r\n<P></P>  \r\n\r\n<A NAME=\"\"A1\"\"></A>\r\n\r\n<DIV CLASS=REFPUNKT ID=\"A1\">  \r\n\r\n<P>1. Stiftelse af aktie- og anpartsselskaber </P>  \r\n\r\n<P> <I>Tilvejebringelse af kapitalgrundlaget </I> . </P>  \r\n\r\n<P>Ved stiftelse af et aktie- eller anpartsselskab etableres en juridisk </P>  \r\n\r\n<P>person, som i henhold til SSL er et selvstændigt skattesubjekt, og </P>  \r\n\r\n<P>som på lige fod med fysiske personer er et selvstændigt </P>  \r\n\r\n<P>retssubjekt, der kan optræde som kontraktspart og som part i </P>  \r\n\r\n<P>retssager. </P>  \r\n\r\n<P>Afgørende for opnåelsen af denne status som juridisk person er en </P>  \r\n\r\n<P>registrering i aktieselskabs-registeret. </P>  \r\n\r\n<P>Det for selskabet fornødne kapitalgrundlag (aktie- eller </P>  \r\n\r\n<P>anpartskapitalen) tilvejebringes ved indskud fra de i stiftelsen </P>  \r\n\r\n<P>deltagende fysiske og/eller juridiske personer, der alene hæfter </P>  \r\n\r\n<P>for selskabets fremtidige forpligtelser med de foretagne indskud. </P>  \r\n\r\n<P>Kapitalindskuddet kan foretages enten ved kontante midler eller ved </P>  \r\n\r\n<P>andre formuegoder (apportindskud) som f.eks. aktier, obligationer </P>  \r\n\r\n<P>eller en bestående virksomhed med dennes aktiver og passiver. </P>  \r\n\r\n</DIV>  \r\n\r\n<A NAME=\"\"A1.1\"\"></A>\r\n\r\n<DIV CLASS=REFPUNKT ID=\"A1.1\">  \r\n\r\n<P> <I>1.1. Stifteren/aktionæren </I> . </P>  \r\n\r\n<P>Som vederlag for sit indskud modtager stifteren aktier eller </P>  \r\n\r\n<P>anparter. Det kan dog i stiftelsesoverenskomsten være bestemt, at </P>  \r\n\r\n<P>stifteren udover aktier tillige skal have vederlag i gældsbreve </P>  \r\n\r\n<P>udstedt af selskabet, jfr. nedenfor under anden indbetaling. </P>  \r\n\r\n<P> <I>Kontant indbetaling </I> . </P>  \r\n\r\n<P>Sker indbetalingen af selskabets kapitalgrundlag kontant, rejser </P>  \r\n\r\n<P>dette ingen skattemæssige problemer i relation til stifteren. </P>  \r\n\r\n<P>Det ydede indskud kan ikke fratrækkes i stifterens skattepligtige </P>  \r\n\r\n<P>indkomst. </P>  \r\n\r\n<P>Indbetales et større beløb end aktiernes pålydende værdi, er </P>  \r\n\r\n<P>aktiernes anskaffelsessum det faktisk indbetalte beløb, jfr. SC </P>  \r\n\r\n<P>1.2.1. og 1.2.2. om henholdsvis overkurs og tilskud. </P>  \r\n\r\n<P> <I>Anden indbetaling </I> . </P>  \r\n\r\n<P>Indskud af andre værdier end kontante midler sidestilles med salg af </P>  \r\n\r\n<P>de pågældende formuegoder. Der skal derfor ske en opgørelse af </P>  \r\n\r\n<P>stifterens tab/avance ved afståelse af formuegodet i </P>  \r\n\r\n<P>overensstemmelse med de derom almindeligt gældende regler. </P>  \r\n\r\n<P>Vederlaget beregnes som værdien af de modtagne aktier plus et </P>  \r\n\r\n<P>eventuelt yderligere vederlag. Er yderligere vederlag givet i form </P>  \r\n\r\n<P>af et gældsbrev, medregnes dette med kursværdien. Kursnedslaget på </P>  \r\n\r\n<P>gældsbrevet fordeles ved avanceopgørelsen forholdsmæssigt på </P>  \r\n\r\n<P>overdragne aktiver, bortset fra likvide midler. </P>  \r\n\r\n<P>De indskudte formuegoder skal som udgangspunkt ansættes til værdien i </P>  \r\n\r\n<P>handel og vandel. Stiftes selskabet af flere, således at </P>  \r\n\r\n<P>aktionæren gennem overdragelsen alene erhverver en mindre </P>  \r\n\r\n<P>aktiepost i selskabet, er udgangspunktet i skattemæssig henseende, </P>  \r\n\r\n<P>at formuegoderne må anses for indskudt til en værdi, der svarer </P>  \r\n\r\n<P>til handelsværdien. </P>  \r\n\r\n<P>Hvor derimod et selskab stiftes af en person eller en kreds af </P>  \r\n\r\n<P>personer med nær indbyrdes tilknytning, f.eks. familiemæssig, </P>  \r\n\r\n<P>savnes de modstående interesser der normalt sikrer, at aktiverne </P>  \r\n\r\n<P>overdrages til handelsværdi. I sådanne tilfælde kan der være </P>  \r\n\r\n<P>grundlag for en kritik af den mellem selskab og stiftere aftalte </P>  \r\n\r\n<P>samlede overdragelsessum eller af fordelingen af vederlaget på de </P>  \r\n\r\n<P>enkelte aktiver. </P>  \r\n\r\n<P>Overdragelsen kan være sket til for lav værdi, f.eks. fordi stifteren </P>  \r\n\r\n<P>i videst muligt omfang søger at undgå avancebeskatning ved </P>  \r\n\r\n<P>stiftelsen. Overdragelsesværdien kan også være sat for højt, </P>  \r\n\r\n<P>f.eks. for at opnå den lempeligere beskatning med særlig </P>  \r\n\r\n<P>indkomstskat ved overdragelsen i stedet for almindelig </P>  \r\n\r\n<P>indkomstbeskatning ved senere udtagning af udbytte fra selskabet. </P>  \r\n\r\n<P>Det principielle udgangspunkt for værdiansættelsen er formuegodets </P>  \r\n\r\n<P>værdi i fri handel. </P>  \r\n\r\n<P>Stifternes anskaffelsessum for de erhvervede aktier vil i tilfælde, </P>  \r\n\r\n<P>hvor værdiansættelsen af indskudte aktiver ikke anfægtes, være lig </P>  \r\n\r\n<P>aktiernes pålydende værdi (pari). </P>  \r\n\r\n<P>Aktierne anses for erhvervet på stiftelsesdagen. </P>  \r\n\r\n<P>Om tidspunktet for aktiers erhvervelse iøvrigt henvises til K 3. </P>  \r\n\r\n<P> <I>For lav pris </I> . </P>  \r\n\r\n<P>Forkaster skattemyndighederne de af stifteren anvendte </P>  \r\n\r\n<P>overdragelsespriser under hensyn til, at de er for lave, forhøjes </P>  \r\n\r\n<P>stifterens almindelige og/eller særlige indkomst tilsvarende. </P>  \r\n\r\n<P>Forhøjelsens beløb skal derefter medregnes til aktiernes </P>  \r\n\r\n<P>anskaffelsespris. </P>  \r\n\r\n<P> <I>Omgørelse </I> . </P>  \r\n\r\n<P>Ifølge SD-cirk. nr. 414 af 16. april 1975 og nr. 485 af 20. oktober </P>  \r\n\r\n<P>1976 kan det dog godkendes, at hovedaktionæren uden yderligere </P>  \r\n\r\n<P>skattemæssige konsekvenser kan få godskrevet den ansatte merværdi </P>  \r\n\r\n<P>som et tilgodehavende i selskabets regnskab, når andragende </P>  \r\n\r\n<P>fremsendes til den lokale ligningsmyndighed i forbindelse med </P>  \r\n\r\n<P>eller i kontinuitet af den rejste sag om indkomstforhøjelse af </P>  \r\n\r\n<P>hovedaktionæren. Der indrømmes ikke kursnedslag på således </P>  \r\n\r\n<P>godskrevne beløb, jfr. SD-cirk.1978-7. Hvis omgørelse tillades, er </P>  \r\n\r\n<P>anskaffelseskursen på aktierne lig tegningskursen. </P>  \r\n\r\n<P> <I>For høj pris </I> . </P>  \r\n\r\n<P>Anerkender myndighederne ikke de aftalte overdragelsessummer, fordi </P>  \r\n\r\n<P>disse antages at overstige aktivernes værdi, er konsekvensen, at </P>  \r\n\r\n<P>overprisen beskattes som almindelig indkomst, idet beløbet </P>  \r\n\r\n<P>betragtes som udlodning fra selskabet. Se om beskatning af sådanne </P>  \r\n\r\n<P>udlodninger SC 1.2.5.3. og om omgørelse SC 1.2.5.6. Der vil ikke </P>  \r\n\r\n<P>blive tilladt omgørelse i det omfang aktivernes værdi derved </P>  \r\n\r\n<P>bringer aktiekapitalen ned under lovens minimumskrav, jfr. R.R. </P>  \r\n\r\n<P>1980.199 SM. Aktiernes anskaffelsessum vil i sådanne tilfælde </P>  \r\n\r\n<P>svare til tegningskursen. </P>  \r\n\r\n</DIV>  \r\n\r\n<A NAME=\"\"A1.2\"\"></A>\r\n\r\n<DIV CLASS=REFPUNKT ID=\"A1.2\">  \r\n\r\n<P> <I>1.2. Selskabet Kontant indbetaling </I> . </P>  \r\n\r\n<P>Heller ikke i relation til selskabet opstår der skattemæssige </P>  \r\n\r\n<P>problemer, når kapitalen indbetales kontant. Indbetales et beløb, </P>  \r\n\r\n<P>der overstiger de udleverede aktiers pålydende værdi, er det </P>  \r\n\r\n<P>overskydende beløb i medfør af SSL § 13, stk. 1, nr. 1, skattefrit </P>  \r\n\r\n<P>for selskabet som overkurs, se SC 1.2.1. </P>  \r\n\r\n<P> <I>Anden indbetaling For lav pris </I> . </P>  \r\n\r\n<P>Statuerer myndighederne en merværdi i forhold til de aftalte </P>  \r\n\r\n<P>overdragelsessummer, skal selskabet ikke indkomstbeskattes af </P>  \r\n\r\n<P>denne merværdi, idet den anses for vederlagt gennem aktierne, hvis </P>  \r\n\r\n<P>værdi således overstiger den oprindelige tegningskurs. Selskabet </P>  \r\n\r\n<P>kan ved indkomstopgørelsen afskrive på grundlag af den forhøjede </P>  \r\n\r\n<P>værdi, selv om stiftelsesoverenskomsten ikke omgøres og selv om </P>  \r\n\r\n<P>merværdien ikke er opført i selskabets officielle regnskab. </P>  \r\n\r\n<P> <I>For høj pris </I> . </P>  \r\n\r\n<P>Overstiger de aftalte overdragelsessummer aktivernes værdi, kan </P>  \r\n\r\n<P>selskabet ikke afskrive på den overpris, det har betalt, idet </P>  \r\n\r\n<P>overprisen som anført ovenfor betragtes som en udlodning. Dette </P>  \r\n\r\n<P>gælder, selv om selskabet ikke er i besiddelse af reserver, da </P>  \r\n\r\n<P>beløbet anses som en udbetaling af fremtidige reserver i </P>  \r\n\r\n<P>selskabet. </P>  \r\n\r\n</DIV>  \r\n\r\n<A NAME=\"\"A1.3\"\"></A>\r\n\r\n<DIV CLASS=REFPUNKT ID=\"A1.3\">  \r\n\r\n<P> <I>1.3. Hvornår indtræder skattepligten for selskaber? </I> . </P>  \r\n\r\n<P>Skattepligten for aktie- og anpartsselskaber indtræder som nævnt </P>  \r\n\r\n<P>under SB 1. ved stiftelsen af selskabet, d.v.s. på tidspunktet for </P>  \r\n\r\n<P>den stiftende generalforsamling. Skattepligten er dog betinget af, </P>  \r\n\r\n<P>at selskabet opnår registrering i aktieselskabs-registeret, men </P>  \r\n\r\n<P>selskabet skatteansættes efter praksis, selv om registrering ikke </P>  \r\n\r\n<P>har fundet sted, når blot der er foretaget sædvanlig anmeldelse </P>  \r\n\r\n<P>til registeret. Opnår selskabet ikke registrering, enten fordi </P>  \r\n\r\n<P>stiftelsesoverenskomsten må omgøres eller fordi selskabsdannelsen </P>  \r\n\r\n<P>af andre årsager opgives, skal den foretagne skatteansættelse af </P>  \r\n\r\n<P>selskabet under stiftelse ophæves. Stifterne må samtidig beskattes </P>  \r\n\r\n<P>personligt af et eventuelt overskud i selskabets </P>  \r\n\r\n<P>virksomhedsperiode, ligesom de kan fratrække et eventuelt </P>  \r\n\r\n<P>underskud. </P>  \r\n\r\n<P>Østre Landsret har ved dom af 26.marts 1984 (skd.70/514) fastslået, </P>  \r\n\r\n<P>at selskabskapital skal registreres for, at indskyder kan opnå </P>  \r\n\r\n<P>fradrag for tab på aktierne. </P>  \r\n\r\n<P> <I>1.3.1. Tilbagevirkende kraft </I> . </P>  \r\n\r\n<P>Virksomhedens indtægt beskattes som selskabsindkomst fra tidspunktet </P>  \r\n\r\n<P>for selskabets åbningsstatus. I tilfælde, hvor selskabet i </P>  \r\n\r\n<P>forbindelse med stiftelsen skal overtage en bestående virksomhed, </P>  \r\n\r\n<P>anerkendes det skattemæssigt, at datoen for selskabets </P>  \r\n\r\n<P>åbningsstatus ligger indtil 6 måneder forud for </P>  \r\n\r\n<P>stiftelsesoverenskomstens dato. En selskabsstiftelse med </P>  \r\n\r\n<P>tilbagevirkende kraft kan dog aldrig række længere tilbage i tiden </P>  \r\n\r\n<P>end til udgangen af virksomhedsindehaverens sidst forløbne, </P>  \r\n\r\n<P>normale regnskabsår, jfr. SD-cirk. nr. 408 af 5. februar 1975. </P>  \r\n\r\n<P>Overdragelse af en virksomhed til et allerede bestående selskab </P>  \r\n\r\n<P>anerkendes ikke med tilbagevirkende kraft, jfr. ØLD af 11. oktober </P>  \r\n\r\n<P>1979 (8. afd. 174/1976). </P>  \r\n\r\n<P>Den skattemæssige virkning af, at et aktie- eller anpartsselskab </P>  \r\n\r\n<P>stiftes med tilbagevirkende kraft udover 6 måneder er, at </P>  \r\n\r\n<P>indkomsten i perioden fra åbningsstatus indtil 6 måneder forud for </P>  \r\n\r\n<P>stiftelsesdatoen beskattes både hos selskabet og stifteren. </P>  \r\n\r\n<P>Tilsvarende gælder, hvor et selskab stiftes med tilbagevirkende </P>  \r\n\r\n<P>kraft udover udgangen af stifterens sidst forløbne, normale </P>  \r\n\r\n<P>regnskabsår. </P>  \r\n\r\n<P>Selskabets indkomstansættelse skal dog efter anmodning, der indsendes </P>  \r\n\r\n<P>til den lokale ligningsmyndighed, nedsættes med et beløb svarende </P>  \r\n\r\n<P>til det hos stifteren beskattede, såfremt beløbet efterfølgende </P>  \r\n\r\n<P>udbetales eller godskrives stifteren. Dette gælder ifølge SD-cirk. </P>  \r\n\r\n<P>nr. 485 af 20. oktober 1976, uanset om indkomstforhøjelsen for </P>  \r\n\r\n<P>stifteren er påklaget til landsskatteretten. </P>  \r\n\r\n<P>Vedrørende omdannelse af virksomhed efter lov om skattefri </P>  \r\n\r\n<P>virksomhedsomdannelse henvises til afsnit L 6.4. </P>  \r\n\r\n</DIV>  \r\n\r\n<A NAME=\"\"A2\"\"></A>\r\n\r\n<DIV CLASS=REFPUNKT ID=\"A2\">  \r\n\r\n<P>2. Opløsning af aktie- og anpartsselskaber </P>  \r\n\r\n<P>Foran under SB 2.1. er omtalt reglerne for ophør af skattepligten i </P>  \r\n\r\n<P>forbindelse med aktie- og anpartsselskabers opløsning eller </P>  \r\n\r\n<P>overgang til skattefri virksomhed. Opløsning af et selskab kan </P>  \r\n\r\n<P>finde sted: </P>  \r\n\r\n<P>1) ved likvidation </P>  \r\n\r\n<P>2) ved fusion </P>  \r\n\r\n<P>3) ved skifterettens foranstaltning efter begæring af </P>  \r\n\r\n<P>aktieselskabs-registeret </P>  \r\n\r\n<P>4) ved konkurs. </P>  \r\n\r\n</DIV>  \r\n\r\n<A NAME=\"\"A2.1\"\"></A>\r\n\r\n<DIV CLASS=REFPUNKT ID=\"A2.1\">  \r\n\r\n<P> <I>2.1. Likvidation </I> . </P>  \r\n\r\n<P>Beslutning om likvidation træffes af generalforsamlingen og </P>  \r\n\r\n<P>meddelelse herom skal indsendes til aktieselskabs-registeret. Der </P>  \r\n\r\n<P>er ikke pligt til at underrette skattemyndighederne om </P>  \r\n\r\n<P>likvidationens indtræden. Om anmeldelsespligt ved selskabets </P>  \r\n\r\n<P>ophør, se derimod SB 2.1.1. </P>  \r\n\r\n<P>Såfremt selskabet opløses ved solvent likvidation, sker dette med en </P>  \r\n\r\n<P>af generalforsamlingen udpeget person som likvidator. </P>  \r\n\r\n<P>Opløsning af insolvente aktie- og anpartsselskaber sker efter </P>  \r\n\r\n<P>reglerne i konkursloven af 8. juni 1977. Om konkurs, se nedenfor 2.4. </P>  \r\n\r\n<P>Likvidationens indtræden medfører ikke nogen ændring i selskabets </P>  \r\n\r\n<P>skattepligt og pligt til på normal måde at opgøre og selvangive </P>  \r\n\r\n<P>sin skattepligtige indkomst, herunder ved salg af aktiver. </P>  \r\n\r\n<P>Selskabets virksomhed vil ofte fortsætte efter beslutningen om </P>  \r\n\r\n<P>likvidationen, idet en realisation af en virksomhed i drift </P>  \r\n\r\n<P>erfaringsmæssigt er mere indbringende end en realisation af de </P>  \r\n\r\n<P>enkelte aktiver. </P>  \r\n\r\n<P>Et selskab, der er trådt i likvidation, kan beslutte at træde i </P>  \r\n\r\n<P>virksomhed påny. </P>  \r\n\r\n<P>Herved afbrydes den påbegyndte likvidationsbehandling, men </P>  \r\n\r\n<P>beslutningen får ingen skattemæssige konsekvenser. </P>  \r\n\r\n<P> <I>Likvidationstidspunkt, likvidationsstatus </I> . </P>  \r\n\r\n<P>Ved likvidationens indtræden, der regnes fra generalforsamlingens </P>  \r\n\r\n<P>beslutning herom, skal der i henhold til aktieselskabslovens § 122 </P>  \r\n\r\n<P>og anpartsselskabslovens § 91 udarbejdes et regnskab med </P>  \r\n\r\n<P>tilhørende statusopgørelse for perioden fra udløbet af selskabets </P>  \r\n\r\n<P>seneste regnskabsår til likvidationens indtræden. Selskabets </P>  \r\n\r\n<P>aktiver optages i likvidationsboets status til forventede </P>  \r\n\r\n<P>realisationsværdier. Reguleringer mellem bogførte værdier og </P>  \r\n\r\n<P>realisationsværdier bogføres på likvidationskontoen. Disse </P>  \r\n\r\n<P>reguleringer har normalt ingen umiddelbar skattemæssig betydning, </P>  \r\n\r\n<P>men der må tages hensyn hertil, når den skattepligtige indkomst </P>  \r\n\r\n<P>ved salg af aktiverne skal opgøres, idet udgangspunktet her er den </P>  \r\n\r\n<P>skattemæssig bogførte værdi. </P>  \r\n\r\n<P> <I>Likvidationens afslutning </I> . </P>  \r\n\r\n<P>Likvidationens afslutning og selskabets endelige opløsning finder </P>  \r\n\r\n<P>sted ved den afsluttende generalforsamling, jfr. SB 2.1.1. </P>  \r\n\r\n<P>Skatteophørsdatoen vil såfremt den afsluttende generalforsamling </P>  \r\n\r\n<P>afholdes i naturlig kontinuitet af datoen for den afsluttende </P>  \r\n\r\n<P>status, være identisk med denne dato. Se ØLD af 16.oktober 1985. </P>  \r\n\r\n<P> <I>Afsluttende periode </I> . </P>  \r\n\r\n<P>I forbindelse med afslutningen skal der i henhold til SSL § 5 for det </P>  \r\n\r\n<P>skatteår, hvori opløsningen finder sted, foretages en </P>  \r\n\r\n<P>ekstraordinær ansættelse omfattende indtægten fra udløbet af </P>  \r\n\r\n<P>regnskabsåret ved den sidste ordinære ansættelse og indtil </P>  \r\n\r\n<P>opløsningsdagen, uanset denne periodes længde. </P>  \r\n\r\n<P>Der skal i denne forbindelse henvises til SB 2.1.10. </P>  \r\n\r\n<P>Eksempelvis kan nævnes, at der for et selskab med </P>  \r\n\r\n<P>kalenderårsregnskab, der opløses ved generalforsamlingsbeslutning </P>  \r\n\r\n<P>efter den 1. april 1986 (og senest den 31. marts 1987), for </P>  \r\n\r\n<P>skatteåret 1986/87 skal foretages to selvstændige ansættelser. Den </P>  \r\n\r\n<P>ene - den ordinære - omfatter den normale regnskabsperiode (året </P>  \r\n\r\n<P>1985), og den anden - den ekstraordinære - omfatter perioden fra 1. januar  \r\n\r\n 1986 til opløsningsdagen. </P>  \r\n\r\n<P>Er opløsningen derimod vedtaget inden den 1. april 1986, f.eks. den 20.  \r\n\r\n marts 1986, er selskabet ikke skattepligtigt for skatteåret </P>  \r\n\r\n<P>1986/87 (det eksisterer ikke ved skatteårets begyndelse, den 1. </P>  \r\n\r\n<P>april 1986). Den sidste ordinære ansættelse har derfor fundet sted </P>  \r\n\r\n<P>for skatteåret 1985/86 af indkomsten i kalenderåret 1984, og den </P>  \r\n\r\n<P>ekstraordinære ansættelse skal derfor ligeledes ske for skatteåret </P>  \r\n\r\n<P>1985/86, og den skal omfatte indkomsten i perioden 1. januar 1985 </P>  \r\n\r\n<P>til 20. marts 1986. </P>  \r\n\r\n<P>Det samme gælder selskaber med forskudt regnskabsår. Således vil et </P>  \r\n\r\n<P>selskab med f.eks. regnskabsperioden 1. maj - 30. april blive </P>  \r\n\r\n<P>ansat ordinært for skatteåret 1985/86 af indkomsten i </P>  \r\n\r\n<P>regnskabsåret 1. maj 1984 - 30. april 1985. Opløses dette selskab </P>  \r\n\r\n<P>den 15. april 1986, skal der foruden den ordinære ansættelse for </P>  \r\n\r\n<P>skatteåret 1986/87 foretages en ekstraordinær ansættelse for samme </P>  \r\n\r\n<P>skatteår omfattende perioden 1. maj 1985 - 15. april 1986. Et </P>  \r\n\r\n<P>selskab, som har regnskabsåret 1. april - 31. marts skal ansættes </P>  \r\n\r\n<P>ordinært for skatteåret 1986/87 af indkomsten i perioden 1. april </P>  \r\n\r\n<P>1985 - 31. marts 1986. Hvis dette selskab ophører ligeledes den 15. april  \r\n\r\n 1986, omfatter den ekstraordinære ansættelse for </P>  \r\n\r\n<P>skatteåret 1986/87 kun perioden 1. april 1986 - 15. april 1986. </P>  \r\n\r\n<P>Hvis der i et tilfælde som det sidstnævnte er opgjort en indkomst for </P>  \r\n\r\n<P>den ordinære selvangivelse for skatteåret 1986/87 omfattende </P>  \r\n\r\n<P>perioden 1. april 1985 - 15. april 1986, kan der være anledning </P>  \r\n\r\n<P>til af praktiske grunde at godkende denne opgørelsesmåde, under </P>  \r\n\r\n<P>forudsætning af at den sammenlagte indkomst har en størrelse, som </P>  \r\n\r\n<P>svarer til summen af indkomsterne for den ordinære og den </P>  \r\n\r\n<P>ekstraordinære periode ansat hver for sig, samt at sammenlægningen </P>  \r\n\r\n<P>ikke i øvrigt får indflydelse ved skatteberegningen. </P>  \r\n\r\n<P>Ansættelsen af den samlede indkomst må i dette tilfælde ske som en </P>  \r\n\r\n<P>ordinær ansættelse af indkomsten i hele perioden. </P>  \r\n\r\n<P> <I>Indkomstopgørelsen </I> . </P>  \r\n\r\n<P>Opgørelsen af den skattepligtige indkomst for et selskab i </P>  \r\n\r\n<P>likvidation foretages såvel ved de ordinære som ved den </P>  \r\n\r\n<P>ekstraordinære ansættelse efter de sædvanlige regler for opgørelse </P>  \r\n\r\n<P>af skattepligtig indkomst. </P>  \r\n\r\n<P>Der er dog visse omkostninger forbundet med likvidationen, som ikke </P>  \r\n\r\n<P>kan fradrages, da de må betragtes som kapitaludgifter. </P>  \r\n\r\n<P>Til disse henregnes udgifter, som direkte er affødt af likvidationen, </P>  \r\n\r\n<P>dvs. honorar til likvidator og revisor for udfærdigelsen af </P>  \r\n\r\n<P>likvidationsregnskab m.v. samt gebyrer til aktieselskabs-registret </P>  \r\n\r\n<P>o.lign. Hvis selskabet fortsætter sin virksomhed under </P>  \r\n\r\n<P>likvidationen med likvidator som leder, kan der godkendes fradrag </P>  \r\n\r\n<P>for den del af likvidators honorar, der svarer til normalt </P>  \r\n\r\n<P>ledelseshonorar. Ligeledes vil der kunne accepteres fradrag af en </P>  \r\n\r\n<P>skønsmæssig del af revisionsomkostningerne svarende til, hvad et </P>  \r\n\r\n<P>selskab i drift normalt skulle udrede. </P>  \r\n\r\n<P>Afhændelse af aktiver under likvidationen må ske til handelsværdier. </P>  \r\n\r\n<P>Dette volder ingen vanskeligheder, hvis afhændelsen sker til </P>  \r\n\r\n<P>fremmede, idet overdragelsesværdierne da normalt må anerkendes som </P>  \r\n\r\n<P>handelsværdier. Sker afhændelsen derimod til aktionærer eller til </P>  \r\n\r\n<P>personer, som er nært knyttet til aktionærerne, må myndighederne </P>  \r\n\r\n<P>påse, at overdragelsesværdierne svarer til aktivernes værdi i </P>  \r\n\r\n<P>handel og vandel. Er dette ikke tilfældet, må værdien korrigeres, </P>  \r\n\r\n<P>således at handelsværdien danner grundlag for opgørelsen af </P>  \r\n\r\n<P>salgsavancen. </P>  \r\n\r\n<P>Har selskabet henstående, ubenyttede henlæggelser til </P>  \r\n\r\n<P>investeringsfond, må disse efterbeskattes i overensstemmelse med </P>  \r\n\r\n<P>reglerne i lov om investeringsfonds § 10. </P>  \r\n\r\n<P>Under likvidationen finder underskudsfremførsel i medfør af LL § 15 </P>  \r\n\r\n<P>sted på normal vis. Det bemærkes i denne forbindelse, at den </P>  \r\n\r\n<P>afsluttende periode anses som et selvstændigt indkomstår. </P>  \r\n\r\n<P>Hvis et sambeskattet datterselskab ophører ved likvidation, skal der </P>  \r\n\r\n<P>ikke foretages en afsluttende ansættelse for datterselskabet, da </P>  \r\n\r\n<P>sambeskatningen fortsætter til datterselskabets ophør. Har </P>  \r\n\r\n<P>datterselskabet ved likvidationens slutning ubenyttede underskud </P>  \r\n\r\n<P>fra sambeskatningsperioden, kan disse fradrages efter de </P>  \r\n\r\n<P>almindelige regler herom, se SE 4.2. </P>  \r\n\r\n<P> <I>Udlodninger til aktionærerne </I> . </P>  \r\n\r\n<P>Udlodninger ved likvidationens afslutning af andre aktiver end </P>  \r\n\r\n<P>kontante midler, må ske til aktivernes værdi i handel og vandel. </P>  \r\n\r\n<P>Dette gælder også udlodninger, der sker ved modregning af aktionærens </P>  \r\n\r\n<P>gæld til selskabet, se dog SC 1.2.5.2. Bedømmelsen af værdien må </P>  \r\n\r\n<P>ske efter karakteren af den pågældende gæld, således at pantegæld </P>  \r\n\r\n<P>eller gæld i henhold til gældsbrev uden pantesikkerhed ansættes </P>  \r\n\r\n<P>til kursværdi, medens f.eks. anfordringsgæld normalt ansættes til </P>  \r\n\r\n<P>pålydende værdi, jfr. SD-cirk. 1980-44. </P>  \r\n\r\n<P>Udlodninger af likvidationsprovenu til aktionærerne, som finder sted </P>  \r\n\r\n<P>forud for det kalenderår, hvori selskabet endeligt opløses, anses </P>  \r\n\r\n<P>som udbytte fra selskabet, og hele beløbet beskattes som </P>  \r\n\r\n<P>almindelig indkomst, jfr. LL § 16 A, stk.1. Om det endelige </P>  \r\n\r\n<P>opløsningstidspunkt i forhold til aktionærerne se K 2.1. </P>  \r\n\r\n<P>Når særlige forhold taler derfor, kan amtsskatteinspektoratet, i </P>  \r\n\r\n<P>København og Frederiksberg kommuner vedkommende skattedirektorat </P>  \r\n\r\n<P>(jfr. Skd.s bekendtgørelse nr. 394 af 22.juli 1981) tillade, at </P>  \r\n\r\n<P>det udloddede beløb ikke anses som almindelig indkomst, men at </P>  \r\n\r\n<P>beløbet overføres til beskatning efter de almindelige </P>  \r\n\r\n<P>aktionærbeskatningsregler, se LOSI § 17, stk.3. </P>  \r\n\r\n</DIV>  \r\n\r\n<A NAME=\"\"A2.2\"\"></A>\r\n\r\n<DIV CLASS=REFPUNKT ID=\"A2.2\">  \r\n\r\n<P> <I>2.2. Fusion </I> . </P>  \r\n\r\n<P>Såfremt et selskab ophører ved fusion med et andet selskab, </P>  \r\n\r\n<P>ligestilles dette med en likvidation, og de foran anførte regler </P>  \r\n\r\n<P>finder tilsvarende anvendelse. </P>  \r\n\r\n<P>Dette gælder dog ikke, såfremt fusionen i medfør af lovbekendtgørelse </P>  \r\n\r\n<P>nr.495 af 24. september 1981 gennemføres som en skattefri fusion, </P>  \r\n\r\n<P>idet beskatningen i dette tilfælde udskydes. Der henvises herom </P>  \r\n\r\n<P>til SE 1. </P>  \r\n\r\n</DIV>  \r\n\r\n<A NAME=\"\"A2.3\"\"></A>\r\n\r\n<DIV CLASS=REFPUNKT ID=\"A2.3\">  \r\n\r\n<P> <I>2.3. Opløsning på aktieselskabs-registrets foranledning </I> . </P>  \r\n\r\n<P>Selskaber kan efter begæring fra aktieselskabs-registeret opløses ved </P>  \r\n\r\n<P>skifterettens foranstaltning, når selskaberne ikke opfylder de i </P>  \r\n\r\n<P>aktieselskabsloven stillede krav til selskaberne. </P>  \r\n\r\n<P>I forbindelse med disse opløsninger vil det ofte forekomme, at der </P>  \r\n\r\n<P>ikke findes midler i selskabet til at dække omkostningerne ved </P>  \r\n\r\n<P>likvidationsbehandlingen, og selskabet vil da straks blive opløst </P>  \r\n\r\n<P>i medfør af konkurslovens § 143. </P>  \r\n\r\n<P>Der vil i sådanne tilfælde ikke være baggrund for at rejse skattekrav </P>  \r\n\r\n<P>mod selskabet. </P>  \r\n\r\n</DIV>  \r\n\r\n<A NAME=\"\"A2.4\"\"></A>\r\n\r\n<DIV CLASS=REFPUNKT ID=\"A2.4\">  \r\n\r\n<P> <I>2.4. Konkurs </I> . </P>  \r\n\r\n<P>De skattemæssige regler for et selskabs opløsning ved konkurs afviger </P>  \r\n\r\n<P>ikke i princippet fra reglerne om likvidation. Således vedvarer </P>  \r\n\r\n<P>skattepligten til konkursens afslutning, jfr. ØL 7/3 1984 (SO 1984 </P>  \r\n\r\n<P>s. 165). Dette vil normalt være datoen for skifterettens </P>  \r\n\r\n<P>godkendelse af boopgørelsen. Om efterbeskatning af ubenyttede </P>  \r\n\r\n<P>investeringsfondshenlæggelser se dog investeringsfondslovens § 10. </P>  \r\n\r\n<P>Da konkurssituationen imidlertid kan medføre, at selskabet ikke har </P>  \r\n\r\n<P>midler til at udarbejde de i SSL § 5, stk.2, anførte skattemæssige </P>  \r\n\r\n<P>opgørelser, vil skattemyndighederne ofte alene modtage de ved </P>  \r\n\r\n<P>konkursbehandlingen udarbejdede boregnskaber. </P>  \r\n\r\n<P>Da sandsynligheden for en positiv skattepligtig indkomst er ringe, </P>  \r\n\r\n<P>vil det i almindelighed være forsvarligt at undlade indkrævning af </P>  \r\n\r\n<P>yderligere opgørelser, når blot det indsendte materiale er </P>  \r\n\r\n<P>tilstrækkeligt til at fastslå, at der ikke foreligger nogen </P>  \r\n\r\n<P>indkomst til beskatning. </P>  \r\n\r\n</DIV>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19853S00004"
        },
        {
            "displayName": "Entydig dokumentidentifikation",
            "displayValue": "AN007324"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1985"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}