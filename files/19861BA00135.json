{
    "id": 106248,
    "title": "1986 BSF 135   FORSLAG TIL FOLKETINGSBESLUTNING OM TILSKUD TIL ET FORSØG MED MØDER MELLEM   BØRN OG BØRNEKULTURARBEJDERE ",
    "documentTypeId": "480",
    "isSagsforlobPeriodValid": false,
    "shortName": "1986/1 BSF 135",
    "documentHtml": "<div class=\"bjelke\">Oversigt (indholdsfortegnelse)</div><DIV CLASS=PARA ID=\"OVERSIGT\"> \r\n\r\n\r\n\r\n<P></P>  \r\n\r\n<P>Nr BSF 135 </P>  \r\n\r\n<P></P>  \r\n\r\n<P>Forslag til folketingsbeslutning om tilskud til et forsøg med møder mellem  \r\n\r\n børn og børnekulturarbejdere </P>  \r\n\r\n<P></P>  \r\n\r\n<P>Fremsat af Ingerlise Koefoed (SF) Carsten Andersen (SF) Birthe Hansen (SF)  \r\n\r\n Stillinger (SF) Ebba Strange (SF) </P>  \r\n\r\n<P></P>  \r\n\r\n<P>den 10. februar 1987 </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n<P>Folketinget opfordrer regeringen til på finansloven 1988, 1989 og </P>  \r\n\r\n<P>1990 at søge afsat i alt 1,3 mill. kr. til et børnekulturelt </P>  \r\n\r\n<P>forsøgsprojekt, der skal omfatte møder mellem børn og </P>  \r\n\r\n<P>børnekulturmedarbejdere. </P>  \r\n\r\n<P>BEMÆRKNINGER TIL FORSLAGET </P>  \r\n\r\n<P>Gruppen af børne- og ungdomsbogsforfattere i Dansk Forfatterforening </P>  \r\n\r\n<P>tog i forbindelse med en kampagne for børne- og ungdomsbogen i </P>  \r\n\r\n<P>september 1985 initiativ til at oprette tværfagligt sammensatte </P>  \r\n\r\n<P>kunstnergrupper, som drog landet rundt og optrådte hele måneden. </P>  \r\n\r\n<P>Hovedintentionen bag oprettelsen af grupperne var at lade børn og </P>  \r\n\r\n<P>unge OPLEVE en forfatter, en skuespiller, en illustrator, en </P>  \r\n\r\n<P>musiker osv., med andre ord en kunstner og kulturarbejder, der </P>  \r\n\r\n<P>kunne inspirere dem til selv at arbejde videre med det, jf. i </P>  \r\n\r\n<P>øvrigt den rapport, som er udarbejdet herom, og som er optrykt som </P>  \r\n\r\n<P>bilag til nærværende beslutningsforslag. </P>  \r\n\r\n<P>Formålet med beslutningsforslaget er gennem personlige møder mellem </P>  \r\n\r\n<P>børn og kunstnere at inspirere børn og unge til at dykke ned i </P>  \r\n\r\n<P>f.eks. et forfatterskab, at få indblik i nye dimensioner i </P>  \r\n\r\n<P>forskellige billedudtryk, at lytte på en ny måde til musik og at </P>  \r\n\r\n<P>blive opmærksomme på de muligheder for oplevelse og </P>  \r\n\r\n<P>selvvirksomhed, der ligger i dramaet. </P>  \r\n\r\n<P>Meningen er at inspirere til tværfaglige aktiviteter i skoler og </P>  \r\n\r\n<P>andre institutioner for børn og at give børn nogle redskaber til </P>  \r\n\r\n<P>selv at gå i gang med forskellig kulturvirksomhed. </P>  \r\n\r\n<P>Meningen er endvidere gennem oplevelser af denne art at give børn </P>  \r\n\r\n<P>bedre muligheder for at vælge i den meget store strøm af tilbud, </P>  \r\n\r\n<P>som de hele tiden møder i deres hverdag. </P>  \r\n\r\n<P>Målgruppen for forsøget skal primært være børn og unge i alderen fra </P>  \r\n\r\n<P>5 til 16-17 år, men skal også omfatte minoritetsgrupper som </P>  \r\n\r\n<P>indvandrerbørn og handicappede børn. I forbindelse med </P>  \r\n\r\n<P>engagementerne vil det også være rimeligt at få kontakt med </P>  \r\n\r\n<P>forældre eller andre voksne, herunder lærere og pædagoger. </P>  \r\n\r\n<P>Det er forslagsstillernes opfattelse, at børn og unge, samtidig med </P>  \r\n\r\n<P>at de kulturelle tilbud i skoler og institutioner bliver færre, </P>  \r\n\r\n<P>mere end nogen sinde har brug for at møde mennesker, der på en </P>  \r\n\r\n<P>inspirerende måde kan åbne deres øjne for den kultur og det </P>  \r\n\r\n<P>samfund, som de er en del af, og dermed give dem forståelse for </P>  \r\n\r\n<P>deres egen tilværelse. Eksperimentet i 1985 viste tydeligt, at der </P>  \r\n\r\n<P>ligger mange ubrugte muligheder hos de kunstnere, der specielt </P>  \r\n\r\n<P>henvender sig til børn og unge, og at det er vigtigt, at staten, </P>  \r\n\r\n<P>repræsenteret ved kulturministeriets arbejdsgruppe for børn og </P>  \r\n\r\n<P>unge, arbejder videre med de erfaringer, der blev indhøstet </P>  \r\n\r\n<P>dengang, således at initiativet kan fortsættes som et 3-årigt </P>  \r\n\r\n<P>forsøg og derefter tages op til vurdering. I den forbindelse kan </P>  \r\n\r\n<P>der træffes afgørelse om, hvorvidt projektet skal fortsætte og i </P>  \r\n\r\n<P>bekræftende fald hvorledes. </P>  \r\n\r\n<P>Arrangementerne kan naturligvis foregå alle steder, hvor børn og unge </P>  \r\n\r\n<P>samles, det vil sige f.eks. i skoler, i børnebiblioteker, i </P>  \r\n\r\n<P>børnehaver og på fritidshjem, i fritidscentre og i aktivitetshuse </P>  \r\n\r\n<P>rundt omkring i kommunerne. </P>  \r\n\r\n<P>Man kunne forestille sig, at de medvirkende kunstnere for deres </P>  \r\n\r\n<P>medvirken modtager honorarer, der svarer til Artes honorarer, dvs. </P>  \r\n\r\n<P>ca. 1.600 kr. pr. optræden, og at de får dækket deres </P>  \r\n\r\n<P>rejseudgifter. Der udfærdiges en brochure, der over for </P>  \r\n\r\n<P>børneinstitutioner, skoler m.m. skal gøre opmærksom på forsøget og </P>  \r\n\r\n<P>dets formål og på, hvorledes skoler og andre institutioner, hvor </P>  \r\n\r\n<P>børn samles, kan komme i kontakt med de kunstnergrupper, de måtte </P>  \r\n\r\n<P>være interesserede i at træffe aftaler med. </P>  \r\n\r\n<P>Det har været en forudsætning ved beregningen af udgifterne i </P>  \r\n\r\n<P>forbindelse med forslaget, at kommunen eller den pågældende </P>  \r\n\r\n<P>institution betaler halvdelen af beløbet, mens staten indskyder </P>  \r\n\r\n<P>den anden halvdel. Det vil sige, at man skaber en ordning, der </P>  \r\n\r\n<P>fungerer efter samme model som børneteatrene. </P>  \r\n\r\n<P>FORSLAGETS ØKONOMI </P>  \r\n\r\n<P>Der søges om i alt 1,3 mill. kr. til forsøget. Beløbet er udregnet på </P>  \r\n\r\n<P>følgende grundlag: </P>  \r\n\r\n<PRE>  \r\n\r\n                                         1988     1989     1990  \r\n\r\n HONORARER  \r\n\r\n 360 a 1.600 kr. = 576.000 kr.  \r\n\r\n Heraf 50 pct. tilskud..................   288.000  288.000  288.000  \r\n\r\n REJSEUDGIFTER  \r\n\r\n 15 x 6 x 1.200 kr......................   108.000  108.000  108.000  \r\n\r\n TRYKNING af brochure,  \r\n\r\n PR m.m..................................   45.000   10.000   10.000  \r\n\r\n RAPPORT.................................                      5.000  \r\n\r\n REGNSKAB................................    5.000    5.000    5.000  \r\n\r\n DIVERSE.................................    2.000    3.000    5.000  \r\n\r\n                                        -------------------------  \r\n\r\n I ALT FOR HVERT AF DE TRE ÅR............  448.000   414.000  21.000  \r\n\r\n                                        -------------------------  \r\n\r\n</PRE>  \r\n\r\n<P>Bilag </P>  \r\n\r\n<P>Rapport om formidlingskursus og forfatterbesøg </P>  \r\n\r\n<P>(Udarbejdet i 1986 af Dansk Forfatterforenings gruppe af børne- og </P>  \r\n\r\n<P>ungdomsbogsforfattere) </P>  \r\n\r\n<P>I forbindelse med kampagnen for børne- og ungdomsbogen i september </P>  \r\n\r\n<P>1985 arrangerede BU-gruppen i Dansk Forfatterforening et tilbud </P>  \r\n\r\n<P>til skoler og andre institutioner om besøg af forfattergrupper. </P>  \r\n\r\n<P>Individuelle besøg af forfattere er en kendt og skattet </P>  \r\n\r\n<P>institution, men vi ville forsøge at gå nye veje, og vores tilbud </P>  \r\n\r\n<P>indeholdt tre vigtige nye momenter: </P>  \r\n\r\n<P>1. flere forfattere optræder sammen, </P>  \r\n\r\n<P>2. gruppen supplerer sig med en repræsentant for en anden kunstart - </P>  \r\n\r\n<P>musiker, gøgler, illustrator - eller evt. en formidler, </P>  \r\n\r\n<P>3. grupperne sammensættes af en blanding af kendte og mindre kendte </P>  \r\n\r\n<P>navne. </P>  \r\n\r\n<P>FORMIDLINGSKURSUS </P>  \r\n\r\n<P>Alle BU-gruppens medlemmer fik tilbud om at deltage, men det var en </P>  \r\n\r\n<P>forudsætning, at man var parat til at gå ind for de tre punkter, </P>  \r\n\r\n<P>og at man kunne deltage i et forberedende &#187;formidlingskursus&#171;.  \r\n\r\n</P>  \r\n\r\n<P>Desuden blev der indbudt et antal musikere, teaterfolk, illustratorer </P>  \r\n\r\n<P>og formidlere, som gik ind under de samme betingelser. </P>  \r\n\r\n<P>Et arbejdsudvalg sammensatte grupperne på forhånd, i nogen grad efter </P>  \r\n\r\n<P>gehør, men vi søgte at tage hensyn til følgende faktorer: </P>  \r\n\r\n<P>1. at deltagerne ønskede at henvende sig til samme aldersgruppe </P>  \r\n\r\n<P>(småbørn - 8-12-årige - unge), </P>  \r\n\r\n<P>2. at hver gruppe skulle bestå af 2-3 forfattere + en repræsentant </P>  \r\n\r\n<P>for en anden udtryksform, </P>  \r\n\r\n<P>3. at hver gruppe havde et &#187;stærkt&#171; navn - dvs. en person, der i  \r\n\r\n</P>  \r\n\r\n<P>forvejen var kendt - + en forholdsvis ukendt. </P>  \r\n\r\n<P>Hovedmodellen for vores idee var Digterscenen, som optrådte som </P>  \r\n\r\n<P>inspirator på kursuset: </P>  \r\n\r\n<P>Hver deltager læser op/ fortæller/ demonstrerer sit indslag, der </P>  \r\n\r\n<P>højst må vare ca. 4 minutter. Det bliver i alt ca. 15-20 minutter </P>  \r\n\r\n<P>pr. runde. Det vil sige, at man på en normal skoletime kan nå to </P>  \r\n\r\n<P>runder + lidt samtale. </P>  \r\n\r\n<P>Modellen har vist sig meget anvendelig over for stort set alle </P>  \r\n\r\n<P>aldersgrupper: det er afvekslende, hver kunstners særpræg sættes i </P>  \r\n\r\n<P>relief, de scenevante trækker de mere stilfærdige med - der sker </P>  \r\n\r\n<P>noget. </P>  \r\n\r\n<P>Når det gælder skolearrangementer, fortsætter programmet med, at hver </P>  \r\n\r\n<P>gruppedeltager går ud i en klasse og snakker med eleverne. </P>  \r\n\r\n<P>På formidlingskursuset blev der dannet 9 grupper; i alt 40 personer </P>  \r\n\r\n<P>deltog. En gruppe opløste sig selv og fordelte sig på de andre </P>  \r\n\r\n<P>grupper. Derved blev en af grupperne på 6 personer, hvilket senere </P>  \r\n\r\n<P>viste sig at være lovlig mange. </P>  \r\n\r\n<P>En del forfattere var forhindrede i at deltage i kursuset, men meldte </P>  \r\n\r\n<P>sig som reserver - og dem fik vi god brug for! </P>  \r\n\r\n<P>I løbet af kursuset diskuterede grupperne, hvad de ville tilbyde, og </P>  \r\n\r\n<P>lavede et program. </P>  \r\n\r\n<P>Nogle grupper valgte at præsentere sig gennem et tema, det vil sige, </P>  \r\n\r\n<P>at alle deltagerne i gruppen læste op, fortalte eller viste noget </P>  \r\n\r\n<P>i relation til emnet. En gruppe valgte f.eks. temaet: barn i </P>  \r\n\r\n<P>30rne, 40rne og 50rne. </P>  \r\n\r\n<P>HVORDAN BLEV VI MODTAGET? </P>  \r\n\r\n<P>På trods af forskellige brist i kommunikationsnettet, der betød, at </P>  \r\n\r\n<P>vores tilbud kom meget sent ud i forhold til budgetter og </P>  \r\n\r\n<P>planlægning, gik det over al forventning med bestillingerne. Især </P>  \r\n\r\n<P>var skolerne meget ivrige, hvorimod det mange steder kneb for </P>  \r\n\r\n<P>bibliotekerne at skaffe penge. </P>  \r\n\r\n<P>Vi havde lavet en aftale med de medvirkende forfatteres forlag, der </P>  \r\n\r\n<P>velvilligt sendte bøger ud til arrangørerne før et arrangement, så </P>  \r\n\r\n<P>både lærere og elever kunne være forberedte til mødet. </P>  \r\n\r\n<P>Boghandlerne var blevet opfordret til at deltage i kampagnen også </P>  \r\n\r\n<P>lokalt og bl.a. være opmærksomme på evt. lokale forfatterbesøg. </P>  \r\n\r\n<P>Vores indtryk var, at denne henstilling ikke havde nogen virkning </P>  \r\n\r\n<P>de fleste steder. </P>  \r\n\r\n<P>De 8 grupper var ude i alt 46 gange i løbet af september; det var ca. </P>  \r\n\r\n<P>dobbelt så mange arrangementer, som vi havde turdet håbe på. Der </P>  \r\n\r\n<P>var naturligvis mere bud efter nogle grupper end efter andre, men </P>  \r\n\r\n<P>i det store og hele var fordelingen meget fin. Nogle grupper havde </P>  \r\n\r\n<P>svært ved at imødekomme efterspørgslen, og ingen følte, at de blev </P>  \r\n\r\n<P>overset. </P>  \r\n\r\n<P>ØKONOMI </P>  \r\n\r\n<P>Vi havde håbet på et tilskud, der ville gøre det muligt, at vi også </P>  \r\n\r\n<P>på økonomiområdet kunne følge Digterscene-modellen: Arrangøren </P>  \r\n\r\n<P>betaler halvdelen af honoraret + rejseomkostninger - puljen </P>  \r\n\r\n<P>betaler den anden halvdel. </P>  \r\n\r\n<P>Det lykkedes ikke. </P>  \r\n\r\n<P>Vi besluttede at indgå et kompromis og satte taksten til 1.000 kr. </P>  \r\n\r\n<P>pr. dag pr. hoved. (DFs minimumstakst var på det tidspunkt 1.300 </P>  \r\n\r\n<P>kr.). I gennemsnit kom hvert arrangement derved til at koste </P>  \r\n\r\n<P>arrangøren 4.000 kr. + rejseomkostninger. Tilskuddet gav os </P>  \r\n\r\n<P>mulighed for at betale de første 1.000 kr. af rejseomkostningerne </P>  \r\n\r\n<P>til hvert arrangement. </P>  \r\n\r\n<P>Prisen var pr. dag, og vi opfordrede arrangørerne til at slå sig </P>  \r\n\r\n<P>sammen om en bestilling, så udgifterne kunne deles af f.eks. en </P>  \r\n\r\n<P>skole og et bibliotek; dog dækkede tilbudet maksimalt 4 timers </P>  \r\n\r\n<P>optræden. </P>  \r\n\r\n<P>De fleste grupper erfarede, at det var for krævende at optræde flere </P>  \r\n\r\n<P>steder samme dag. </P>  \r\n\r\n<P>TID </P>  \r\n\r\n<P>En del af deltagerne havde også mange individuelle aftaler i </P>  \r\n\r\n<P>september og kunne derfor ikke påtage sig at være med til alle </P>  \r\n\r\n<P>gruppearrangementerne. Her trådte så nogle af &#187;reserverne&#171; ind,  \r\n\r\n og </P>  \r\n\r\n<P>det fungerede godt. Enkelte blev simpelt hen optaget i en gruppe. </P>  \r\n\r\n<P>Deltagerne gav udtryk for, at det havde været meget hårdt, fordi det </P>  \r\n\r\n<P>hele skulle foregå i løbet af en måned. Med det samme antal </P>  \r\n\r\n<P>arrangementer fordelt over en hel sæson ville det have været </P>  \r\n\r\n<P>lettere at overkomme. De fleste ønskede fremtidig at tilbyde sig </P>  \r\n\r\n<P>et vist antal dage om året mere jævnt fordelt. </P>  \r\n\r\n<P>ORGANISATION </P>  \r\n\r\n<P>Skoler og institutioner fik en folder tilsendt, der beskrev </P>  \r\n\r\n<P>betingelser og grupper. Artes programtjeneste påtog sig at tage </P>  \r\n\r\n<P>mod bestillinger. Hver gruppe havde en kontaktperson, som Arte </P>  \r\n\r\n<P>henvendte sig til, når der indløb en bestilling. Kontaktpersonen </P>  \r\n\r\n<P>aftalte videre med sin gruppe. Arte fungerede perfekt. De to </P>  \r\n\r\n<P>medarbejdere, der havde påtaget sig opgaven, var meget dygtige til </P>  \r\n\r\n<P>at få tingene til at gå op. Vi må konstatere, at folderens </P>  \r\n\r\n<P>udformning ikke var helt tilfredsstillende for brugerne; </P>  \r\n\r\n<P>misforståelser blev dog behændigt rettet af Arte undervejs. </P>  \r\n\r\n<P>Grupperne må en anden gang give en mere præcis beskrivelse af, hvem </P>  \r\n\r\n<P>de henvender sig til, hvilke krav de stiller, og hvad de kan </P>  \r\n\r\n<P>tilbyde. Desuden bør det i fremtiden tilstræbes, at grupperne </P>  \r\n\r\n<P>sammensættes også ud fra geografiske hensyn. </P>  \r\n\r\n<P>Kontaktpersonerne havde et meget stort arbejde med at koordinere </P>  \r\n\r\n<P>aftaler, finde reserver, aftale rejsemuligheder osv. Dette arbejde </P>  \r\n\r\n<P>bør fremtidig honoreres. </P>  \r\n\r\n<P>KONKLUSION </P>  \r\n\r\n<P>Alle deltagerne ønsker at fortsætte i en form for gruppeoptræden. I </P>  \r\n\r\n<P>en fremtidig ordning skal indbydelse til deltagelse naturligvis </P>  \r\n\r\n<P>ikke være forbeholdt de hidtidige deltagere. FORDELE, SOM </P>  \r\n\r\n<P>GRUPPEDELTAGERNE SER DEM: </P>  \r\n\r\n<P>- det er givende at møde andre forfattere i arbejdssammenhæng - man </P>  \r\n\r\n<P>kan få faglig kritik og diskutere sit arbejde, få nye impulser. </P>  \r\n\r\n<P>- det er givende og nyt at arbejde sammen med andre faggrupper på </P>  \r\n\r\n<P>denne måde. </P>  \r\n\r\n<P>- det er en tryghed for uøvede at optræde sammen med trænede. </P>  \r\n\r\n<P>- det er en udfordring for &#187;kendte&#171; ikke at kunne bruge det </P>  \r\n\r\n<P>sædvanlige program. </P>  \r\n\r\n<P>ULEMPER, SOM GRUPPEDELTAGERNE SER DEM: </P>  \r\n\r\n<P>- det er ikke altid nemt at indordne sig. Ikke alle overholder </P>  \r\n\r\n<P>tiden, 4 minutter bliver til 20, og dermed er de andres tid ædt. </P>  \r\n\r\n<P>- økonomisk er det bedre at optræde alene </P>  \r\n\r\n<P>- det er tidkrævende at optræde sammen, det kræver forberedelse. </P>  \r\n\r\n<P>OVERORDNEDE FORDELE, SOM ARRANGØRGRUPPEN SER DEM: </P>  \r\n\r\n<P>- samarbejdet mellem børnekunstnerne styrkes og giver mulighed for </P>  \r\n\r\n<P>gensidig inspiration og forståelse. </P>  \r\n\r\n<P>- det bliver ikke i så høj grad Tordenskjolds soldater, der kommer </P>  \r\n\r\n<P>ud; nye navne får en chance, og mindre scenevante personer får mod </P>  \r\n\r\n<P>til at prøve. </P>  \r\n\r\n<P>- tilbudet bliver mere slagkraftigt, dvs. mulighederne for at tilbyde </P>  \r\n\r\n<P>børnene og de unge kvalificerede oplevelser øges. </P>  \r\n\r\n<P>Der foreligger megen dokumentation i form af avisomtale og </P>  \r\n\r\n<P>fagbladsartikler, der alle tydeligt udtrykker, at vi er inde på </P>  \r\n\r\n<P>noget rigtigt, som der er et behov for. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "references": []
        }
    ],
    "metadata": [
        {
            "displayName": "Offentliggørelsesdato",
            "displayValue": "21/05/1988"
        },
        {
            "displayName": "Accession",
            "displayValue": "19861BA00135"
        },
        {
            "displayName": "Entydig dokumentidentifikation",
            "displayValue": "CL005072"
        },
        {
            "displayName": "Dato for førstegangsindlæggelse",
            "displayValue": "21/05/1988"
        },
        {
            "displayName": "Dato for indlæggelse",
            "displayValue": "21/05/1988"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "135"
        },
        {
            "displayName": "År for udstedelse",
            "displayValue": "1986"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}