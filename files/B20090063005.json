{
    "id": 125703,
    "title": "Bekendtgørelse om aflæggelse af prøve til næringsbrev til visse fødevarevirksomheder (næringsprøve)",
    "documentTypeId": "60",
    "isSagsforlobPeriodValid": true,
    "shortName": "BEK nr 630 af 25/06/2009",
    "documentHtml": "<div class=\"bjelke\">Oversigt (indholdsfortegnelse)</div><table class=\"Indholdsfortegnelse\">\r\n   <tr>\r\n      <td class=\"IndholdsfortegnelseId\">\r\n         <a href=\"#Bil1\">Bilag 1</a>\r\n      </td>\r\n      <td class=\"IndholdsfortegnelseTekst\">Godkendelse som prøvested samt tilbagekaldelse af godkendelse</td>\r\n   </tr>\r\n   <tr>\r\n      <td class=\"IndholdsfortegnelseId\">\r\n         <a href=\"#Bil2\">Bilag 2</a>\r\n      </td>\r\n      <td class=\"IndholdsfortegnelseTekst\">Nærmere vedrørende aflæggelse af næringsprøven</td>\r\n   </tr>\r\n</table><div class=\"bjelke\">Den fulde tekst</div><p class=\"Titel2\">Bekendtgørelse om aflæggelse af prøve til næringsbrev til visse fødevarevirksomheder (næringsprøve)</p>\r\n<p class=\"Indledning2\">I medfør af § 5, stk. 1, og § 6, stk. 1, i lov nr. 486 af 9. juni 2004 om næringsbrev til fødevarebutikker, som senest ændret ved lov nr. 391 af 25. maj 2009, fastsættes:</p>\r\n<p class=\"ParagrafGruppeOverskrift\">\r\n   <span id=\"Kap0_X1\">Næringsprøve</span>\r\n</p>\r\n<p class=\"Paragraf\" id=\"P1\">\r\n   <span class=\"ParagrafNr\" id=\"Par1\">§ 1.</span> Næringsprøven giver adgang til fødevarenæringsbrev.</p>\r\n<p class=\"Stk2\">\r\n   <span class=\"StkNr\" id=\"Par1_Stk2\">Stk. 2.</span> Næringsprøven aflægges på et prøvested, der er godkendt af Erhvervs- og Selskabsstyrelsen. Vilkårene for godkendelse fremgår af bilag 1.</p>\r\n<p class=\"Stk2\">\r\n   <span class=\"StkNr\" id=\"Par1_Stk3\">Stk. 3.</span> Vilkårene for prøveaflæggelsen fastsættes af Erhvervs- og Selskabsstyrelsen og fremgår af bilag 2.</p>\r\n<p class=\"ParagrafGruppeOverskrift\">\r\n   <span id=\"Kap0_X2\">Indholdet af næringsprøven</span>\r\n</p>\r\n<p class=\"Paragraf\" id=\"P2\">\r\n   <span class=\"ParagrafNr\" id=\"Par2\">§ 2.</span> Næringsprøven indeholder spørgsmål om reglerne vedrørende skat og afgifter, pant på emballage, fødevarer og arbejdsmiljøforhold.</p>\r\n<p class=\"ParagrafGruppeOverskrift\">\r\n   <span id=\"Kap0_X3\">Tilmelding til næringsprøve</span>\r\n</p>\r\n<p class=\"Paragraf\" id=\"P3\">\r\n   <span class=\"ParagrafNr\" id=\"Par3\">§ 3.</span> Tilmelding til næringsprøven skal ske ved henvendelse til det enkelte prøvested. Prøvestedet har pligt til at vejlede prøvedeltageren.</p>\r\n<p class=\"Stk2\">\r\n   <span class=\"StkNr\" id=\"Par3_Stk2\">Stk. 2.</span> Ved tilmelding skal angives prøvedeltagerens navn, adresse og CPR-nr. For personer uden dansk CPR-nr. skal navn, adresse og tilsvarende identifikationsnummer angives. Registrering af CPR-nr. må kun finde sted, hvis prøvedeltageren giver samtykke dertil.</p>\r\n<p class=\"ParagrafGruppeOverskrift\">\r\n   <span id=\"Kap0_X4\">Betaling for næringsprøven</span>\r\n</p>\r\n<p class=\"Paragraf\" id=\"P4\">\r\n   <span class=\"ParagrafNr\" id=\"Par4\">§ 4.</span> Aflæggelse af næringsprøven koster 600 kr., som betales efter aftale med prøvestedet.</p>\r\n<p class=\"Stk2\">\r\n   <span class=\"StkNr\" id=\"Par4_Stk2\">Stk. 2.</span> Prøvestedet er ikke berettiget til betaling, hvis prøvedeltageren melder afbud til prøvestedet senest 5 hverdage, før prøven afholdes. Rettidigt afbud foreligger tillige ved senere framelding, der skyldes dokumenterede særlige forhold, såsom egen sygdom eller dødsfald i nærmeste familie.</p>\r\n<p class=\"Stk2\">\r\n   <span class=\"StkNr\" id=\"Par4_Stk3\">Stk. 3.</span> Udgifter i forbindelse med den dokumentation, som er nævnt i stk. 2, afholdes af prøvedeltageren.</p>\r\n<p class=\"ParagrafGruppeOverskrift\">\r\n   <span id=\"Kap0_X5\">Afholdelse af næringsprøven</span>\r\n</p>\r\n<p class=\"Paragraf\" id=\"P5\">\r\n   <span class=\"ParagrafNr\" id=\"Par5\">§ 5.</span> Prøven aflægges på prøvestedet.</p>\r\n<p class=\"Stk2\">\r\n   <span class=\"StkNr\" id=\"Par5_Stk2\">Stk. 2.</span> Ved fremmøde til prøven skal prøvedeltageren fremvise gyldig billedlegitimation med CPR-nr. For personer uden dansk CPR-nr. skal gyldig billedlegitimation med tilsvarende identifikationsnummer fremvises.</p>\r\n<p class=\"Paragraf\" id=\"P6\">\r\n   <span class=\"ParagrafNr\" id=\"Par6\">§ 6.</span> Prøven består i besvarelse af et elektronisk afkrydsningsskema, der indeholder spørgsmål og svarmuligheder. Prøven kan tages på dansk eller engelsk, og det er muligt at få spørgsmålene læst op på de nævnte sprog.</p>\r\n<p class=\"Stk2\">\r\n   <span class=\"StkNr\" id=\"Par6_Stk2\">Stk. 2.</span> Prøven aflægges individuelt. Under prøven må alene følgende personer være til stede i prøvelokalet:</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num1\">1)</span> de prøvedeltagere, der er anført på tilmeldingslisten,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num2\">2)</span> de tilsynsførende,</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num3\">3)</span> prøvelederen, og</p>\r\n<p class=\"Liste1\">\r\n   <span class=\"Liste1Nr\" id=\"Par6_Stk2_Num4\">4)</span> eventuelle hjælpere, jf. §§ 8 og 9.</p>\r\n<p class=\"Stk2\">\r\n   <span class=\"StkNr\" id=\"Par6_Stk3\">Stk. 3.</span> Når den tid, der er fastsat til besvarelse af afkrydsningsskemaet, er udløbet, er det alene muligt at besvare det igangværende spørgsmål.</p>\r\n<p class=\"Paragraf\" id=\"P7\">\r\n   <span class=\"ParagrafNr\" id=\"Par7\">§ 7.</span> De udfyldte afkrydsningsskemaer rettes elektronisk af IT-systemet. Systemet giver umiddelbart derefter besked om, hvorvidt prøven er bestået eller ikke bestået.</p>\r\n<p class=\"Stk2\">\r\n   <span class=\"StkNr\" id=\"Par7_Stk2\">Stk. 2.</span> Hvis prøven er bestået, får prøvedeltageren en kvittering, der viser, at prøven er bestået. Resultatet vil derudover blive gemt af IT-systemet.</p>\r\n<p class=\"Stk2\">\r\n   <span class=\"StkNr\" id=\"Par7_Stk3\">Stk. 3.</span> Prøvedeltageren får en udskrift af afkrydsningsskemaet med de spørgsmål, der ikke er besvaret korrekt.</p>\r\n<p class=\"Stk2\">\r\n   <span class=\"StkNr\" id=\"Par7_Stk4\">Stk. 4.</span> En prøve kan ikke tages om. Der kan dog ske tilmelding til en ny prøve, jf. §§ 3 og 4.</p>\r\n<p class=\"ParagrafGruppeOverskrift\">\r\n   <span id=\"Kap0_X6\">Aflæggelse af næringsprøve med tolkebistand</span>\r\n</p>\r\n<p class=\"Paragraf\" id=\"P8\">\r\n   <span class=\"ParagrafNr\" id=\"Par8\">§ 8.</span> Prøvedeltagere kan ved aflæggelse af prøven få spørgsmålene oversat af en tolk til tysk eller fransk. Prøvedeltageren skal skriftligt give Erhvervs- og Selskabsstyrelsen meddelelse herom senest 2 uger inden prøvens afholdelse.</p>\r\n<p class=\"Stk2\">\r\n   <span class=\"StkNr\" id=\"Par8_Stk2\">Stk. 2.</span> Erhvervs- og Selskabsstyrelsen udvælger og betaler den pågældende tolk.</p>\r\n<p class=\"ParagrafGruppeOverskrift\">\r\n   <span id=\"Kap0_X7\">Aflæggelse af næringsprøve på særlige vilkår</span>\r\n</p>\r\n<p class=\"Paragraf\" id=\"P9\">\r\n   <span class=\"ParagrafNr\" id=\"Par9\">§ 9.</span> Prøvedeltagere, der på grund af særlige forhold, herunder fysisk eller psykisk handicap, ikke kan aflægge prøve på sædvanlige vilkår, kan aflægge prøve på særlige vilkår. Det er en forudsætning, at aflæggelse af prøven på særlige vilkår ikke ændrer prøvens faglige niveau eller indhold.</p>\r\n<p class=\"Stk2\">\r\n   <span class=\"StkNr\" id=\"Par9_Stk2\">Stk. 2.</span> Prøvedeltageren skal selv tilvejebringe den ønskede hjælp. Prøvedeltageren skal tillige afholde udgifterne forbundet hermed.</p>\r\n<p class=\"Paragraf\" id=\"P10\">\r\n   <span class=\"ParagrafNr\" id=\"Par10\">§ 10.</span> Ansøgning om aflæggelse af prøve på særlige vilkår skal ske skriftligt til Erhvervs- og Selskabsstyrelsen senest 2 uger før prøvens aflæggelse.</p>\r\n<p class=\"Stk2\">\r\n   <span class=\"StkNr\" id=\"Par10_Stk2\">Stk. 2.</span> Ansøgningen skal vedlægges dokumentation for de forhold, der danner grundlag for ansøgningen. Udgifter i forbindelse med dokumentation afholdes af ansøger.</p>\r\n<p class=\"Stk2\">\r\n   <span class=\"StkNr\" id=\"Par10_Stk3\">Stk. 3.</span> Ansøgningen skal udover de i stk. 2 nævnte forhold indeholde navn, adresse og CPR-nr., jf. dog § 3, stk. 2, 2. pkt.</p>\r\n<p class=\"ParagrafGruppeOverskrift\">\r\n   <span id=\"Kap0_X8\">Bortvisning og uretmæssig aflæggelse af næringsprøven</span>\r\n</p>\r\n<p class=\"Paragraf\" id=\"P11\">\r\n   <span class=\"ParagrafNr\" id=\"Par11\">§ 11.</span> Hvis prøvedeltageren har forsøgt på at aflægge eller har aflagt prøven uretmæssigt, bliver prøven betragtet som ugyldig. En prøvedeltager, der medbringer hjælpemidler, som ikke er tilladte, eller som uretmæssigt skaffer sig eller giver en anden prøvedeltager hjælp til besvarelse af prøven eller forsøger herpå, bortvises straks fra prøvestedet.</p>\r\n<p class=\"Stk2\">\r\n   <span class=\"StkNr\" id=\"Par11_Stk2\">Stk. 2.</span> Ved larmende, voldelig eller anden forstyrrende adfærd kan prøvelederen bortvise prøvedeltageren fra prøven, og prøven bortfalder.</p>\r\n<p class=\"Stk2\">\r\n   <span class=\"StkNr\" id=\"Par11_Stk3\">Stk. 3.</span> Prøvedeltageren får i de i stk. 1-2 omhandlede situationer ikke tilbagebetalt det prøvegebyr, der er betalt.</p>\r\n<p class=\"ParagrafGruppeOverskrift\">\r\n   <span id=\"Kap0_X9\">Ikrafttrædelsesbestemmelser</span>\r\n</p>\r\n<p class=\"Paragraf\" id=\"P12\">\r\n   <span class=\"ParagrafNr\" id=\"Par12\">§ 12.</span> Bekendtgørelsen træder i kraft den 1. juli 2009.</p>\r\n<p class=\"Stk2\">\r\n   <span class=\"StkNr\" id=\"Par12_Stk2\">Stk. 2.</span> Samtidig ophæves bekendtgørelse nr. 363 af 19. april 2007 om aflæggelse af prøve til næringsbrev til fødevarebutik, fødevareengrosvirksomhed og restaurations- og hotelvirksomhed m.v. (næringsprøve).</p><div class=\"Givet\" id=\"Givet\"><p class=\"Givet\" align=\"center\">Erhvervs- og Selskabsstyrelsen, den 25. juni 2009</p><p class=\"Sign1\" align=\"center\">Niels Henrik Englev</p><p class=\"Sign2\" align=\"right\">/ Annette Norup Würthner</p></div><a id=\"Bil1\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B1\">\r\n   </span>\r\n   <span id=\"Bil1\">Bilag 1</span>\r\n</p>\r\n<p class=\"BilagTekst\">Godkendelse som prøvested samt tilbagekaldelse af godkendelse</p>\r\n<p class=\"Tekstoverskrift\">Godkendelse af prøvested</p>\r\n<p class=\"Tekst\">Et prøvested skal være godkendt af Erhvervs- og Selskabsstyrelsen. Ansøgning om godkendelse til at være prøvested skal indgives digitalt til Erhvervs- og Selskabsstyrelsen. Alle uddannelsessteder, der er godkendt af Undervisningsministeriet, kan ansøge om at blive prøvested via www.virk.dk. Der skal ansøges ved brug af digital virksomhedssignatur.</p>\r\n<p class=\"Tekst\">Ansøgningen skal indeholde oplysninger om uddannelsesinstitutionen, herunder</p>\r\n<p class=\"Liste1\">\r\n   <span class=\"Liste1Nr\">–</span> navn,</p>\r\n<p class=\"Liste1\">\r\n   <span class=\"Liste1Nr\">–</span> adresse,</p>\r\n<p class=\"Liste1\">\r\n   <span class=\"Liste1Nr\">–</span> CVR-nr.,</p>\r\n<p class=\"Liste1\">\r\n   <span class=\"Liste1Nr\">–</span> e-mail samt</p>\r\n<p class=\"Liste1\">\r\n   <span class=\"Liste1Nr\">–</span> institutionsnummer.</p>\r\n<p class=\"Tekst\">Prøvestedet skal erklære at have afgivet korrekte og fuldstændige oplysninger. Desuden skal det erklæres, at prøvestedet vil overholde de krav, der er beskrevet i denne bekendtgørelse og tilhørende bilag. Der skal samtidig gives samtykke til, at Erhvervs- og Selskabsstyrelsen kan indhente de nødvendige oplysninger med henblik på afgørelse af, om betingelserne for godkendelse er opfyldt.</p>\r\n<p class=\"Tekst\">Det kan være forbundet med strafansvar at afgive urigtige eller vildledende oplysninger over for Erhvervs- og Selskabsstyrelsen.</p>\r\n<p class=\"Tekst\">Prøvestedet vil modtage en digital kvittering som et skærmbillede, der kan printes ud. Det fremgår af kvitteringen, at prøvestedet er godkendt. Godkendelsen kan også blive sendt til en eller flere e-mail-adresser.</p>\r\n<p class=\"Tekstoverskrift\">Krav til prøvestederne</p>\r\n<p class=\"Tekst\">For prøvestederne gælder, at de skal opfylde kravene i bekendtgørelsen samt bilag hertil. Til sikring heraf skal prøvestedet bl.a. udpege en prøveleder.</p>\r\n<p class=\"Tekst\">For at overholde kravene skal prøvestederne bl.a.:</p>\r\n<p>\r\n   <div style=\"width:100%\">\r\n      <table class=\"Containertable\" style=\"border-style: none; border-collapse: collapse; padding: 0px; \">\r\n         <tr>\r\n            <td style=\"border-style: none; padding: 0px; vertical-align: top;\">\r\n               <table valign=\"top\" class=\"Maintable\" border=\"0\" cellspacing=\"0\" width=\"713\" style=\"border-collapse: collapse;\">\r\n                  <colgroup>\r\n                     <col width=\"25.641px\">\r\n                     </col>\r\n                     <col width=\"467.775px\">\r\n                     </col>\r\n                  </colgroup>\r\n                  <tr>\r\n                     <td style=\"\" width=\"37\">\r\n                        <div class=\"TabelTekst\">1.</div>\r\n                     </td>\r\n                     <td style=\"\" width=\"675\">\r\n                        <div class=\"TabelTekst\">Sikre sig, at det er den rette prøvedeltager, der aflægger prøven. Prøvestedet skal kræve gyldigt billedlegitimation med CPR-nr., jf. dog § 5, stk. 2, 2. pkt.</div>\r\n                     </td>\r\n                  </tr>\r\n                  <tr>\r\n                     <td style=\"\" width=\"37\">\r\n                        <div class=\"TabelTekst\">2.</div>\r\n                     </td>\r\n                     <td style=\"\" width=\"675\">\r\n                        <div class=\"TabelTekst\">Stille lokaler og øvrige faciliteter til rådighed for gennemførelse af prøven, herunder stille en computer til rådighed for hver prøvedeltager, jf. nærmere bilag 2.</div>\r\n                     </td>\r\n                  </tr>\r\n                  <tr>\r\n                     <td style=\"\" width=\"37\">\r\n                        <div class=\"TabelTekst\">3.</div>\r\n                     </td>\r\n                     <td style=\"\" width=\"675\">\r\n                        <div class=\"TabelTekst\">Tilbyde mulighed for at tage den i § 1, stk. 1, nævnte prøve.</div>\r\n                     </td>\r\n                  </tr>\r\n                  <tr>\r\n                     <td style=\"\" width=\"37\">\r\n                        <div class=\"TabelTekst\">4.</div>\r\n                     </td>\r\n                     <td style=\"\" width=\"675\">\r\n                        <div class=\"TabelTekst\">Tilbyde prøven på særlige vilkår og sikre sig, at den pågældende prøvedeltager har medbragt tilladelse fra Erhvervs- og Selskabsstyrelsen, jf. nærmere bilag 2.</div>\r\n                     </td>\r\n                  </tr>\r\n                  <tr>\r\n                     <td style=\"\" width=\"37\">\r\n                        <div class=\"TabelTekst\">5.</div>\r\n                     </td>\r\n                     <td style=\"\" width=\"675\">\r\n                        <div class=\"TabelTekst\">Kontrollere, at en prøve ikke aflægges uretmæssigt. I så fald skal prøvestedet drage konsekvenser heraf, jf. § 11.</div>\r\n                     </td>\r\n                  </tr>\r\n                  <tr>\r\n                     <td style=\"\" width=\"37\">\r\n                        <div class=\"TabelTekst\">6.</div>\r\n                     </td>\r\n                     <td style=\"\" width=\"675\">\r\n                        <div class=\"TabelTekst\">Assistere prøvedeltagere, der har bestået prøven, med at registrere fødevarenæringsbrev i Næringsbasen, jf. bilag 2.</div>\r\n                     </td>\r\n                  </tr>\r\n                  <tr>\r\n                     <td style=\"\" width=\"37\">\r\n                        <div class=\"TabelTekst\">7.</div>\r\n                     </td>\r\n                     <td style=\"\" width=\"675\">\r\n                        <div class=\"TabelTekst\">I øvrigt sikre, at det er muligt at aflægge prøve i overensstemmelse med de bestemmelser, der er fastsat i denne bekendtgørelse og de tilhørende bilag.</div>\r\n                     </td>\r\n                  </tr>\r\n               </table>\r\n            </td>\r\n         </tr>\r\n      </table>\r\n   </div>\r\n</p>\r\n<p class=\"Tekst\">Prøvestederne har i øvrigt pligt til på www.virk.dk at opdatere tider og steder for afholdelse af prøven samt nærmere vedrørende tilmelding og betalingsbetingelser, herunder frist samt procedure herfor. Prøvestederne skal sende bekræftelse til ansøger om, at denne er optaget til den ansøgte prøve.</p>\r\n<p class=\"Tekst\">Erhvervs- og Selskabsstyrelsen kan trække oplysninger vedrørende de enkelte prøvesteder.</p>\r\n<p class=\"Tekstoverskrift\">Tilbagekaldelse af godkendelse som prøvested</p>\r\n<p class=\"Tekst\">Erhvervs- og Selskabsstyrelsen kan udelukke et prøvested, hvis det vurderes, at prøvestedet ikke er egnet til at varetage opgaven, herunder at prøvestedet</p>\r\n<p class=\"Liste1\">\r\n   <span class=\"Liste1Nr\">–</span> undlader at afgive de krævede oplysninger, eller har afgivet mangelfulde, vildledende eller urigtige oplysninger, eller</p>\r\n<p class=\"Liste1\">\r\n   <span class=\"Liste1Nr\">–</span> i øvrigt ikke gør det muligt at aflægge prøve i overensstemmelse med de bestemmelser, der er fastsat i denne bekendtgørelse.</p>\r\n<a id=\"Bil2\">\r\n   <hr class=\"BilagStreg\" />\r\n</a>\r\n<p class=\"Bilag\">\r\n   <span id=\"B2\">\r\n   </span>\r\n   <span id=\"Bil2\">Bilag 2</span>\r\n</p>\r\n<p class=\"BilagTekst\">Nærmere vedrørende aflæggelse af næringsprøven</p>\r\n<p class=\"Tekstoverskrift\">Næringsprøvens indhold</p>\r\n<p class=\"Tekst\">Prøvens formål er at sikre, at den, der skal drive en fødevarevirksomhed, har det nødvendige kendskab til de regler, der gælder for driften af virksomheden.</p>\r\n<p class=\"Tekst\">Prøven indeholder en række spørgsmål inden for de områder, der har betydning for driften af fødevarevirksomhed. Spørgsmålene omhandler reglerne for arbejdsmiljø, fødevarer, skat og afgifter samt pant på emballage.</p>\r\n<p class=\"Tekst\">Prøven består i besvarelse af et elektronisk afkrydsningsskema, der indeholder spørgsmål, der hver har entydige svarmuligheder. Det rigtige svar skal markeres. Spørgsmålene udvælges og sammensættes tilfældigt fra en database.</p>\r\n<p class=\"Tekst\">Spørgsmålene for den samlede prøve forudsættes besvaret inden for en tidsperiode på højst 60 minutter.</p>\r\n<p class=\"Tekstoverskrift\">Supplerende regler om brug af computer ved næringsprøven</p>\r\n<p class=\"Tekst\">Prøvestedet skal stille en computer med opkobling til styrelsens system til rådighed for hver prøvedeltager. Det er ikke tilladt, at prøvedeltageren selv medbringer og anvender en computer, USB-stik, mobiltelefoner eller lignende.</p>\r\n<p class=\"Tekst\">Det er alene tilladt at medbringe ikke-elektroniske ordbøger til prøven.</p>\r\n<p class=\"Tekst\">Prøvestedet skal sikre, at der ikke under prøven udveksles oplysninger med andre computere m.v. Desuden skal prøvelokalerne være hensigtsmæssigt indrettede til formålet, således at der bl.a. er rolige omgivelser samt mulighed for, at prøvedeltagerne sidder i en passende afstand fra hinanden.</p>\r\n<p class=\"Tekst\">Der skal fra prøvestedet ydes teknisk bistand under prøven til at afhjælpe eventuelle tekniske problemer med prøvestedets udstyr.</p>\r\n<p class=\"Tekst\">Hvis der under prøven opstår strømsvigt eller andre problemer med benyttelse af computer-udstyret, som ikke umiddelbart kan udbedres eller afhjælpes, og hvis problemerne medfører væsentlige gener for prøvens afvikling, har prøvedeltageren ret til at tage en ny prøve uden fornyet betaling. Ved øvrige problemer af lignende art gælder de regler, som i øvrigt gælder for prøvesteder.</p>\r\n<p class=\"Tekstoverskrift\">Aflæggelse af næringsprøven på særlige vilkår</p>\r\n<p class=\"Tekst\">Som udgangspunkt kan man ikke få praktisk hjælp under prøven. Særlige forhold kan dog gøre, at man kan få praktisk hjælp under prøven. Det kan f.eks. være fysisk eller psykisk handicap, læsesvaghed eller ordblindhed. I sådanne tilfælde kan prøven aflægges på særlige vilkår.</p>\r\n<p class=\"Tekst\">Tilladelsen til at aflægge næringsprøven på særlige vilkår skal medbringes til prøven. Desuden skal prøvestedet have besked om tilladelsen, når man tilmelder sig, så de nødvendige foranstaltninger kan foretages. Prøvestedet må kun afholde prøver på særlige vilkår, hvis den skriftlige tilladelse fra Erhvervs- og Selskabsstyrelsen fremvises.</p>\r\n<p class=\"Tekst\">Særlige vilkår kan være praktisk hjælp eller forlængelse af tiden til at besvare spørgsmålene.</p>\r\n<p class=\"Tekstoverskrift\">Bortvisning og uretmæssig aflæggelse af næringsprøven</p>\r\n<p class=\"Tekst\">Hvis en prøvedeltager forlader prøvelokalet uden tilladelse fra en tilsynsførende, anses prøvetiden for udløbet for denne prøvedeltager.</p>\r\n<p class=\"Tekst\">Kommunikation mellem prøvedeltagerne er ikke tilladt.</p>\r\n<p class=\"Tekst\">Prøvestedet kan afvise en person, hvis personen har udvist larmende, voldelig eller anden forstyrrende adfærd under en prøve. Også her vil næringsprøven blive betragtet som ugyldig.</p>\r\n<p class=\"Tekstoverskrift\">Assistance ved optagelse i Næringsbasen</p>\r\n<p class=\"Tekst\">Prøvestedet skal hjælpe prøvedeltagere, der har bestået næringsprøven, med at blive optaget i Næringsbasen. Optagelse i Næringsbasen kan ske umiddelbart efter, at en prøve er bestået, hvis prøvedeltageren har medbragt det eller de relevante CVR-nr.</p>\r\n<p class=\"Tekst\">Prøvestedet kan for ansøgeren udføre optagelsen i Næringsbasen ved at logge på med den pågældende medarbejders digitale medarbejdercertifikat. Prøvedeltageren kan desuden anvende sin egen digitale signatur og få hjælp af prøvestedet.</p>\r\n<p class=\"Tekst\">Optagelse i Næringsbasen sker fra www.virk.dk/naeringsbasen, hvoraf proceduren fremgår.</p>",
    "isHistorical": true,
    "editorialNotes": [],
    "alternativeMedia": [],
    "ressort": "Erhvervsministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "30/06/2009"
        },
        {
            "displayName": "Accession",
            "displayValue": "B20090063005"
        },
        {
            "displayName": "Entydig dokumentidentifikation",
            "displayValue": "AU003684"
        },
        {
            "displayName": "Dato for førstegangsindlæggelse",
            "displayValue": "30/06/2009"
        },
        {
            "displayName": "Dato for indlæggelse",
            "displayValue": "12/07/2016"
        },
        {
            "displayName": "Dokumenttype",
            "displayValue": "Bekendtgørelse"
        },
        {
            "displayName": "Dokumentets rangering",
            "displayValue": "B "
        },
        {
            "displayName": "Forskriftens nummer",
            "displayValue": "630"
        },
        {
            "displayName": "År for udstedelse",
            "displayValue": "2009"
        },
        {
            "displayName": "Dato for underskrift",
            "displayValue": "25/06/2009"
        },
        {
            "displayName": "Offentliggjort i (publiceringsmedie)",
            "displayValue": "Lovtidende A"
        },
        {
            "displayName": "Administrerende myndighed",
            "displayValue": "Erhvervs- og Selskabsstyrelsen"
        },
        {
            "displayName": "Ressortministeriets journalnummer",
            "displayValue": "Økonomi- og Erhvervsmin.,<br />Erhvervs- og Selskabsstyrelsen, j.nr. 2009-0019540"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}