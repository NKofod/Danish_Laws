{
    "id": 63898,
    "title": "Vejledning til den mellem Danmark og Japan den 3. februar 1968 afsluttede overenskomst til undgåelse af dobbeltbeskatning for så vidt angår indkomstskat. ",
    "documentTypeId": "180",
    "isSagsforlobPeriodValid": false,
    "shortName": "VEJ nr 104 af 31/03/1970",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Vejledning til den mellem Danmark og Japan den  \r\n\r\n 3. februar 1968 afsluttede overenskomst til undgåelse af dobbeltbeskatning  \r\n\r\n for så vidt angår indkomstskat. </H1>  \r\n\r\n<P></P>  \r\n\r\n<BR>  \r\n\r\n<P>I. Overenskomstens ikrafttræden, dens område og almindelige principper.  \r\n\r\n</P>  \r\n\r\n<P CLASS=PUNKT> <B>1.</B> Ved den mellem Danmark og Japan den 3. februar 1968  \r\n\r\n afsluttede overenskomst til undgåelse af dobbeltbeskatning for så vidt angår  \r\n\r\n indkomstskat, jfr. udenrigsministeriets bekendtgørelse nr. 132 af 16.  \r\n\r\n december 1968 (Lovtidende C), er der fastsat en række bestemmelser, der  \r\n\r\n medfører afvigelser fra skattelovgivningens almindelige regler i visse  \r\n\r\n tilfælde, hvor en skatteyder ellers ville blive udsat for dobbeltbeskatning  \r\n\r\n på grund af sammenstødende skattekrav fra dansk og japansk side. </P>  \r\n\r\n<P CLASS=PUNKT> <B>2.</B> Overenskomsten trådte i kraft den 26. juli 1968 og  \r\n\r\n finder for Danmarks vedkommende anvendelse første gang for skatteåret  \r\n\r\n 1968/69, jfr. artikel 29, stk. 2. Samtidig ophører den dansk-japanske  \r\n\r\n dobbeltbeskatningsaftale af 10. marts 1959 (og skattedepartementets  \r\n\r\n vejledning hertil af 29. maj 1962) at have virkning, jfr. artikel 29, stk. 3.  \r\n\r\n</P>  \r\n\r\n<P CLASS=PUNKT> <B>3.</B> Overenskomsten kommer uanset statsborgerforhold til  \r\n\r\n anvendelse på fysiske personer, der er hjemmehørende i Danmark og/eller i  \r\n\r\n Japan, såvel som på aktieselskaber og andre sammenslutninger, der er  \r\n\r\n hjemmehørende i en af eller begge de to stater. Det er således en  \r\n\r\n forudsætning, at betingelserne for fuld skattepligt er opfyldt i (mindst) en  \r\n\r\n af de to stater. Om hvad der forstås ved &quot;hjemmehørende&quot;, henvises  \r\n\r\n til punkt 8 nedenfor. </P>  \r\n\r\n<P CLASS=PUNKT> <B>4.</B> For Danmarks vedkommende finder overenskomsten i  \r\n\r\n henhold til art. 2, stk. 1 (b), anvendelse på indkomstskatterne til staten og  \r\n\r\n de kommunale indkomstskatter. Derimod er formueskatten ikke omfattet (se dog  \r\n\r\n nedenfor punkt 13 om art. 8). Endvidere finder overenskomsten anvendelse på  \r\n\r\n alle andre skatter af væsentlig samme art, der måtte blive indført efter  \r\n\r\n undertegnelsen af overenskomsten. Herefter er også udbytteskatten ifølge  \r\n\r\n kildeskattelovens § 65 omfattet af overenskomsten. </P>  \r\n\r\n<P>For Japans vedkommende omfatter overenskomsten indkomstskatten og  \r\n\r\n selskabsskatten samt - i modsætning til hvad der var gældende efter den  \r\n\r\n tidligere aftale med Japan - de lokale indkomstskatter, jfr. art. 2, stk. 1  \r\n\r\n (a) og stk. 3. Disse lokale skatter, kaldet &quot;prefectural inhabitant  \r\n\r\n taxes&quot; og &quot;municipal inhabitant taxes&quot;, udskrives dels med et  \r\n\r\n fast beløb pr. skatteyder, dels som progressive indkomstskatter. For  \r\n\r\n selskabers vedkommende er skatterne i et vist omfang afhængige af selskabets  \r\n\r\n kapital. </P>  \r\n\r\n<P>Den lokale &quot;enterprise tax&quot;, som i visse tilfælde beregnes på  \r\n\r\n andet grundlag end indkomsten, er kun medtaget i art. 8 om skibs- og  \r\n\r\n luftfartsindtægter. I andre tilfælde må det derfor nærmere undersøges, om  \r\n\r\n betingelserne for at indrømme creditnedslag for så vidt angår denne lokale  \r\n\r\n skat i medfør af ligningslovens § 33 er til stede. </P>  \r\n\r\n<P CLASS=PUNKT> <B>5.</B> Overenskomsten indeholder ingen bestemmelser om  \r\n\r\n gensidig bistand med hensyn til opkrævning af skatter, men alene en  \r\n\r\n bestemmelse om udveksling af oplysninger, jfr. nedenfor punkt 26. </P>  \r\n\r\n<P CLASS=PUNKT> <B>6.</B> Definitionerne findes i art. 3, hvoraf man skal  \r\n\r\n fremhæve stk. 1 (b), hvorefter &quot;Danmark&quot; i overenskomsten betyder  \r\n\r\n Kongeriget Danmark undtagen Færøerne og Grønland. Overenskomsten kan dog i  \r\n\r\n sin helhed eller med nødvendige ændringer udvides til at gælde tillige for  \r\n\r\n disse områder. Endvidere skal bemærkes den protokol, som er knyttet til  \r\n\r\n overenskomsten, om virksomhed udøvet på den danske kontinentalsokkel, jfr.  \r\n\r\n punkt 11 nedenfor om definitionen af fast driftssted. </P>  \r\n\r\n<P>Yderligere skal fremhæves art. 3, stk. 1 (e) og (f), hvorefter udtrykket  \r\n\r\n &quot;person&quot; indbefatter et selskab og enhver anden sammenslutning af  \r\n\r\n personer, og udtrykket &quot;selskab&quot; betyder enhver juridisk person  \r\n\r\n eller enhver anden sammenslutning, der skattemæssigt behandles som en  \r\n\r\n juridisk person. Et offentligt skiftet dødsbo, såvel som - inden for de  \r\n\r\n første 15 måneder - et privat skiftet dødsbo, der omfattes af  \r\n\r\n kildeskattelovens afsnit II, må herefter anses for et selskab i  \r\n\r\n overenskomstens forstand. </P>  \r\n\r\n<P CLASS=PUNKT> <B>7.</B> Overenskomstens regler til undgåelse af  \r\n\r\n dobbeltbeskatning falder i to grupper, dels regler til løsning af den  \r\n\r\n konflikt, der opstår, når en person anses for fuldt skattepligtig i begge  \r\n\r\n lande, og dels regler til løsning af den konflikt, der opstår mellem det ene  \r\n\r\n lands beskatningsret som kildeland (det land, hvorfra indkomsten hidrører) og  \r\n\r\n det andet lands beskatningsret som bopælsland (det land, hvor den pågældende  \r\n\r\n skatteyder er hjemmehørende og derfor opfylder betingelserne for fuld  \r\n\r\n skattepligt). </P>  \r\n\r\n<P>Begge sæt regler kan finde anvendelse samtidig. Opfylder en person  \r\n\r\n betingelserne for fuld skattepligt i begge lande, må det først afgøres, i  \r\n\r\n hvilket land den pågældende anses for hjemmehørende i overenskomstens  \r\n\r\n forstand. Det andet land kan herefter alene beskatte de indtægter, hvortil  \r\n\r\n beskatningsretten udtrykkeligt er tillagt kildelandet, og dobbeltbeskatningen  \r\n\r\n ophæves ved, at bopælslandet indrømmer nedslag for kildelandets skat efter  \r\n\r\n reglerne i art. 23, jfr. punkt 24 nedenfor, eller helt fritager den  \r\n\r\n pågældende indtægt for beskatning, jfr. art. 19, stk. 1, 2 pkt., art. 20 og  \r\n\r\n 21. </P>  \r\n\r\n<P>II. Overenskomstens bestemmelser om fordelingen af beskatningsretten. </P>  \r\n\r\n<P>A. Reglerne om undgåelse af dobbeltbeskatning, når fuld skattepligt  \r\n\r\n foreligger i begge lande. </P>  \r\n\r\n<P CLASS=PUNKT> <B>8.</B> I overenskomstens forstand anses en fysisk person  \r\n\r\n eller et selskab for hjemmehørende i en af de to stater, når den pågældende i  \r\n\r\n henhold til vedkommende stats lovgivning er skattepligtig der på grund af  \r\n\r\n hjemsted, bopæl, hovedkontorets beliggenhed, ledelsens sæde eller et andet  \r\n\r\n lignende forhold. </P>  \r\n\r\n<P>Fører denne bestemmelse til, at en fysisk person anses for hjemmehørende i  \r\n\r\n begge lande, skal det efter art. 4, stk. 2, afgøres ved gensidig forhandling  \r\n\r\n mellem de kompetente myndigheder, i hvilket land den pågældende skal anses  \r\n\r\n for hjemmehørende. Nærmere specificerede regler herom findes ikke, men det er  \r\n\r\n i den danske note, som knytter sig til overenskomsten, anført, at spørgsmålet  \r\n\r\n i givet fald skal afgøres under hensyntagen til de regler, som fremgår af  \r\n\r\n art. 4, stk. 2, i OECD-Modelkonventionen af 1963. De der nævnte bestemmelser  \r\n\r\n findes gengivet i adskillige af de nyere danske dobbeltbeskatningsaftaler,  \r\n\r\n jfr. for eksempel art. 4, stk. 2, i dobbeltbeskatningsaftalen med Israel af  \r\n\r\n 27. juni 1966, og skattedepartementets vejledning hertil af 20. december  \r\n\r\n 1968, punkt 9. </P>  \r\n\r\n<P>For så vidt angår ikke-fysiske personer er hovedkontorets beliggenhed  \r\n\r\n afgørende for spørgsmålet. </P>  \r\n\r\n<P>B. Reglerne om fordeling af beskatningsretten mellem kildelandet og  \r\n\r\n bopælslandet. </P>  \r\n\r\n<P CLASS=PUNKT> <B>9.</B> Disse regler findes i art. 6 til 22. Såfremt en  \r\n\r\n indkomstart ikke er udtrykkeligt omtalt i en af art. 6 til 21, skal  \r\n\r\n beskatningsretten ifølge art. 22 alene tilkomme bopælslandet, og kildelandet  \r\n\r\n skal således frafalde sin beskatning heraf. Om de øvrige artikler bemærkes  \r\n\r\n følgende: </P>  \r\n\r\n<P CLASS=PUNKT> <B>10.</B> Indkomst af fast ejendom kan ifølge art. 6, stk.  \r\n\r\n 1, beskattes i den stat, hvor den faste ejendom er beliggende. I art. 6, stk.  \r\n\r\n 2, redegøres der nærmere for, hvad der skal forstås ved udtrykket &quot;fast  \r\n\r\n ejendom&quot;. Det bemærkes særligt, at udtrykket omfatter ydelser, der  \r\n\r\n betales for udnyttelsen af mineralforekomster, kilder og andre  \r\n\r\n naturforekomster. Fortjeneste, der opnås ved afhændelse af fast ejendom, kan  \r\n\r\n ifølge art. 13, stk. 1, ligeledes beskattes i den stat, i hvilken den faste  \r\n\r\n ejendom er beliggende. </P>  \r\n\r\n<P CLASS=PUNKT> <B>11.</B> Med hensyn til fortjeneste ved  \r\n\r\n forretningsvirksomhed er hovedreglen ifølge art. 7 den, at sådan fortjeneste  \r\n\r\n kun kan beskattes i det land, hvor vedkommende foretagende er hjemmehørende.  \r\n\r\n En undtagelse herfra gælder for det tilfælde, hvor et foretagende i det ene  \r\n\r\n land driver virksomhed fra et &quot;fast driftssted&quot; i det andet land. I  \r\n\r\n så fald kan den del af indkomsten, der kan henføres til et sådant fast  \r\n\r\n driftssted, beskattes i dette andet land. </P>  \r\n\r\n<P>Med hensyn til, hvad der skal forstås ved &quot;fast driftssted&quot;,  \r\n\r\n henvises til bestemmelserne i art. 5. Man skal særligt henlede opmærksomheden  \r\n\r\n på stk. 3 angående tilsynsførende virksomhed i mere end 12 måneder i  \r\n\r\n forbindelse med et bygnings-, anlægs- eller monteringsarbejde og angående  \r\n\r\n virksomhed ved formidling af engagementer af kunstnere, der omfattes af art.  \r\n\r\n 17. </P>  \r\n\r\n<P CLASS=PUNKT> <B>12.</B> Ifølge art. 13, stk. 2, kan fortjeneste ved  \r\n\r\n afhændelse af aktiver, som udgør en del af erhvervsformuen i et fast  \r\n\r\n driftssted, som et foretagende i den ene stat opretholder i den anden stat,  \r\n\r\n herunder fortjeneste ved afhændelse af selve det faste driftssted, beskattes  \r\n\r\n i den stat, hvor det faste driftssted er beliggende. </P>  \r\n\r\n<P CLASS=PUNKT> <B>13.</B> Fortjeneste ved skibs- eller luftfartsvirksomhed i  \r\n\r\n international trafik kan ifølge art. 8, stk. 1, kun beskattes i den stat,  \r\n\r\n hvor det pågældende foretagende er hjemmehørende, jfr. herved art. 4, stk. 1  \r\n\r\n og 3. Art. 8, stk. 2, indeholder en særlig bestemmelse om partrederier og  \r\n\r\n andre foretagender med mere end en deltager, uden at foretagendet udgør en  \r\n\r\n selvstændigt skattepligtig enhed. I dette tilfælde skal hver deltager  \r\n\r\n beskattes i sit hjemland af den ham tilfaldende andel i foretagendets  \r\n\r\n overskud. </P>  \r\n\r\n<P>Ifølge art. 8, stk. 3, fritages danske skibs- og luftfartsvirksomheder for  \r\n\r\n den japanske &quot;enterprise tax&quot; ud over de i art. 2 nævnte, japanske  \r\n\r\n skatter; derimod kan der fortsat blive tale om erlæggelse af den såkaldte  \r\n\r\n &quot;fixed assets tax&quot;, som er en lokal japansk skat. </P>  \r\n\r\n<P>Bestemmelserne i art. 8 gælder også for SAS, jfr. den danske note, som  \r\n\r\n knytter sig til overenskomsten. </P>  \r\n\r\n<P>Den dansk-japanske noteveksling af 15. oktober 1927 om undgåelse af  \r\n\r\n dobbeltbeskatning af fortjeneste ved skibsfart er ophørt at have virkning fra  \r\n\r\n det tidspunkt, da den ny overenskomst har virkning. Notevekslingen træder  \r\n\r\n ikke i kraft igen, såfremt denne aftale måtte ophøre. </P>  \r\n\r\n<P CLASS=PUNKT> <B>14.</B> Aktieudbytte kan ifølge art. 10, stk. 1, beskattes  \r\n\r\n i den stat, hvor modtageren er hjemmehørende. Det land, hvor selskabet er  \r\n\r\n hjemmehørende, kan dog tillige beskatte udbyttet, men højst med 15 pct.  \r\n\r\n Såfremt aktionæren er et selskab, som har ejet mindst 25 pct. af den  \r\n\r\n stemmeberettigede kapital i det udbyttegivende selskab i de sidste 12 måneder  \r\n\r\n umiddelbart før udløbet af den regnskabsperiode, for hvilken udlodningen  \r\n\r\n sker, kan kildeskatten ikke overstige 10 pct. </P>  \r\n\r\n<P>Kildelandet bevarer dog sin fulde beskatningsret, såfremt den pågældende  \r\n\r\n aktionær har et fast driftssted i dette land, og de rettigheder, der ligger  \r\n\r\n til grund for udlodningen, har direkte forbindelse hermed. </P>  \r\n\r\n<P>Nedsættelsen til de nævnte beskatningsprocenter gennemføres i Japan straks  \r\n\r\n ved udbetalingen af udbyttet. En japansk aktionær i et dansk selskab må  \r\n\r\n derimod søge tilbagebetaling af den for meget tilbageholdte danske  \r\n\r\n udbytteskat ved ansøgning på en særlig blanket, som skal attesteres af de  \r\n\r\n japanske skattemyndigheder. Blanketter kan fås ved henvendelse til de  \r\n\r\n japanske skattemyndigheder eller Kildeskattedirektoratet. </P>  \r\n\r\n<P>Udtrykket &quot;udbytte&quot; betyder indkomst fra aktier eller andre  \r\n\r\n rettigheder til andel i fortjeneste, såvel som indkomst fra andre  \r\n\r\n selskabsrettigheder, der er sidestillet med indkomst fra aktier i henhold til  \r\n\r\n skattelovgivningen i den stat, i hvilken det udbetalende selskab er  \r\n\r\n hjemmehørende. Udtrykket omfatter derimod ikke indkomst af gældsfordringer.  \r\n\r\n De i ligningslovens § 16A nævnte former for udbytte er således alle omfattet  \r\n\r\n af definitionen. </P>  \r\n\r\n<P CLASS=PUNKT> <B>15.</B> Ifølge art. 11, stk. 1, kan renter beskattes i den  \r\n\r\n stat, hvor modtageren er hjemmehørende, men de kan tillige beskattes i den  \r\n\r\n stat, hvorfra de hidrører, men dog højst med 10 pct. af bruttorentebeløbet.  \r\n\r\n Det bestemmes nærmere i stk. 5, i hvilke tilfælde renter skal anses for at  \r\n\r\n hidrøre fra en af de to stater. </P>  \r\n\r\n<P>Udtrykket &quot;rente&quot; betyder dels indkomst af obligationer,  \r\n\r\n gældsfordringer etc., men tillige ethvert yderligere beløb, som  \r\n\r\n tilbagebetales på sådanne fordringer ud over det udlånte beløb. Siden april  \r\n\r\n 1967 beskattes kursgevinster på visse japanske obligationer med 5 pct. straks  \r\n\r\n ved udstedelsen. </P>  \r\n\r\n<P>Det bemærkes, at Danmark fortsat ikke beskatter renter, der tilfalder  \r\n\r\n personer, som ikke er fuldt skattepligtige her i landet. </P>  \r\n\r\n<P>Såfremt den person, der oppebærer renten, har et fast driftssted i den  \r\n\r\n stat, hvorfra renten hidrører, og den fordring, der ligger til grund for  \r\n\r\n renten, har direkte forbindelse med det faste driftssted, skal bestemmelserne  \r\n\r\n i art. 7 dog finde anvendelse. </P>  \r\n\r\n<P CLASS=PUNKT> <B>16.</B> Royalties kan ifølge art. 12, stk. 1, beskattes i  \r\n\r\n den stat, hvor modtageren er hjemmehørende, men de kan tillige beskattes i  \r\n\r\n den stat, hvorfra de hidrører, men dog højst med 10 pct. af bruttobeløbet.  \r\n\r\n Såfremt modtageren har et fast driftssted i denne stat, og den rettighed  \r\n\r\n eller genstand, som ligger til grund for de pågældende royalties, har direkte  \r\n\r\n forbindelse med det faste driftssted, skal bestemmelserne i art. 7 om  \r\n\r\n beskatningsretten til fortjeneste ved forretningsvirksomhed finde anvendelse.  \r\n\r\n</P>  \r\n\r\n<P>Ifølge art. 12, stk. 3, omfatter udtrykket &quot;royalties&quot; ikke blot  \r\n\r\n ophavsretlige vederlagsydelser, men tillige betalinger i henhold til en  \r\n\r\n totalbefragtningskontrakt (bare-boat charter) vedrørende skibe eller  \r\n\r\n luftfartøjer. </P>  \r\n\r\n<P>Bestemmelserne i art. 12, stk. 1, 2 og 5, finder endvidere anvendelse på  \r\n\r\n beløb, som hidrører fra afståelse af en forfatterret, patentret, etc. -  \r\n\r\n bortset fra retten ifølge et bare-boat charter - alt medmindre bestemmelsen i  \r\n\r\n art. 13, stk. 2 kan finde anvendelse, d.v.s. hvor den pågældende rettighed er  \r\n\r\n en del af erhvervsformuen i et fast driftssted. I dette sidste tilfælde  \r\n\r\n undergives den faktiske fortjeneste beskatning i vedkommende kildeland.  \r\n\r\n Kildelandet er her køberens hjemland, og Japan kan således ikke beskatte et  \r\n\r\n sådant beløb, såfremt en her bosiddende person afhænder f.eks. et japansk  \r\n\r\n patent til en anden - uden for Japan hjemmehørende - person. </P>  \r\n\r\n<P>Danmark kan ikke for tiden udnytte sin beskatningsret som kildeland, idet  \r\n\r\n der ikke i henhold til kildeskattelovens § 43, stk. 2,g), jfr. § 2, stk.  \r\n\r\n 1,b), er indført begrænset skattepligt af royalties. </P>  \r\n\r\n<P CLASS=PUNKT> <B>17.</B> Beskatningsretten til fortjeneste ved afhændelse  \r\n\r\n af formuegenstande tilkommer ifølge art. 13, stk. 4, som hovedregel den stat,  \r\n\r\n hvor afhænderen er hjemmehørende. </P>  \r\n\r\n<P>Undtagelse herfra gælder dog ifølge art. 13, stk. 1, fortjeneste ved  \r\n\r\n afhændelse af fast ejendom og ifølge art. 13, stk. 2, fortjeneste ved  \r\n\r\n afhændelse af erhvervsformuen i et fast driftssted. </P>  \r\n\r\n<P>Endvidere gælder der ifølge art. 13, stk. 3, en særlig regel om  \r\n\r\n fortjeneste ved afhændelse af aktier i et selskab i det andet land, hvor den  \r\n\r\n pågældende og dennes nært tilknyttede personer har besiddet mindst 25 pct. af  \r\n\r\n selskabets samlede kapital i hele det pågældende indkomstår. </P>  \r\n\r\n<P>Endelig findes der en særregel for visse ophavsrettigheder m.v., jfr.  \r\n\r\n ovenfor under punkt 16, 3 afsnit. </P>  \r\n\r\n<P CLASS=PUNKT> <B>18.</B> Indkomst ved frit erhverv og andet lignende  \r\n\r\n selvstændigt arbejde, f.eks. som ingeniør eller arkitekt, beskattes ifølge  \r\n\r\n art. 14 alene i den stat, hvor den pågældende er hjemmehørende. Såfremt  \r\n\r\n virksomheden drives fra et fast sted i den anden stat, kan den del af  \r\n\r\n indkomsten, der kan henføres dertil, dog beskattes der, sammenlign  \r\n\r\n bemærkningerne til art. 5 og 7 om fortjeneste ved forretningsvirksomhed. Ved  \r\n\r\n fast sted forstås efter praksis f.eks. en klinik, et kontor eller lignende  \r\n\r\n sted, hvor man kan henvende sig for at træffe aftale med den pågældende. </P>  \r\n\r\n<P CLASS=PUNKT> <B>19.</B> Vederlag for personlige tjenesteydelser beskattes  \r\n\r\n ifølge art. 15, stk. 1, som hovedregel i den stat, hvor arbejdet udføres.  \r\n\r\n Efter kildeskattelovens ikrafttræden kan Danmark straks udnytte  \r\n\r\n beskatningsretten efter denne bestemmelse, jfr. lovens § 2. </P>  \r\n\r\n<P>Fra denne hovedregel gælder dog følgende undtagelser: </P>  \r\n\r\n<UL CLASS=PLAIN-LIST>  \r\n\r\n<LI>1) Ifølge art. 15, stk. 2, tilkommer beskatningsretten alene  \r\n\r\n bopælsstaten, såfremt:  \r\n\r\n<PRE>  \r\n\r\n    a) modtageren opholder sig i den anden stat i en eller flere  \r\n\r\n       perioder, der tilsammen ikke overstiger 183 dage inden for  \r\n\r\n       vedkommende kalenderår, og  \r\n\r\n    b) vederlaget betales af eller for en arbejdsgiver, der ikke er  \r\n\r\n       hjemmehørende i den anden stat, hvor arbejdet udføres, og  \r\n\r\n    c) vederlaget ikke udredes af et fast driftssted eller et fast  \r\n\r\n       sted, som arbejdsgiveren har i denne anden stat.  \r\n\r\n</PRE>  \r\n\r\n</LI>  \r\n\r\n<LI>2) Bestyrelseshonorarer kan ifølge art. 16 beskattes i den stat, hvor det  \r\n\r\n pågældende selskab er hjemmehørende, uanset hvor bestyrelseshvervet  \r\n\r\n varetages. Det samme gælder vederlag som medlem af et repræsentantskab for et  \r\n\r\n selskab, jfr. punkt 3 i den danske note af 3. februar 1968, som er knyttet  \r\n\r\n til overenskomsten. </LI>  \r\n\r\n<LI>3) Vederlag for offentlige hverv, hvortil henregnes hverv udført for en  \r\n\r\n fond, hvortil der er ydet bidrag af en af de kontraherende stater, kan  \r\n\r\n beskattes i den stat, hvorfra det udbetales. Såfremt modtageren er  \r\n\r\n statsborger i den udbetalende stat, kan vederlaget kun beskattes der, og  \r\n\r\n bopælsstaten skal helt bortse fra denne indtægt, jfr. art. 23, stk. 1(a) og  \r\n\r\n stk. 2(a). Bestemmelsen svarer til art. IX i den tidligere overenskomst. For  \r\n\r\n så vidt angår diplomatiske og konsulære embedsmænd henvises endvidere til  \r\n\r\n art. 27 og kildeskattelovens § 3, stk. 3 og 4, samt - for udsendte danske  \r\n\r\n statsborgeres vedkommende - til § 1, nr. 5. Vederlag for tjenesteydelser i  \r\n\r\n forbindelse med en forretning, som drives i gevinstøjemed af en af de to  \r\n\r\n stater m.v., beskattes i overensstemmelse med reglerne i art. 15-18, d.v.s.  \r\n\r\n på samme måde, som hvis den pågældende havde været ansat i et privat  \r\n\r\n foretagende. </LI>  \r\n\r\n<LI>4) Vederlag for undervisning eller forskning til en professor eller  \r\n\r\n lærer, som midlertidigt opholder sig i den ene af de to stater ved et  \r\n\r\n universitet, en højskole, en skole eller en anden undervisningsanstalt, må  \r\n\r\n ikke beskattes i opholdsstaten. Det er en betingelse, at opholdet ikke  \r\n\r\n overstiger to år, og at den pågældende er eller umiddelbart før opholdet var  \r\n\r\n hjemmehørende i den anden stat. En dansk professor, som midlertidigt opholder  \r\n\r\n sig i Japan, vil efter kildeskatteloven forblive skattepligtig i Danmark af  \r\n\r\n et sådant vederlag, uanset om bopælen her i landet måtte være opgivet ved  \r\n\r\n udrejsen, jfr. kildeskattelovens § 1, nr. 2. </LI>  \r\n\r\n</UL>  \r\n\r\n<P CLASS=PUNKT> <B>20.</B> På fortjeneste eller vederlag, oppebåret af  \r\n\r\n offentligt </P>  \r\n\r\n<P>optrædende, f.eks. teaterfilm-, radio- eller fjernsynskunstnere, </P>  \r\n\r\n<P>musikere samt professionelle sportsfolk finder hovedreglen i art. 15 </P>  \r\n\r\n<P>altid anvendelse, jfr. art 17. Har herefter en her i landet bosat </P>  \r\n\r\n<P>kunstner indtægt ved optræden i Japan, tilkommer beskatningsretten </P>  \r\n\r\n<P>til den pågældende indtægt Japan, og der skal her i landet indrømmes </P>  \r\n\r\n<P>creditnedslag i overensstemmelse med reglen i art. 23, stk. 2(b). </P>  \r\n\r\n<P>Bestemmelsen må i øvrigt ses i sammenhæng med art. 5, stk. 3(b). </P>  \r\n\r\n<P CLASS=PUNKT> <B>21.</B> Vederlag for personligt arbejde ombord på et skib  \r\n\r\n eller et </P>  \r\n\r\n<P>luftfartøj i international trafik kan beskattes i den stat, hvor </P>  \r\n\r\n<P>vedkommende foretagende er hjemmehørende. Såfremt den pågældende ikke </P>  \r\n\r\n<P>er fuldt skattepligtig her i landet, kan Danmark alene udnytte denne </P>  \r\n\r\n<P>beskatningsret for så vidt angår søfolk, jfr. sømandsskattelovens </P>  \r\n\r\n<P>kapitel III, men ikke for så vidt angår personer, der arbejder ombord </P>  \r\n\r\n<P>på luftfartøjer i international trafik. </P>  \r\n\r\n<P CLASS=PUNKT> <B>22.</B> Beskatningsretten til private pensioner og andre  \r\n\r\n lignende </P>  \r\n\r\n<P>vederlag for tidligere tjenesteydelser tilkommer alene den stat, hvor </P>  \r\n\r\n<P>modtageren er hjemmehørende, jfr. art. 18. Danmark skal således </P>  \r\n\r\n<P>frafalde beskatningen efter kildeskattelovens § 2, jfr. § 43, stk. </P>  \r\n\r\n<UL CLASS=PLAIN-LIST>  \r\n\r\n<LI>2b), når en privat pension m.v. udbetales til en i Japan </LI>  \r\n\r\n</UL>  \r\n\r\n<P>hjemmehørende person. Såfremt den pågældende ved en erklæring fra de </P>  \r\n\r\n<P>japanske skattemyndigheder dokumenterer over for </P>  \r\n\r\n<P>forskudsregistreringskommunen, at han er hjemmehørende i Japan i </P>  \r\n\r\n<P>overenskomstens forstand, skal kommunen meddele den </P>  \r\n\r\n<P>indeholdelsespligtige, at skattetræk i pensionen kan undlades. </P>  \r\n\r\n<P>Blanketter på dansk og engelsk til brug for den nævnte erklæring kan </P>  \r\n\r\n<P>fås i Kildeskattedirektoratet og i vedkommende kommune. </P>  \r\n\r\n<P>Offentlige pensioner kan derimod beskattes i den stat, hvorfra de </P>  \r\n\r\n<P>hidrører, under samme betingelser som gælder med hensyn til </P>  \r\n\r\n<P>beskatningen af vederlag for hverv i vedkommende stats, politiske </P>  \r\n\r\n<P>underafdelings eller lokale myndigheds tjeneste, jfr. art. 19. </P>  \r\n\r\n<P CLASS=PUNKT> <B>23.</B> En studerende eller lærling, som opholder sig i en  \r\n\r\n af de to </P>  \r\n\r\n<P>stater udelukkende i studie- eller uddannelsesøjemed skal i henhold </P>  \r\n\r\n<P>til art. 21 der være fritaget for beskatning af beløb, som han </P>  \r\n\r\n<P>modtager fra kilder uden for denne stat til sit underhold, studium </P>  \r\n\r\n<P>eller sin uddannelse. Det er dog en betingelse, at han er eller </P>  \r\n\r\n<P>umiddelbart før opholdet var hjemmehørende i den anden af de to </P>  \r\n\r\n<P>stater. </P>  \r\n\r\n<P>Kildeskattelovens § 8, stk. 2, fører under delvis andre betingelser </P>  \r\n\r\n<P>til yderligere skattefrihed for udenlandske studerende m.v. her i </P>  \r\n\r\n<P>landet, men kun inden for en periode på 365 dage inden for et samlet </P>  \r\n\r\n<P>tidsrum af 2 år. </P>  \r\n\r\n<P>III. Overenskomstens metoder til ophævelse af dobbeltbeskatning. </P>  \r\n\r\n<P CLASS=PUNKT> <B>24.</B> Begge lande benytter den såkaldte credit-metode  \r\n\r\n til ophævelse af </P>  \r\n\r\n<P>dobbeltbeskatning. For Danmarks vedkommende betyder dette, at man ved </P>  \r\n\r\n<P>skatteansættelsen her i landet af en her hjemmehørende, fuldt </P>  \r\n\r\n<P>skattepligtig person kan medregne den fulde indtægt, men et beløb </P>  \r\n\r\n<P>svarende til den i Japan erlagte skat af den samme indkomst skal </P>  \r\n\r\n<P>tillades fradraget i den her pålignede skat, dog højst med så stor en </P>  \r\n\r\n<P>del heraf, som forholdsmæssigt falder på den indkomst, som Japan </P>  \r\n\r\n<P>ifølge aftalen har beskatningsretten til. Denne regel svarer ganske </P>  \r\n\r\n<P>til bestemmelsen i ligningslovens § 33. </P>  \r\n\r\n<P>Bopælslandet skal altid give fuldstændig afkald på beskatningen af </P>  \r\n\r\n<P>indtægter, der omfattes af art. 20 og 21 samt art. 19, stk. 1, 2. </P>  \r\n\r\n<P>pkt., jfr. art. 23, stk. 1(a) og stk. 2(a). Når der i sidstnævnte </P>  \r\n\r\n<P>bestemmelser henvises generelt til art. 19, stk. 1, skyldes det </P>  \r\n\r\n<P>vanskeligheder ved at formulere en nøjagtig henvisning på engelsk og </P>  \r\n\r\n<P>japansk. Det er imidlertid kun i de tilfælde, hvor modtageren af </P>  \r\n\r\n<P>vederlaget er statsborger i den stat, i hvis tjeneste han er ansat, </P>  \r\n\r\n<P>at vederlaget alene skal beskattes i denne stat. </P>  \r\n\r\n<P>IV. Beskatning ved til- og fraflytning. </P>  \r\n\r\n<P CLASS=PUNKT> <B>25.</B> Der er ikke i overenskomsten givet særlige regler  \r\n\r\n til løsning af </P>  \r\n\r\n<P>de dobbeltbeskatningsproblemer, der kan opstå i forbindelse med </P>  \r\n\r\n<P>flytning mellem de to stater, og de interne regler om indtræden og </P>  \r\n\r\n<P>ophør af skattepligt finder derfor anvendelse i disse tilfælde. </P>  \r\n\r\n<P>V. Bestemmelser om udveksling af oplysninger. </P>  \r\n\r\n<P CLASS=PUNKT> <B>26.</B> Art. 27 fastsætter en gensidig pligt til  \r\n\r\n udveksling af </P>  \r\n\r\n<P>oplysninger, som er nødvendige for gennemførelsen af overenskomsten </P>  \r\n\r\n<P>eller den interne lovgivning i et af de to lande. Herunder falder </P>  \r\n\r\n<P>også oplysninger, som udveksles til undgåelse af skattesvig m.v., og </P>  \r\n\r\n<P>bestemmelsen skal i det hele forstås på samme måde som den </P>  \r\n\r\n<P>tilsvarende bestemmelse i art. XVI i den tidligere overenskomst af </P>  \r\n\r\n<P CLASS=PUNKT> <B>10.</B> marts 1959. Oplysningerne skal behandles som  \r\n\r\n hemmelige og må ikke </P>  \r\n\r\n<P>meddeles til andre personer end dem, der er beskæftiget med </P>  \r\n\r\n<P>påligningen eller opkrævningen af de skatter, der omfattes af </P>  \r\n\r\n<P>overenskomsten. Der må ikke udveksles oplysninger, som kan røbe </P>  \r\n\r\n<P>erhvervsmæssige eller lignende hemmeligheder. </P>  \r\n\r\n<P>Henvendelse fra danske skattemyndigheder om oplysninger fra Japan </P>  \r\n\r\n<P>skal ske gennem skattedepartementet. </P>  \r\n\r\n<P>VI. Særlige bestemmelser. </P>  \r\n\r\n<P CLASS=PUNKT> <B>27.</B> Art. 24 indeholder regler, hvorefter statsborgere  \r\n\r\n og foretagender </P>  \r\n\r\n<P>i det ene land ikke i det andet land skal kunne underkastes nogen </P>  \r\n\r\n<P>skat eller dermed forbundne krav, som er anderledes, højere eller </P>  \r\n\r\n<P>mere byrdefulde end den skat og dermed forbundne krav, som det </P>  \r\n\r\n<P>sidstnævnte lands statsborgere eller foretagender måtte blive </P>  \r\n\r\n<P>underkastet. I artiklen fastslås det endvidere, hvad der skal forstås </P>  \r\n\r\n<P>ved udtrykket &quot;statsborgere&quot; samt ved udtrykket &quot;skat&quot;  \r\n\r\n i denne </P>  \r\n\r\n<P>artikel. Det bemærkes udtrykkeligt, at disse bestemmelser skal </P>  \r\n\r\n<P>anvendes, uanset om den pågældende statsborger er hjemmehørende i en </P>  \r\n\r\n<P>af de to stater eller ikke, jfr. stk. 6. </P>  \r\n\r\n<P CLASS=PUNKT> <B>28.</B> Art. 25 bestemmer, at en skatteyder, der mener sig  \r\n\r\n udsat for </P>  \r\n\r\n<P>dobbeltbeskatning som følge af foranstaltninger truffet i den anden </P>  \r\n\r\n<P>stat med hensyn til de af overenskomsten omfattede skatter, kan </P>  \r\n\r\n<P>fremsætte indsigelse herom til myndighederne i den stat, hvor han er </P>  \r\n\r\n<P>hjemmehørende. </P>  \r\n\r\n<P>Anses indsigelsen for berettiget, kan de kompetente myndigheder - for </P>  \r\n\r\n<P>Danmarks vedkommende skattedepartementet - træffe aftale med henblik </P>  \r\n\r\n<P>på undgåelse af dobbeltbeskatningen. Klager over afgørelser truffet </P>  \r\n\r\n<P>af myndighederne i det land, hvor skatteyderen er hjemmehørende, skal </P>  \r\n\r\n<P>derimod fremføres i den i dette land gældende instansfølge. </P>  \r\n\r\n<P CLASS=PUNKT> <B>29.</B> I henhold til art. 25, stk. 3, kan de to staters  \r\n\r\n kompetente </P>  \r\n\r\n<P>myndigheder ligeledes træffe aftale med henblik på undgåelse af </P>  \r\n\r\n<P>dobbeltbeskatning såvel i tilfælde, der ikke omhandles i </P>  \r\n\r\n<P>overenskomsten, som i tilfælde, hvor fortolkningen eller anvendelsen </P>  \r\n\r\n<P>af overenskomsten giver anledning til vanskelighed eller tvivl. </P>  \r\n\r\n<P>VII. Overenskomstens praktisering. </P>  \r\n\r\n<P CLASS=PUNKT> <B>30.</B> Overenskomstens bestemmelser skal praktiseres ved  \r\n\r\n selve </P>  \r\n\r\n<P>skatteligningen. For så vidt angår skatteårene 1968-69 og 1969-70 vil </P>  \r\n\r\n<P>der, såfremt skatteansættelser eller skatteberegninger er foretaget i </P>  \r\n\r\n<P>strid med overenskomstens bestemmelser, blive tale om genoptagelse af </P>  \r\n\r\n<P>de pågældende ansættelser eller beregninger. For så vidt begæring om </P>  \r\n\r\n<P>regulering af skatteansættelser eller skatteberegninger for de nævnte </P>  \r\n\r\n<P>skatteår i overensstemmelse med overenskomstens bestemmelser allerede </P>  \r\n\r\n<P>er fremsat eller fremsættes inden den 1. januar 1971, bemyndiges </P>  \r\n\r\n<P>skatterådene herved til at genoptage vedkommende ansættelser eller </P>  \r\n\r\n<P>beregninger til fornyet behandling uden forud indhentet bemyndigelse </P>  \r\n\r\n<P>fra statens ligningsdirektorat. Fremkommer begæringen først efter </P>  \r\n\r\n<P>nævnte tidspunkt, vil bemyndigelse til genoptagelse være at indhente </P>  \r\n\r\n<P>på sædvanlig måde. </P>  \r\n\r\n<P>Tilsvarende vil en forskudsregistrering for indkomståret 1970 på </P>  \r\n\r\n<P>begæring være at ændre, såfremt den er foretaget i strid med </P>  \r\n\r\n<P>overenskomsten. </P>  \r\n\r\n<P CLASS=PUNKT> <B>31.</B> Tvivlsspørgsmål med hensyn til overenskomstens  \r\n\r\n praktisering vil </P>  \r\n\r\n<P>være at forelægge for skattedepartementet. </P>  \r\n\r\n<DIV CLASS=GIVET ID=\"GIVET\">  \r\n\r\n<P CLASS=GIVET-LINE ALIGN=CENTER> <I>Skattedepartementet, den 31. marts 1970.  \r\n\r\n</I> </P>  \r\n\r\n<P CLASS=UNDERSKREVET-AF ALIGN=CENTER>Hans P. Gøtrik. </P>  \r\n\r\n<P CLASS=MINISTER ALIGN=RIGHT>/ E. Thielsen. </P>  \r\n\r\n</DIV>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Ingen </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/08/1970"
        },
        {
            "displayName": "Accession",
            "displayValue": "C19700010460"
        },
        {
            "displayName": "Entydig dokumentidentifikation",
            "displayValue": "CM022918"
        },
        {
            "displayName": "Dato for førstegangsindlæggelse",
            "displayValue": "25/09/1997"
        },
        {
            "displayName": "Dato for indlæggelse",
            "displayValue": "16/01/2002"
        },
        {
            "displayName": "Dokumenttype",
            "displayValue": "Vejledning"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "104"
        },
        {
            "displayName": "År for udstedelse",
            "displayValue": "1970"
        },
        {
            "displayName": "Dato for underskrift",
            "displayValue": "31/03/1970"
        },
        {
            "displayName": "Offentliggjort i (publiceringsmedie)",
            "displayValue": "Ministerialtidende"
        },
        {
            "displayName": "Ressortministeriets journalnummer",
            "displayValue": "Finansmin. Skd. VII. j. nr. 30-1-1970."
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}