{
    "id": 35953,
    "title": "Oprettelse, sensitive oplysninger, forskrifter, sociale problemer, subjektive vurderinger ",
    "documentTypeId": "240",
    "isSagsforlobPeriodValid": true,
    "shortName": "KEN nr 51428 af 22/09/1987",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Lagt vægt på, at nødvendighedskravet i § 9, stk. 2, ikke kunne anses  \r\n\r\n for opfyldt samt på risikoen for registrering af urigtige oplysninger, som  \r\n\r\n følge af disses ofte subjektive karakter, jf. § 11. </I> </P>  \r\n\r\n<P> <I>Henstillet, at et edb-register, der havde til formål at danne grundlag  \r\n\r\n for sagsstyring og udarbejdelse af statistikker vedrørende døgnanbringelse af  \r\n\r\n børn og unge i henhold til bistandslovens §§ 66 og 96, og som indeholdt  \r\n\r\n oplysninger om rent private forhold, ikke blev oprettet. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Oprettelse, sensitive oplysninger, forskrifter,  \r\n\r\n sociale problemer, subjektive vurderinger </H1>  \r\n\r\n<P></P>  \r\n\r\n<BR>  \r\n\r\n<P>I slutningen af 1986 fremsendte Nordjyllands Amtskommune udkast til  \r\n\r\n forskrifter for et edb-register i socialcenterets familieafdeling for  \r\n\r\n døgnanbringelse med anmodning om en udtalelse. </P>  \r\n\r\n<P>Registeret havde til formål at danne grundlag for sagsstyring og  \r\n\r\n udarbejdelse af statistikker vedrørende døgnanbringelse af børn og unge i  \r\n\r\n henhold til bistandslovens §§ 66 og 96. </P>  \r\n\r\n<P>Registeret indeholdt to kategorier af oplysningstyper. Den ene kategori af  \r\n\r\n oplysninger om identifikation, køn og alder på barnet, sagsbehandler,  \r\n\r\n journalnummer, henvisningskommune, -nummer, takst og lignende skulle anvendes  \r\n\r\n til brug for den daglige planlægning og sagsstyring. Den anden kategori, som  \r\n\r\n udgjorde beskrivende personhenførbare data af sensitiv art, bl.a. detaljerede  \r\n\r\n journaloplysninger og sagsbehandlervurderinger om væsentlige sociale  \r\n\r\n problemer vedrørende de berørte børn og deres familier, hidrørende fra  \r\n\r\n primærkommunernes indberetningsskemaer vedrørende etablering og ophør af  \r\n\r\n døgnophold, skulle anvendes til brug for statistik og analyser med henblik på  \r\n\r\n bl.a. forebyggende virksomhed. </P>  \r\n\r\n<P>Amtskommunen fandt det nødvendigt at registrere begge kategorier af  \r\n\r\n oplysningstyper samlet i personhenførbar form, idet man desuden skulle  \r\n\r\n anvende registeret til brug for den daglige konkrete sagsbehandling i  \r\n\r\n forbindelse med de rådgivningsfunktioner, som påhviler amtet bl.a. i form af  \r\n\r\n vejledning og konsulentstøtte med hensyn til de kommunale socialudvalgs  \r\n\r\n virksomhed for børn og unge. Det oplystes i den forbindelse,  \r\n\r\n at Nordjyllands Amtskommune i vidt omfang havde centraliseret al  \r\n\r\n specialrådgivning vedrørende børn og unge, således at den henhørte under  \r\n\r\n amtskommunen. Amtskommunen anførte dog, at den påtænkte edb-registrering ikke  \r\n\r\n fuldt ud kunne erstatte anvendelsen af manuelle journaler i den konkrete  \r\n\r\n sagsbehandling. </P>  \r\n\r\n<P>Amtskommunen fremsendte et revideret udkast til forskrifter, som i forhold  \r\n\r\n til det oprindelige begrænsede registerets indhold af følsomme  \r\n\r\n oplysningstyper, men anmodede dog efterfølgende Registertilsynet om en  \r\n\r\n udtalelse på grundlag af det oprindeligt fremsendte udkast. </P>  \r\n\r\n<P>Sagen blev herefter behandlet på et registerrådsmøde, og Registertilsynet  \r\n\r\n udtalte i den anledning, at der i henhold til lov om offentlige myndigheders  \r\n\r\n registre § 9, stk. 1, kun må registreres oplysninger, der klart er af  \r\n\r\n betydning for varetagelse af vedkommende myndigheds opgaver, og at en række  \r\n\r\n nærmere angivne oplysninger vedrørende rent personlige forhold, herunder  \r\n\r\n oplysninger om væsentlige sociale problemer, jf. lov om offentlige  \r\n\r\n myndigheders registre § 9, stk. 2, ikke må edb-registreres, medmindre dette  \r\n\r\n er nødvendigt for varetagelsen af registerets opgaver, jf. bemærkningerne til  \r\n\r\n bestemmelsen om, at registrering af disse oplysninger ikke må finde sted,  \r\n\r\n medmindre det er klart nødvendigt for den registeransvarlige myndighed ikke  \r\n\r\n alene at være i besiddelse af de pågældende oplysninger, men også at lade dem  \r\n\r\n indgå i registeret. </P>  \r\n\r\n<P>Registertilsynet havde i den forbindelse indhentet Amtsrådsforeningens  \r\n\r\n redegørelse for, i hvilket omfang og hvorledes amtskommunerne registrerer  \r\n\r\n oplysninger til brug ved de sociale myndigheders anbringelse af børn og unge  \r\n\r\n uden for hjemmet samt en redegørelse for lovgrundlaget for amtskommunernes  \r\n\r\n administration af det pågældende område. </P>  \r\n\r\n<P>Med hensyn til amtskommunens arbejdsopgaver vedrørende anbringelse af børn  \r\n\r\n og unge i henhold til bistandsloven fandt Registertilsynet, at disse  \r\n\r\n overvejende var af overordnet og generel karakter. Uanset at tilsynet ikke  \r\n\r\n kunne udelukke, at det under udøvelse af visse arbejdsopgaver i forbindelse  \r\n\r\n med visitation kunne være nødvendigt for amtskommunen at være i besiddelse af  \r\n\r\n de pågældende oplysningstyper, fandt Registertilsynet det imidlertid ikke  \r\n\r\n tilstrækkeligt godtgjort, at det var nødvendigt at edb-registrere samtlige  \r\n\r\n oplysningstyper. </P>  \r\n\r\n<P>Registertilsynet lagde herved vægt på, at edb-registrering generelt må  \r\n\r\n anses for et utilstrækkeligt instrument for en konkret sagsbehandling af så  \r\n\r\n kompliceret art, idet behandlingen af spørgsmål vedrørende døgnanbringelse af  \r\n\r\n børn og unge må antages at forudsætte nøje kendskab til alle relevante  \r\n\r\n oplysninger vedrørende de pågældende, herunder eventuelle sagkyndige  \r\n\r\n vurderinger, redegørelser, sagsresumeer og lignende. Sådanne oplysninger vil  \r\n\r\n ofte på grund af deres subjektive karakter ikke være egnede til registrering  \r\n\r\n på edb, jf. lov om offentlige myndigheders registre § 11, idet der må antages  \r\n\r\n at være risiko for registrering af urigtige oplysninger. Registertilsynet  \r\n\r\n lagde i den forbindelse også vægt på, at Nordjyllands Amtskommune agtede at  \r\n\r\n registrere oplysninger på grundlag af indberetningsskemaer hidrørende fra  \r\n\r\n primærkommunerne. </P>  \r\n\r\n<P>Registertilsynet henstillede på denne baggrund, at amtskommunen ikke  \r\n\r\n oprettede et register med de i udkast til forskrifter angivne  \r\n\r\n oplysningstyper. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>Registertilsynets årsberetning 1987 s. 49. Se også Registertilsynets j.nr.  \r\n\r\n 1986-2232-108. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Justitsministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "11/11/1999"
        },
        {
            "displayName": "Accession",
            "displayValue": "W19875142825"
        },
        {
            "displayName": "Entydig dokumentidentifikation",
            "displayValue": "CA003888"
        },
        {
            "displayName": "Dato for indlæggelse",
            "displayValue": "23/04/2003"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "51428"
        },
        {
            "displayName": "År for udstedelse",
            "displayValue": "1987"
        },
        {
            "displayName": "Dato for underskrift",
            "displayValue": "22/09/1987"
        },
        {
            "displayName": "Administrerende myndighed",
            "displayValue": "Datatilsynet"
        },
        {
            "displayName": "Ressortministeriets journalnummer",
            "displayValue": "Registertilsynet 1989-4152-002"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}