{
    "id": 200932,
    "title": "Ankestyrelsens principafgørelse 13-18 om sygedagpenge - sygedagpengenes størrelse - selvstændig erhvervsdrivende - 6 dages arbejdsuge",
    "documentTypeId": "240",
    "isSagsforlobPeriodValid": true,
    "shortName": "KEN nr 9275 af 26/04/2018",
    "documentHtml": "<div class=\"bjelke\">Den fulde tekst</div><p class=\"Titel2\">Ankestyrelsens principafgørelse 13-18 om sygedagpenge - sygedagpengenes størrelse - selvstændig erhvervsdrivende - 6 dages arbejdsuge</p>\r\n<div class=\"Resume\">\r\n   <p class=\"TekstGenerel\">\r\n      <span class=\"Bold\">Principafgørelsen fastslår</span>\r\n   </p>\r\n   <p class=\"TekstGenerel\">\r\n      <span class=\"Italic\">Sygedagpenge til selvstændige erhvervsdrivende beregnes på baggrund af arbejdsfortjenesten ved virksomheden.</span> <span class=\"Italic\">Sygedagpengene kan ikke udgøre mere end det i loven fastsatte ugemaksimum.</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Sygedagpengene udbetales efter en 5-dages-uge, medmindre andet er oplyst.</span> <span class=\"Italic\">Der vil kunne udbetales sygedagpenge i en 6- eller 7-dages-uge, og dagene, der udbetales sygedagpenge for, vil også kunne ligge på lørdage og søndage.</span> <span class=\"Italic\">Sygedagpengene beregnes for en uge ad gangen og udbetales med lige store andele pr. dag.</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">Den selvstændige erhvervsdrivende skal ved anmodningen om sygedagpenge overfor kommunen oplyse, hvilke ugedage den pågældende normalt arbejder.</span> <span class=\"Italic\">Som udgangspunkt er det den selvstændige erhvervsdrivendes oplysninger om arbejdsugen, der lægges til grund ved beregningen og udbetalingen af sygedagpenge.</span> <span class=\"Italic\">Arbejder den selvstændige erhvervsdrivende seks dage om ugen i virksomheden, udbetales sygedagpengene efter en 6-dages-uge.</span></p>\r\n   <p class=\"TekstGenerel\">\r\n   </p>\r\n   <p class=\"TekstGenerel\">\r\n      <span class=\"Italic\">I den konkrete sag havde den selvstændige erhvervsdrivende en 6-dages-arbejdsuge.</span> <span class=\"Italic\">Virksomheden havde fast lukkedag om lørdagen.</span> <span class=\"Italic\">Den selvstændige erhvervsdrivende var syg mandag til fredag i en uge.</span> <span class=\"Italic\">Sygedagpengeudbetalingen udgjorde derfor 5/6 af ugemaksimum.</span></p>\r\n   <p class=\"TekstGenerel\">\r\n   </p>\r\n</div>\r\n<p>\r\n   <span class=\"Bold\">Baggrund for at behandle sagen principielt</span>\r\n</p>\r\n<p>\r\n</p>\r\n<p>Ankestyrelsen har behandlet sagen principielt. Det har vi gjort for at afklare, hvordan sygedagpenge til en selvstændig erhvervsdrivende med en 6-dages-arbejdsuge, skal udbetales.</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold\">Reglerne</span>\r\n</p>\r\n<p>\r\n</p>\r\n<p>\r\n   <span class=\"Italic\">Love og bekendtgørelser</span>\r\n</p>\r\n<p>\r\n</p>\r\n<p>Lov om sygedagpenge, senest bekendtgjort i lovbekendtgørelse nr. 38 af 19. januar 2018.</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> § 52, om sygedagpengenes størrelse til selvstændige erhvervsdrivende</p>\r\n<p>\r\n</p>\r\n<p>\r\n   <span class=\"Italic\">Praksis</span>\r\n</p>\r\n<p>\r\n</p>\r\n<p>Ankestyrelsen har ikke principafgørelser på området.</p>\r\n<p>\r\n</p>\r\n<p>\r\n   <span class=\"Bold\">Den konkrete afgørelse</span>\r\n</p>\r\n<p>\r\n</p>\r\n<p>Du har klaget over A Kommunes afgørelse om beregning af sygedagpenge. A Kommune afgjorde sagen den 3. januar 2017.</p>\r\n<p>\r\n</p>\r\n<p>Ankestyrelsens Beskæftigelsesudvalg har nu afgjort din sag.</p>\r\n<p>\r\n</p>\r\n<p>Resultatet er:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">•</span> Du var ikke berettiget til at få sygedagpenge med mere end kr. 3.483, svarende til 5/6 af ugemaksimum for udbetaling af sygedagpenge.</p>\r\n<p>\r\n</p>\r\n<p>Det betyder, at vi stadfæster kommunens afgørelse, da vi er kommet frem til samme resultat.</p>\r\n<p>\r\n</p>\r\n<p>\r\n   <span class=\"Bold\">Begrundelse for afgørelsen</span>\r\n</p>\r\n<p>\r\n</p>\r\n<p>\r\n   <span class=\"Italic\">Sådan vurderer vi sagen</span>\r\n</p>\r\n<p>\r\n</p>\r\n<p>Ankestyrelsen vurderer, at du i forbindelse med dit sygefravær fra den 19. december til og med den 23. december 2016 ikke havde ret til at få udbetalt sygedagpenge med mere end 5/6 af det beløb, der maksimalt kan udbetale i sygedagpenge pr. uge (ugemaksimum).</p>\r\n<p>\r\n</p>\r\n<p>\r\n   <span class=\"Italic\">Hvad er afgørende for resultatet</span>\r\n</p>\r\n<p>\r\n</p>\r\n<p>Vi lægger vægt på, at sygedagpengesatsen for selvstændige erhvervsdrivende beregnes på baggrund af arbejdsfortjenesten, dvs. overskuddet i den selvstændige virksomhed inklusiv virksomhedens renteudgifter og modregnet virksomhedens renteindtægter.</p>\r\n<p>\r\n</p>\r\n<p>På baggrund af din arbejdsfortjeneste havde du ret til ugemaksimum kr. 4.180 i 2016.</p>\r\n<p>\r\n</p>\r\n<p>Vi lægger desuden vægt på, at sygedagpenge til selvstændige erhvervsdrivende udbetales med lige store andele pr. dag. Medmindre andet er oplyst, udbetales sygedagpengene efter en 5-dages-uge.</p>\r\n<p>\r\n</p>\r\n<p>Af din anmeldelse af sygefraværet fremgår, at du har en arbejdsuge på seks dage, og at din virksomhed har lukket lørdag. Du var syg mandag-fredag.</p>\r\n<p>\r\n</p>\r\n<p>Det betyder, at du med en arbejdsuge på seks dage skal have dine sygedagpengeberegnet sådan, at sygedagpengene for en fraværsdag udgør 1/6 af sygedagpengebeløbet pr. uge.</p>\r\n<p>\r\n</p>\r\n<p>Du havde herefter ret til sygedagpenge med 5/6 af kr. 4.180 eller kr. 3.483, som beregnet af kommunen</p>\r\n<p>\r\n</p>\r\n<p>Vi bemærker, at din sygedagpengeforsikring giver dig ret til ugemaksimum, også selv om arbejdsfortjenesten ikke berettiger dig hertil. Det ændrer imidlertid ikke ved, at sygedagpenge skal fordele med lige store andele pr. dag.</p>\r\n<p>\r\n</p>\r\n<p>\r\n   <span class=\"Italic\">Om reglerne</span>\r\n</p>\r\n<p>\r\n</p>\r\n<p>Sygedagpenge til selvstændige erhvervsdrivende beregnes på baggrund af arbejdsfortjenesten ved virksomheden. Som dokumentation for arbejdsfortjenesten anvendes skattemyndighedernes årsopgørelse for det seneste regnskabsår på grundlag af indgivet selvangivelse. Beregningen sker på baggrund af årsopgørelsens oplysninger om overskud af virksomhed korrigeret for renteudgifter og renteindtægter, der vedrører virksomheden, samt på grundlag af den selvstændiges egne sygedagpenge.</p>\r\n<p>\r\n</p>\r\n<p>Sygedagpengene kunne i 2016 ikke udgøre mere end kr. 4.180 pr. uge (ugemaksimum). Er der tegnet en sygedagpengeforsikring efter reglerne i kapitel 16, udgør sygedagpengene mindst 2/3 af kr. 4.180 pr. uge. Sygedagpenge til selvstændige erhvervsdrivende udbetales med lige store andele pr. dag. Medmindre andet er oplyst, udbetales sygedagpengene efter en 5-dages-uge.</p>\r\n<p>\r\n</p>\r\n<p>\r\n   <span class=\"Bold\">Mødebehandling</span>\r\n</p>\r\n<p>\r\n</p>\r\n<p>Sagen er behandlet på møde. På mødet stemmer deltagerne om resultatet. Der er enighed om afgørelsen.</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "27/04/2018"
        },
        {
            "displayName": "Accession",
            "displayValue": "W20180927525"
        },
        {
            "displayName": "Entydig dokumentidentifikation",
            "displayValue": "CR000814"
        },
        {
            "displayName": "Dato for indlæggelse",
            "displayValue": "27/04/2018"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9275"
        },
        {
            "displayName": "År for udstedelse",
            "displayValue": "2018"
        },
        {
            "displayName": "Dato for underskrift",
            "displayValue": "26/04/2018"
        },
        {
            "displayName": "Administrerende myndighed",
            "displayValue": "Ankestyrelsen"
        },
        {
            "displayName": "Ressortministeriets journalnummer",
            "displayValue": "2017-3317-47781"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}