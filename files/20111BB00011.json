{
    "id": 139130,
    "title": "Forslag til folketingsbeslutning om et enklere grundlag for beskatning af fast ejendom",
    "documentTypeId": "480",
    "isSagsforlobPeriodValid": true,
    "shortName": "2011/1 BSF 11",
    "documentHtml": "<div class=\"bjelke\">Den fulde tekst</div><p class=\"DokumentHoved\">Fremsat den 9. november 2011 af Dennis Flydtkjær (DF), Torsten Schack Pedersen (V) og Brian Mikkelsen (KF)</p>\r\n<p class=\"TitelPrefiks1\">Forslag til folketingsbeslutning</p>\r\n<p class=\"Titel2\">om et enklere grundlag for beskatning af fast ejendom</p>\r\n<p>Folketinget pålægger regeringen at fremsætte lovforslag senest den 1. marts 2012 om afskaffelse af det nuværende ejendomsvurderingssystem og dermed tilvejebringelse af et enklere grundlag for beskatning af fast ejendom. Forslaget bør indeholde følgende elementer:</p>\r\n<p>\r\n   <p class=\"Liste1\">\r\n      <span class=\"Liste1Nr\">1)</span> De almindelige vurderinger af fast ejendom ophører.</p>\r\n   <p class=\"Liste1\">\r\n      <span class=\"Liste1Nr\">2)</span> Der etableres en ny model for vurdering af nyopførte ejerboliger og for vurdering af erhvervsejendomme.</p>\r\n   <p class=\"Liste1\">\r\n      <span class=\"Liste1Nr\">3)</span> De kommunale indtægter fra grundskyld såvel som dækningsafgift fastholdes.</p>\r\n</p><div class=\"Givet\" id=\"Givet\"><p class=\"Givet\" align=\"center\"></p><p class=\"Sign1\" align=\"center\"></p><p class=\"Sign2\" align=\"right\"></p></div><p class=\"Bemaerkninger\">Bemærkninger til forslaget</p>\r\n<p>Beslutningsforslaget er en stort set uændret genfremsættelse af beslutningsforslag nr. B 140 om et enklere grundlag for beskatning af fast ejendom fra folketingsåret 2010-11, 1. samling. Der henvises til Folketingstidende 2010-11, 1. samling, A, B 140 som fremsat, side 1 ff, og Folketingets forhandlinger, møde 105 side 29 ff.</p>\r\n<p>Folketingets partier – med enkelte beklagelige undtagelser (RV og EL) – stemte i folketingssamlingen 2010-11, 1. samling for B 140 om et enklere grundlag for beskatning af fast ejendom, men da den nye regering ikke er forpligtet af det forrige Folketings vedtagelse, fremsættes forslaget igen. Flere partier har tilkendegivet, at man ønsker at holde boligbeskatningen i ro. Forslagsstillerne ønsker med dette beslutningsforslag at sikre, at dette også bliver til virkelighed.</p>\r\n<p>Der findes tre slags ejendomsskatter, hvoraf boligejerne kender de to. For det første er der ejendomsværdiskatten. Den opkræves på grundlag af ejendomsvurderingerne i 2001 eller 2002 og er omfattet af et skattestop. Dernæst er der den kommunale grundskyld. Her er der ikke noget nominelt skattestop, men der er en stigningsbegrænsning, sådan at store udsving i vurderingerne ikke giver sig udslag i tilsvarende udsving i borgernes skattebetaling. Endelig er der den kommunale dækningsafgift, som kan opkræves af visse erhvervsejendomme m.v.</p>\r\n<p>Grundlaget for ejendomsbeskatningen var oprindelig de offentlige ejendomsvurderinger. Alle ejendomme vurderes i faste intervaller, og ejendomsskatterne blev beregnet på dette grundlag, hvad enten det var lejeværdi, ejendomsskyld, grundskyld, ejendomsværdiskat, eller hvad der ellers har eksisteret af ejendomsskatter i historiens løb.</p>\r\n<p>Nu er der imidlertid et skattestop for ejendomsværdiskatten og en stigningsbegrænsning for den kommunale grundskyld, men alligevel foretager man stadig almindelige vurderinger hvert andet år. Man opretholder kort sagt et stort apparat til at foretage nogle vurderinger, som langt hen ad vejen ikke bliver brugt til ret meget. Det koster ressourcer for SKAT at foretage disse vurderinger og behandle klager over dem osv., og tiden er kommet til at få ryddet op.</p>\r\n<p>Forslagsstillerne mener kort sagt, at den eksisterende ejendomsvurderingsordning har overlevet sig selv. Ordningen havde en vigtig funktion dengang, den blev brugt, men det har den ikke længere.</p>\r\n<p>Hvis man ikke ønsker at øge boligbeskatningen og beskatningen af fast ejendom i det hele taget, kan forslagsstillerne ikke se, hvad ejendomsvurderingerne skal bruges til. Derfor ønsker forslagsstillerne den nuværende ordning erstattet med et enklere grundlag for beskatning af fast ejendom.</p>\r\n<p>Forslagsstillerne ønsker, at ejendomsvurderingerne ophører, og at ejendomme fremover beskattes på det grundlag, som det sker nu. Den ejendom, der svarer X kr. i ejendomsværdiskat, svarer også fremover X kr. i ejendomsværdiskat. Nye ejendomme kan f.eks. få fastsat en »vurdering« i forhold til ejendommens størrelse efter niveauet for tilsvarende, omkringliggende ejendomme. Gøres en ejendom større eller mindre, regulerer man »vurderingen« i forhold til ændringerne. Alt dette kan gøres maskinelt og kræver ikke individuelle vurderinger og komplicerede beregninger af grundlaget for ejendomsværdiskat eller andet.</p>\r\n<p>Erhvervsejendomme er langt mere forskelligartede end ejerboliger, og vurderingen af dem kan derfor ikke på samme måde »sættes på maskine«. Til gengæld er der langt færre af dem. Her vil det formentlig stadig være nødvendigt at foretage en form for vurdering.</p>\r\n<p>Det kommunale grundskatteloft, hvorefter grundlaget for opkrævning af kommunal grundskyld kan stige inden for visse begrænsninger, kan opretholdes, men sådan at det endelige loft bliver lig med den grundværdi, der fastsættes ved den sidst foretagne vurdering.</p>\r\n<p>Forslagsstillerne erkender, at dette på sigt vil kunne skabe problemer for visse kommuner, idet grundskylden er en ikke uvæsentlig indtægtskilde for kommunerne. Forslagsstillerne ønsker det derfor sikret, at det kommunale provenu af grundskylden kan opretholdes.</p><p class=\"SkriftligFremsaettelse\">Skriftlig fremsættelse</p>\r\n<p class=\"Fremsaetter\">\r\n   <span class=\"Bold\">Dennis Flydtkjær</span> (DF)</p>\r\n<p class=\"TekstGenerel\">Som ordfører for forslagsstillerne tillader jeg mig herved at fremsætte:</p>\r\n<p class=\"ForslagsTitel\">Forslag til folketingsbeslutning om et enklere grundlag for beskatning af fast ejendom.</p>\r\n<p class=\"ForslagsNummer\">(Beslutningsforslag nr. B 11).</p>\r\n<p class=\"TekstGenerel\">Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.</p>",
    "isHistorical": false,
    "editorialNotes": [],
    "alternativeMedia": [],
    "ressort": "Folketinget",
    "isReprint": false,
    "geografiskDaekningId": 0,
    "retsinfoKlassifikationId": 60,
    "caseHistoryReferenceGroup": [
        {
            "heading": "Sagsforløb",
            "caseHistoryLabel": "2011/1 BF 11",
            "stateLabel": "Forkastet",
            "references": [
                {
                    "shortName": "2011/1 BSF 11",
                    "title": "Forslag til folketingsbeslutning om et enklere grundlag for beskatning af fast ejendom",
                    "presentationName": "Beslutningsforslag som fremsat",
                    "documentTypeId": 480,
                    "documentId": 139130,
                    "eliUri": "/eli/ft/20111BB00011",
                    "externalLink": ""
                },
                {
                    "shortName": "2011/1 BTB 11",
                    "title": "Betænkning over Forslag til folketingsbeslutning om et enklere grundlag for beskatning af fast ejendom",
                    "presentationName": "Betænkning over beslutningsforslag",
                    "documentTypeId": 500,
                    "documentId": 139669,
                    "eliUri": "/eli/ft/20111DB00126",
                    "externalLink": ""
                },
                {
                    "shortName": "Udvalgsarbejde",
                    "title": "Udvalgsarbejde",
                    "presentationName": "Udvalgsarbejde",
                    "documentTypeId": -10,
                    "eliUri": "",
                    "externalLink": "http://www.ft.dk/samling/20111/beslutningsforslag/b11/index.htm"
                }
            ]
        }
    ],
    "metadata": [
        {
            "displayName": "Offentliggørelsesdato",
            "displayValue": "10/11/2011"
        },
        {
            "displayName": "Accession",
            "displayValue": "20111BB00011"
        },
        {
            "displayName": "Entydig dokumentidentifikation",
            "displayValue": "AX013568"
        },
        {
            "displayName": "Dato for førstegangsindlæggelse",
            "displayValue": "10/11/2011"
        },
        {
            "displayName": "Dato for indlæggelse",
            "displayValue": "10/11/2011"
        },
        {
            "displayName": "Dokumenttype",
            "displayValue": "Beslutningsforslag som fremsat"
        },
        {
            "displayName": "Dokumentets rangering",
            "displayValue": "A "
        },
        {
            "displayName": "Forskriftens nummer",
            "displayValue": "11"
        },
        {
            "displayName": "År for udstedelse",
            "displayValue": "2011"
        },
        {
            "displayName": "Folketingssamling",
            "displayValue": "1"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}