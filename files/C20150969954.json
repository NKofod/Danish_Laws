{
    "id": 173105,
    "title": "Skrivelse om orientering om ændring af lov om social service og lov om socialtilsyn (Tilbud om anonym, ambulant behandling af stofmisbrugere m.v.)",
    "documentTypeId": "200",
    "isSagsforlobPeriodValid": true,
    "shortName": "SKR nr 9699 af 30/06/2015",
    "documentHtml": "<div class=\"bjelke\">Den fulde tekst</div><p class=\"Titel2\">Skrivelse om orientering om ændring af lov om social service og lov om socialtilsyn</p>\r\n<p class=\"UnderTitel2\">(Tilbud om anonym, ambulant behandling af stofmisbrugere m.v.)</p>\r\n<p>Folketinget har den 12. maj 2015 vedtaget L 132 – Forslag til lov om ændring i lov om social service og lov om socialtilsyn (Tilbud om anonym, ambulant behandling af stofmisbrugere m.v.). Det vedtagne lovforslag vedhæftes.</p>\r\n<p>\r\n</p>\r\n<p>Lovændringerne er en udmøntning af satspuljeaftalen for 2014 og 2015 mellem regeringen (Socialdemokraterne og Radikale Venstre), Socialistisk Folkeparti, Venstre, Dansk Folkeparti, Det Konservative Folkeparti og Liberal Alliance. Aftalen om fremsættelse af lovforslag om anonym, ambulant behandling af stofmisbrugere blev indgået på baggrund af erfaringerne fra satspuljeforsøgsprojektet ”Projekt Anonym Stofmisbrugsbehandling”. Lovændringerne består af følgende hovedelementer:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">1.</span> Tilbud om anonym, ambulant stofmisbrugsbehandling.</p>\r\n<p class=\"Liste1\">\r\n   <span class=\"Liste1Nr\">2.</span> Ændring i lov om socialtilsyn.</p>\r\n<p>\r\n</p>\r\n<p>Ændringerne har virkning fra den 1. juli 2015.</p>\r\n<p>\r\n</p>\r\n<p>\r\n   <span class=\"Bold\">1.</span> <span class=\"Bold\">Tilbud om anonym, ambulant stofmisbrugsbehandling</span></p>\r\n<p>\r\n</p>\r\n<p>Med lovændringen indsættes en ny bestemmelse § 101 a i serviceloven, hvorefter kommunalbestyrelsen forpligtes til at tilbyde anonym, ambulant stofmisbrugsbehandling af personer, der har et behandlingskrævende stofmisbrug, men som ikke har andre sociale problemer, hvortil der ydes hjælp efter afsnit V i serviceloven. Det er en målgruppe, som kun i begrænset omfang er set i behandlingssystemet tidligere, og det er en målgruppe, der som udgangspunkt ikke forventes at ville opsøge behandling, med mindre tilbuddet sikrer personen anonymitet. Formålet er således også at forebygge, at denne gruppe af borgere på sigt udvikler sociale problemstillinger ud over stofmisbruget.</p>\r\n<p>\r\n</p>\r\n<p>\r\n   <span class=\"Bold Italic\">Tilbuddets tilrettelæggelse</span>\r\n</p>\r\n<p>Den anonyme, ambulante stofmisbrugsbehandling, som kommunerne med lovændringen får pligt til at tilbyde, skal indeholde følgende:</p>\r\n<p class=\"BilagtekstListe\">\r\n</p>\r\n<p class=\"Liste1\">\r\n   <span class=\"Liste1Nr\">–</span> Mulighed for nem og diskret adgang til behandling for stofmisbrug via hjemmeside og telefonisk henvendelse.</p>\r\n<p class=\"Liste1\">\r\n   <span class=\"Liste1Nr\">–</span> Tilbud om anonymitet i forbindelse med såvel den indledende henvendelse som den afklarende samtale samt igennem hele behandlingsforløbet.</p>\r\n<p class=\"Liste1\">\r\n   <span class=\"Liste1Nr\">–</span> Gruppebehandling og mulighed for individuel, afsluttende samtale.</p>\r\n<p>\r\n</p>\r\n<p>Kommunen skal indgå aftale med to eller flere leverandører af tilbud om anonym, ambulant behandling af stofmisbrug, hvoraf mindst ét tilbud skal være beliggende uden for kommunen. Borgeren skal kunne henvende sig via hjemmeside eller telefonisk og oplyses om mulighederne for at modtage anonym, ambulant stofmisbrugsbehandling, herunder om mulighederne for at forblive anonym igennem et behandlingsforløb.</p>\r\n<p>\r\n</p>\r\n<p>\r\n   <span class=\"Bold Italic\">Målgruppen</span>\r\n</p>\r\n<p>Målgruppen for tilbuddet er stofmisbrugere, der ud over deres misbrug ikke er belastet socialt, og som har en relativ tæt tilknytning til arbejdsmarkedet eller uddannelsessystemet. Målgruppen modtager således ikke anden hjælp og støtte efter servicelovens afsnit V om hjælp til voksne, dog med undtagelse af hjælp efter afsnit V, der alene er givet på baggrund af fysisk funktionsnedsættelse, samt med undtagelse af midlertidig husly anvist mod betaling efter § 80 i serviceloven. Borgere med psykisk funktionsnedsættelse, som modtager hjælp efter serviceloven i relation hertil, vil således ikke være omfattet af forslaget.</p>\r\n<p>\r\n</p>\r\n<p>\r\n   <span class=\"Bold Italic\">Afgørelse om behandling</span>\r\n</p>\r\n<p>Kommunalbestyrelsen træffer afgørelse om behandling på baggrund af en afklarende samtale med personen, der henvender sig med et ønske om at modtage anonym, ambulant stofmisbrugsbehandling. Formålet med samtalen er at afdække, om personen tilhører målgruppen for tilbuddet om anonym, ambulant stofmisbrugsbehandling, herunder om personen har et behandlingskrævende stofmisbrug, men ikke har andre sociale problemer. Kommunalbestyrelsen kan beslutte, at de leverandører af tilbud, der er indgået aftale med, skal varetage opgaven med at behandle henvendelse via hjemmeside og telefon, samt selv skal træffe afgørelse om behandling.</p>\r\n<p>\r\n</p>\r\n<p>\r\n   <span class=\"Bold Italic\">Sikring af anonymitet</span>\r\n</p>\r\n<p>Borgerens anonymitet skal kunne sikres gennem hele forløbet. Med anonymitet forstås, at en borger i målgruppen har mulighed for at henvende sig, gennemføre en afklarende samtale og indgå i et behandlingsforløb uden at skulle identificere sig selv ved eksempelvis fulde navn og cpr-nummer samt, at borgeren har mulighed for diskret adgang til behandling, så vedkommende ikke kan identificeres af fx arbejdsgiver, familiemedlemmer eller andre i lokalområdet.</p>\r\n<p>\r\n</p>\r\n<p>\r\n   <span class=\"Bold\">2.</span> <span class=\"Bold\">Ændringer i lov om socialtilsyn</span></p>\r\n<p>\r\n</p>\r\n<p>\r\n   <span class=\"Bold Italic\">Tilsyn med tilbud efter § 101a</span>\r\n</p>\r\n<p>Med lovændringen fortages ændringer i lov om socialtilsyn, således at tilbud om anonym stofmisbrugsbehandling omfattes af socialtilsynenes godkendelses- og tilsynskompetence på lige fod med behandlingstilbud efter § 101. Det betyder, at behandlingstilbud skal godkendes af socialtilsynet som generelt egnede for at kunne indgå i kommunernes forsyning, og at de vil blive underlagt driftsorienteret tilsyn fra socialtilsynet.</p>\r\n<p>\r\n</p>\r\n<p>\r\n   <span class=\"Bold Italic\">Tilsynets uvildighed</span>\r\n</p>\r\n<p>Med lovændringen præciseres det, at de kommuner, der varetager opgaverne som socialtilsyn, ikke kan varetage opgaven i forhold til deres egne tilbud eller tilbud, som de har indgået driftsaftale med, når tilbuddene er beliggende i andre kommuner i regionen. Præciseringen supplerer den gældende formulering af bestemmelsen, hvorefter tilsynskommunerne ikke kan varetage opgaverne i forhold til tilbud beliggende i tilsynskommunen. Formålet hermed er at sikre uvildighed i varetagelsen af opgaven som socialtilsyn.</p>\r\n<p>\r\n</p>\r\n<p>\r\n</p>\r\n<p>\r\n</p>\r\n<p>\r\n   <span class=\"Bold Italic\">Sproglige præciseringer</span>\r\n</p>\r\n<p>Med lovændringen foretages desuden en række sproglige præciseringer og forenklinger i lov om socialtilsyn.</p>\r\n<p>\r\n</p>\r\n<p>Lovforslag L 132 med lovbemærkninger kan ses som fremsat og som vedtaget i Folketinget på Folketingets hjemmeside:</p>\r\n<p>\r\n</p>\r\n<p>http://www.ft.dk/RIpdf/samling/20141/lovforslag/L132/20141_L132_som_vedtaget. pdf.</p>\r\n<p>\r\n</p>\r\n<p>http://www.ft.dk/RIpdf/samling/20141/lovforslag/L132/20141_L132_som_fremsat. pdf.</p>\r\n<p>\r\n</p><div class=\"Givet\" id=\"Givet\"><p class=\"Givet\" align=\"center\">Social- og Indenrigsministeriet, den 30. juni 2015</p><p class=\"Sign1\" align=\"center\">Med Venlig Hilsen<br />Lise Stidsen Vandahl</p><p class=\"Sign2\" align=\"right\"></p></div>",
    "isHistorical": false,
    "editorialNotes": [],
    "alternativeMedia": [],
    "ressort": "Social-, Bolig- og Ældreministeriet",
    "isReprint": false,
    "geografiskDaekningId": 0,
    "retsinfoKlassifikationId": 10,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "01/07/2015"
        },
        {
            "displayName": "Accession",
            "displayValue": "C20150969954"
        },
        {
            "displayName": "Entydig dokumentidentifikation",
            "displayValue": "CJ000002"
        },
        {
            "displayName": "Dato for førstegangsindlæggelse",
            "displayValue": "01/07/2015"
        },
        {
            "displayName": "Dato for indlæggelse",
            "displayValue": "01/07/2015"
        },
        {
            "displayName": "Dokumenttype",
            "displayValue": "Skrivelse"
        },
        {
            "displayName": "Dokumentets rangering",
            "displayValue": "C "
        },
        {
            "displayName": "Forskriftens nummer",
            "displayValue": "9699"
        },
        {
            "displayName": "År for udstedelse",
            "displayValue": "2015"
        },
        {
            "displayName": "Dato for underskrift",
            "displayValue": "30/06/2015"
        },
        {
            "displayName": "Offentliggjort i (publiceringsmedie)",
            "displayValue": "Retsinformation"
        },
        {
            "displayName": "Ressortministeriets journalnummer",
            "displayValue": "Social- og Indenrigsministeriet, j.nr. 2015 - 3328"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}