{
    "id": 119261,
    "title": "MOMSVEJL., AFGØRELSER 1977   0422H UFR SKØNSMÆSSIG ANSÆTTELSE ",
    "documentTypeId": "1490",
    "isSagsforlobPeriodValid": true,
    "shortName": "STV nr 20015 af 01/01/1977",
    "documentHtml": "<div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>0422H UfR Skønsmæssig ansættelse </H1>  \r\n\r\n<P></P>  \r\n\r\n<BR>  \r\n\r\n<BR>  \r\n\r\n<P>Højesterets dom af 5. april 1977 <BR>  \r\n\r\n</P>  \r\n\r\n<P>Under en ved Østre Landsret anlagt sag påstod en frugt- og grønthandler  \r\n\r\n ministeriet for skatter og afgifter tilpligtet at anerkende, at en af  \r\n\r\n toldvæsenet i medfør af lovens § 34, stk 2, foretagen skønsmæssig ansættelse  \r\n\r\n af virksomhedens afgiftstilsvar for en periode på godt 4 år principalt skulle  \r\n\r\n ophæves, subsidiært at ansættelsen skulle nedsættes til et af retten fastsat  \r\n\r\n beløb. <BR>  \r\n\r\n</P>  \r\n\r\n<P>Nævnet vedrørende merværdiafgift mv havde stadfæstet toldvæsenets  \r\n\r\n afgørelse om, at der efter de foreliggende fejl og mangler ved virksomhedens  \r\n\r\n regnskabsførelse var grundlag for en skønsmæssig ansættelse af  \r\n\r\n afgiftstilsvaret. <BR>  \r\n\r\n</P>  \r\n\r\n<P>Nævnet havde endvidere tiltrådt det af toldvæsenet udøvede skøn over  \r\n\r\n størrelsen af afgiftstilsvaret. <BR>  \r\n\r\n</P>  \r\n\r\n<P>Ved dom af 30. juni 1976 blev ministeriet frifundet. Selv om der ikke ved  \r\n\r\n toldvæsenets stikprøvevise kontrol var fundet regnskabsfejl for hele den  \r\n\r\n omhandlede periodes vedkommende, fandt retten efter de tilvejebragte  \r\n\r\n oplysninger om de forefundne fejl og mangler ved regnskabsmaterialet ikke  \r\n\r\n grundlag for at tilsidesætte den af toldmyndighederne foretagne vurdering,  \r\n\r\n hvorefter regnskabet ikke var lagt til grund ved opgørelsen af  \r\n\r\n afgiftstilsvaret, der derfor med rette var foretaget skønsmæssigt. <BR>  \r\n\r\n</P>  \r\n\r\n<P>Sagen blev af frugt- og grønthandleren indbragt for Højesteret, der ved  \r\n\r\n dom af 5. april 1977 stadfæstede landsretsdommen. <BR>  \r\n\r\n</P>  \r\n\r\n<P>Højesteret udtalte bl a, at værdien af et regnskab i høj grad er afhængig  \r\n\r\n af, at der dagligt eller i det mindste meget hyppigt foretages effektive  \r\n\r\n kasseafstemninger, og at der når dette ikke gøres er grundlag for en  \r\n\r\n skønsmæssig ansættelse for hele perioden. Der fandtes ikke holdepunkter for  \r\n\r\n at fastslå, at den foretagne ansættelse lå uden for rammerne af toldvæsenets  \r\n\r\n skøn. </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 40,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "05/02/2008"
        },
        {
            "displayName": "Accession",
            "displayValue": "E19777MA0043"
        },
        {
            "displayName": "Entydig dokumentidentifikation",
            "displayValue": "AN008219"
        },
        {
            "displayName": "Dato for indlæggelse",
            "displayValue": "05/02/2008"
        },
        {
            "displayName": "Dokumenttype",
            "displayValue": "Stor vejledning"
        },
        {
            "displayName": "Dokumentets rangering",
            "displayValue": "E "
        },
        {
            "displayName": "År for udstedelse",
            "displayValue": "1977"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}