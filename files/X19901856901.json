{
    "id": 36513,
    "title": "Moms - ingen tilbagebetaling af moms for ulovligt spil (* 1) ",
    "documentTypeId": "230",
    "isSagsforlobPeriodValid": false,
    "shortName": "AFG nr 18569 af 25/04/1990",
    "documentHtml": "<div class=\"bjelke\">Resume</div><DIV CLASS=PARA ID=\"RESUME\"> \r\n\r\n\r\n<P> <I>Der blev givet afslag på en anmodning om tilbagebetaling af moms, der  \r\n\r\n var indbetalt af ulovligt spil, idet beløbet ikke kan tilbagebetales til de  \r\n\r\n enkelte spillere. Folketingets Ombudsmand fandt ikke grundlag for at  \r\n\r\n kritisere afgørelsen. </I> </P>  \r\n\r\n</DIV><div class=\"bjelke\">Den fulde tekst</div><DIV CLASS=PARA ID=\"INDHOLD\"> \r\n\r\n\r\n\r\n<H1 CLASS=TITLE ALIGN=CENTER>Moms - ingen tilbagebetaling af moms for  \r\n\r\n ulovligt spil (* 1) </H1>  \r\n\r\n<P></P>  \r\n\r\n<P> <I>Afgørelser om moms og ambi</I>  </P>  \r\n\r\n<P>Moms - ingen tilbagebetaling af moms for ulovligt spil. </P>  \r\n\r\n<P>Der blev givet afslag på en anmodning om tilbagebetaling af moms, der var  \r\n\r\n indbetalt af ulovligt spil, idet beløbet ikke kan tilbagebetales til de  \r\n\r\n enkelte spillere. Folketingets Ombudsmand fandt ikke grundlag for at  \r\n\r\n kritisere afgørelsen. </P>  \r\n\r\n<P>En idrætsklubs støtteforening oprettede under foreningen en spilleklub,  \r\n\r\n som drev virksomhed med spil på spilleautomater m.v. Foreningens formål var  \r\n\r\n at støtte idrætsforeningen økonomisk. </P>  \r\n\r\n<P>Politiet foretog ransagning i støtteforeningen, der mistænkes for ulovligt  \r\n\r\n spil. Alle foreningens aktiver, bankindestående og en kontantbeholdning blev  \r\n\r\n beslaglagt i forbindelse med ransagningen. </P>  \r\n\r\n<P>Der blev rejst tiltale mod foreningens ledelse for overtrædelse af  \r\n\r\n straffeloven for ulovligt hasardspil, fordi der blev udbetalt gevinster i  \r\n\r\n form af kontanter. </P>  \r\n\r\n<P>Spilleklubbens aktivitet blev ved dom afsagt af en kriminalret kendt  \r\n\r\n ulovlig. Ved dommen blev nogle af de implicerede idømt bøde, og der blev  \r\n\r\n foretaget konfiskation af spilleautomater og et pengebeløb. </P>  \r\n\r\n<P>Efter domsafsigelsen anmodede støtteforeningens advokat om, at foreningen  \r\n\r\n måtte få refunderet den betalte moms, da foreningens spilleaktivitet var  \r\n\r\n blevet kendt ulovlig. </P>  \r\n\r\n<P>Regionen meddelte afslag med den begrundelse, at det var en forudsætning  \r\n\r\n for tilbagebetaling at momsbeløbet vedrørende spillevirksomheden, at beløbet  \r\n\r\n blev tilbagebetalt til de enkelte købere (spillere) af ydelsen, hvilket i  \r\n\r\n praksis ville være umuligt, bl.a. fordi regnskabsmaterialet i stort omfang  \r\n\r\n var bortkastet. </P>  \r\n\r\n<P>Advokaten ankede regionens afgørelse. Anken blev af Told- og  \r\n\r\n Skattestyrelsen fremsendt til Skatteministeriet, departementet, da styrelsen  \r\n\r\n anså sig for inhabil, fordi man havde udtalt sig til regionen om, hvorledes  \r\n\r\n sagen burde afgøres. </P>  \r\n\r\n<P>Ved sagens fremsendelse henviste styrelsen til momslovens § 17, stk. 10,  \r\n\r\n hvoraf det bl.a. fremgår, at hvis en momsregistreret virksomhed i en faktura  \r\n\r\n anfører moms med et for stort beløb eller i en faktura over leverancer,  \r\n\r\n hvoraf der ikke skal betales moms, anfører momsbeløb eller anden angivelse  \r\n\r\n af, at fakturabeløbet er incl. moms, skal momsbeløbet indbetales til  \r\n\r\n toldvæsenet. Indbetaling kan dog undlades, hvis fejlen berigtiges over for  \r\n\r\n køberen. </P>  \r\n\r\n<P>Skatteministeriet, departementet, meddelte advokaten, at man var enig i  \r\n\r\n den af regionen anførte begrundelse og dermed i den trufne afgørelse. </P>  \r\n\r\n<P>Advokaten indbragte herefter sagen for Folketingets Ombudsmand. </P>  \r\n\r\n<P>Folketingets Ombudsmand udtalte i afgørelsen, at den virksomhed, for  \r\n\r\n hvilken der blev indbetalt moms, var ulovlig, og at der som følge heraf ikke  \r\n\r\n skulle ske betaling af moms til toldvæsenet. </P>  \r\n\r\n<P>Ombudsmanden var enig med Skatteministeriet i, at der (principielt) var et  \r\n\r\n tilbagebetalingskrav for momsen, at de berettigede til at modtage beløbene  \r\n\r\n var de enkelte købere (spillere), og at støtteforeningen ikke var den rette  \r\n\r\n kreditor. </P>  \r\n\r\n<P>Ombudsmanden bemærkede, at støtteforeningen ikke har godtgjort, at  \r\n\r\n foreningen kan optræde som fuldmægtig for de rette kreditorer, at man ikke  \r\n\r\n fandt at kunne kritisere, at Skatteministeriet/toldvæsenet ikke havde søgt at  \r\n\r\n tilvejebringe oplysninger om, hvem der var rette kreditorer, at det i praksis  \r\n\r\n forekommer umuligt at få afklaret, hvem der var rette kreditorer. </P>  \r\n\r\n<P>Ombudsmanden konkluderede, at han således i det hele ikke havde grundlag  \r\n\r\n for at kritisere Skatteministeriets afgørelse. </P>  \r\n\r\n</DIV><div class=\"bjelke\">Officielle noter</div><DIV CLASS=PARA ID=\"NOTER\"> \r\n\r\n\r\n<P>(* 1) Offentliggjort i Skat nr. 9, 1990 (* 2) Momsafgørelse nr. 1304 T  \r\n\r\n &amp; S afgørelse K 3792 </P>  \r\n\r\n</DIV>",
    "isHistorical": false,
    "editorialNotes": [],
    "alternativeMedia": [],
    "ressort": "Skatteministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "25/09/1997"
        },
        {
            "displayName": "Accession",
            "displayValue": "X19901856901"
        },
        {
            "displayName": "Entydig dokumentidentifikation",
            "displayValue": "CA004448"
        },
        {
            "displayName": "Dato for indlæggelse",
            "displayValue": "29/07/1999"
        },
        {
            "displayName": "Dokumenttype",
            "displayValue": "Afgørelse"
        },
        {
            "displayName": "Dokumentets rangering",
            "displayValue": "X "
        },
        {
            "displayName": "Forskriftens nummer",
            "displayValue": "18569"
        },
        {
            "displayName": "År for udstedelse",
            "displayValue": "1990"
        },
        {
            "displayName": "Dato for underskrift",
            "displayValue": "25/04/1990"
        },
        {
            "displayName": "Administrerende myndighed",
            "displayValue": "Told- og Skattestyrelsen"
        },
        {
            "displayName": "Ressortministeriets journalnummer",
            "displayValue": "T og S afg. K 3792"
        },
        {
            "displayName": "Stikord",
            "displayValue": "MOMS"
        }
    ],
    "pdfLink": {
        "isPdfAvailable": false
    },
    "documentFobTagGroup": [],
    "hasFobTags": false
}