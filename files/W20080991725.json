{
    "id": 123097,
    "title": "8-ugers fristen for ansøgning om optagelse i a-kassen anset for forlænget frem til tidspunktet, hvor medlemmet blev oplyst om ændrede ansættelsesforhold",
    "documentTypeId": "240",
    "isSagsforlobPeriodValid": true,
    "shortName": "KEN nr 9917 af 11/07/2008",
    "documentHtml": "<div class=\"bjelke\">Den fulde tekst</div><p class=\"Titel2\">8-ugers fristen for ansøgning om optagelse i a-kassen anset for forlænget frem til tidspunktet, hvor medlemmet blev oplyst om ændrede ansættelsesforhold</p>\r\n      <div class=\"Resume\">\r\n        <p class=\"Tekst2\">\r\n          <div>Resumé</div>\r\n        </p>\r\n        <p class=\"Tekst2\">\r\n          <div>Medlemmet blev i 2005 udmeldt af sin danske a-kasse i forbindelse ansættelse som vikar på et dansk gymnasium i Tyskland. Han blev i denne forbindelse vejledt om, at han inden 8 uger efter ophør med ansættelsen som vikar, skulle søge om genoptagelse i a-kassen i Danmark.</div>\r\n        </p>\r\n        <p class=\"Tekst2\">\r\n          <div>Medlemmet var vikaransat ved det danske gymnasium i Tyskland i perioden 1. august 2005 – 31. juli 2006.</div>\r\n        </p>\r\n        <p class=\"Tekst2\">\r\n          <div>Medlemmet var i perioden omfattet af den tyske arbejdsløshedsforsikring.</div>\r\n        </p>\r\n        <p class=\"Tekst2\">\r\n          <div>Medlemmet modtog i februar 2006 et skriftligt løfte om fastansættelse, når hans forhold til den danske pensionskasse var afklaret.</div>\r\n        </p>\r\n        <p class=\"Tekst2\">\r\n          <div>Medlemmet i perioden frem til skoleårets afslutning den 31. juli 2006 og frem til september 2006, hvor han modtog kontrakt om fastansættelse, var ansat og fik løn på baggrund af en mundtlig aftaleforlængelse af vikarkontrakten.</div>\r\n        </p>\r\n        <p class=\"Tekst2\">\r\n          <div>Det fremgik af kontrakten, at fastansættelse på skolen skete med tilbagevirkende kraft til den 1. februar 2006, fra hvilket tidspunkt medlemmet var ansat som tjenestemand. Medlemmet var dermed ikke længere berettiget til at være forsikret i det tyske arbejdsløshedsforsikringssystem.</div>\r\n        </p>\r\n        <p class=\"Tekst2\">\r\n          <div>Den tyske arbejdsløshedsforsikring havde allerede udmeldt ham af den tyske forsikring den 1. februar 2006, hvor hans arbejdsgiver oplyste, at man havde ansøgt om fastansættelse for medlemmet. Medlemmet fik ikke oplysning om udmeldelsen.</div>\r\n        </p>\r\n        <p class=\"Tekst2\">\r\n          <div>Ankenævnet fandt, at medlemmet ifølge vikarkontrakten og efterfølgende mundtlig tilkendegivelse var ansat som vikar i alt fald frem til tidspunktet, hvor han fik tilsendt kontrakten om fastansættelsen (september 2006).</div>\r\n        </p>\r\n        <p class=\"Tekst2\">\r\n          <div>Ankenævnet fandt endvidere, at medlemmet havde handlet, som han var blevet vejledt om af den danske a-kasse, idet han havde henvendt sig til a-kassen, da vikaransættelsen ophørte.</div>\r\n        </p>\r\n        <p class=\"Tekst2\">\r\n          <div>Ankenævnet fandt endvidere, at den omstændighed, at fastansættelsen fik ”tilbagevirkende” kraft ikke skulle stille medlemmet ringere i arbejdsløsheds-systemet, idet denne omstændighed ville fratage medlemmet muligheden for at kunne opfylde betingelserne for at blive genoptaget inden for en frist på 8 uger.</div>\r\n        </p>\r\n        <p class=\"Tekst2\">\r\n          <div>Ankenævnet ændrede således direktoratets afgørelse.</div>\r\n        </p>\r\n      </div>\r\n      <p class=\"TekstV\">Ankenævnet har behandlet Deres klage på møde den 10. juli 2008.</p>\r\n      <p class=\"TekstV\">Nævnet traf denne</p>\r\n      <p class=\"TekstV\">A F G Ø R E L S E</p>\r\n      <p class=\"TekstV\">8-ugers-fristen for ansøgning om optagelse i a-kassen forlænges frem til september 2006, således at De kan genoptages i a-kassen 10. oktober 2006.</p>\r\n      <p class=\"TekstV\">Ankenævnet ændrer således Arbejdsdirektoratets afgørelse af den 17. juli 2007.</p>\r\n      <p class=\"TekstV\">B E G R U N D E L S E</p>\r\n      <p class=\"TekstV\">Ankenævnet har lagt til grund, at</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> De var vikaransat på [navn udeladt] iflg. kontrakt i perioden 1. august 2005 til 31. juli 2006,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden var omfattet af den tyske arbejdsløshedsforsikring,</p>\r\n        <p class=\"Liste1\"><span class=\"Liste1Nr\" id=\"\">–</span> De ved udmeldelsen af xxx Arbejdsløshedskasse i 2005 blev vejledt om, at De inden 8 uger efter ophøret af ansættelsen som vikar skulle søge genoptagelse i xxx Arbejdsløshedskasse (tilbageflytning),</p>\r\n        <p class=\"Liste1\"><span class=\"Liste1Nr\" id=\"\">–</span> De i februar 2006 fra skolen modtog et skriftligt løfte om at fastansættelse ville finde sted, når Deres forhold til den danske pensionskasse var afklaret,</p>\r\n        <p class=\"Liste1\"><span class=\"Liste1Nr\" id=\"\">–</span> De i perioden 31. juli 2006 og frem til modtagelsen af kontrakten vedrørende fastansættelsen var ansat og fik løn med en mundtlig aftaleforlængelse af vikarkontrakten,</p>\r\n        <p class=\"Liste1\"><span class=\"Liste1Nr\" id=\"\">–</span> det af lønsedlerne fra foråret 2006 fremgår, at De ikke længere betalte til den tyske arbejdsløshedsforsikring,</p>\r\n        <p class=\"Liste1\"><span class=\"Liste1Nr\" id=\"\">–</span> De i september 2006 fik tilsendt kontrakt vedrørende fastansættelse på skolen til underskrift, som betød, at De fra 1. februar 2006 ville være tjenestemand og dermed ikke forsikret i det tyske arbejdsløshedsforsikringssystem,</p>\r\n        <p class=\"Liste1\"><span class=\"Liste1Nr\" id=\"\">–</span> De den 10. oktober 2006 flyttede til Danmark, og</p>\r\n        <p class=\"Liste1\"><span class=\"Liste1Nr\" id=\"\">–</span> Dansk Skoleforening for Sydslesvig e.v. den 20. november 2006 underskrev kontrakten om fastansættelsen.</p>\r\n      </p>\r\n      <p class=\"TekstV\">Ankenævnet finder, at De ifølge vikarkontrakten og efterfølgende mundtlig tilkendegivelse var ansat som vikar i alt fald frem til tidspunktet, hvor De fik sendt kontrakten om fastansættelsen (september 2006).</p>\r\n      <p class=\"TekstV\">Ankenævnet finder endvidere, at De har handlet, som De er blevet vejledt om af den danske a-kasse og henvendt Dem, da vikaransættelsen ophørte.</p>\r\n      <p class=\"TekstV\">Ankenævnet finder endvidere, at den omstændighed, at fastansættelsen fik ”tilbagevirkende” kraft ikke kan stille Dem ringere i arbejdsløshedsforsikringssystemet, idet denne omstændighed ville fratage Dem muligheden for at kunne opfylde betingelserne for at blive genoptaget i a-kassen.</p>\r\n      <p class=\"TekstV\">R E G L E R</p>\r\n      <p class=\"TekstV\">Ankenævnet henviser til</p>\r\n      <p>\r\n        <p class=\"Liste1\"><span class=\"Liste1Nr\" id=\"\">–</span> Artikel 67 i Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet</p>\r\n        <p class=\"Liste1\"><span class=\"Liste1Nr\" id=\"\">–</span> §§ 53, stk. 8, 65, stk. 1, og stk. 5, jf. lovbekendtgørelse nr. 874 af 11. september 2005 om arbejdsløshedsforsikring m.v.,</p>\r\n        <p class=\"Liste1\"><span class=\"Liste1Nr\" id=\"\">–</span> § 3 i Arbejdsdirektoratets bekendtgørelse nr. 1399 af 13. december 2006 om arbejdsløshedsforsikring ved arbejde m.v. inden for EØS og det øvrige udland, og</p>\r\n        <p class=\"Liste1\"><span class=\"Liste1Nr\" id=\"\">–</span> § 16 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede m.v.</p>\r\n      </p>\r\n      <p class=\"TekstV\">O P L Y S N I N G E R N E I S A G E N</p>\r\n      <p class=\"TekstV\">Sagen er afgjort på grundlag af de akter, som ankenævnet har modtaget fra direktoratet samt Deres mails af 29. september 2007 og 3. juli 2008.</p>\r\n      <p class=\"TekstV\">På ankenævnets vegne</p>\r\n      <p class=\"TekstV\">De kan læse om afgørelsens retlige grundlag på de følgende sider.</p>\r\n      <p class=\"TekstV\">Kopi til:</p>\r\n      <p class=\"TekstV\">Arbejdsdirektoratet J.nr.</p>\r\n      <p class=\"TekstV\">Arbejdsløshedskasse</p>\r\n      <p class=\"TekstV\"><span class=\"BoldUnderline\">Regler</span></p>\r\n      <p class=\"TekstV\"><span class=\"Bold\">Rådets forordning (EØF) nr. 1408/71 af 14. juni 1971 om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer, der flytter inden for Fællesskabet</span></p>\r\n      <p class=\"TekstV\"><span class=\"Bold\">Artikel 67</span></p>\r\n      <p class=\"TekstV\"><span class=\"Bold\">Sammenlægning af forsikrings- eller beskæftigelsesperioder</span></p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Den kompetente institution i en medlemsstat, efter hvis lovgivning erhvervelse, bevarelse eller generhvervelse af ret til ydelser er betinget af, at der er tilbagelagt forsikringsperioder, skal i fornødent omfang medregne forsikrings- eller beskæftigelsesperioder, der er tilbagelagt som arbejdstager efter enhver anden medlemsstats lovgivning, som om det drejede sig om forsikringsperioder, der var tilbagelagt efter den for denne institution gældende lovgivning, dog forudsat at beskæftigelsesperioderne ville være blevet anset for forsikringsperioder, hvis de havde været tilbagelagt efter denne lovgivning.</p>\r\n        <p class=\"Liste1\"><span class=\"Liste1Nr\" id=\"\">2)</span> Den kompetente institution i en medlemsstat, efter hvis lovgivning erhvervelse, bevarelse eller generhvervelse af ret til ydelser er betinget af, at der er tilbagelagt beskæftigelsesperioder, skal i fornødent omfang medregne forsikrings- eller beskæftigelsesperioder, der er tilbagelagt som arbejdstager efter enhver anden medlemsstats lovgivning, som om det drejede sig om beskæftigelsesperioder, der var tilbagelagt efter den for denne institution gældende lovgivning.</p>\r\n      </p>\r\n      <p class=\"TekstV\"><span class=\"Bold\">Lovbekendtgørelse nr. 874 af 11. september 2005 om arbejdsløshedsforsikring m.v.</span></p>\r\n      <p class=\"TekstV\"><span class=\"Bold\">§ 53.</span> Ret til dagpenge opnås efter 1 års medlemskab af en anerkendt arbejdsløshedskasse.</p>\r\n      <p class=\"TekstV\"><span class=\"Italic\">Stk. 2.</span> Retten til at opnå dagpenge i de i § 55, stk. 1 og 3, nævnte perioder er endvidere betinget af,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang,</p>\r\n        <p class=\"Liste1\"><span class=\"Liste1Nr\" id=\"\">b)</span> at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Ved opgørelsen af arbejdsperioderne i stk. 2 og 6 medregnes tidsrum, hvori medlemmet</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> har været indkaldt til aftjening af værnepligt, været ansat på værnepligtslignende vilkår eller forrettet frivillig tjeneste ifølge kontrakt med forsvaret,</p>\r\n        <p class=\"Liste1\"><span class=\"Liste1Nr\" id=\"\">b)</span> har gennemført en erhvervsmæssig uddannelse af den i § 41, stk. 1, nr. 3, litra b, nævnte art,</p>\r\n        <p class=\"Liste1\"><span class=\"Liste1Nr\" id=\"\">c)</span> har udøvet kommunalt hverv som borgmester, rådmand eller udvalgsformand eller været medlem af Folketinget, Europa-Parlamentet eller regeringen.</p>\r\n      </p>\r\n      <p class=\"TekstV\"><span class=\"Italic\">Stk. 4.</span> Kun arbejde m.v., jf. stk. 2 og stk. 3, litra a og c, i medlemsperioder medregnes ved opgørelse af arbejdskravet i stk. 2 og 6. Beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, medregnes ikke.</p>\r\n      <p class=\"TekstV\"><span class=\"Italic\">Stk. 5.</span> Retten til dagpenge ophører ved udgangen af den måned, hvori medlemmet fylder 65 år, dog 67 år for medlemmer født før den 1. juli 1939.</p>\r\n      <p class=\"TekstV\"><span class=\"Italic\">Stk. 6.</span> For et medlem, hvis ret til dagpenge er bortfaldet som følge af, at perioderne efter § 55, stk. 1 og 3, er udløbet, er generhvervelsen af retten til dagpenge betinget af,</p>\r\n      <p>\r\n        <p class=\"Liste1\"><span class=\"Liste1Nr\" id=\"\">a)</span> at et fuldtidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 26 uger inden for de sidste 3 år, eller i en tilsvarende periode har udøvet selvstændig virksomhed i væsentligt omfang,</p>\r\n        <p class=\"Liste1\"><span class=\"Liste1Nr\" id=\"\">b)</span> at et deltidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 17 uger inden for de sidste 3 år.</p>\r\n      </p>\r\n      <p class=\"TekstV\"><span class=\"Italic\">Stk. 7.</span> De i stk. 2 og 6 angivne perioder, inden for hvilke beskæftigelseskravet skal være opfyldt, forlænges med sammenlagt op til 2 år, hvis der forekommer følgende forhold:</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> Perioder med sygdom eller uarbejdsdygtighed af mere end 4 ugers varighed,</p>\r\n        <p class=\"Liste1\"><span class=\"Liste1Nr\" id=\"\">2)</span> perioder med støtte til pasning af handicappet barn efter lov om social service eller alvorligt sygt barn efter lov om dagpenge ved sygdom eller fødsel,</p>\r\n        <p class=\"Liste1\"><span class=\"Liste1Nr\" id=\"\">3)</span> perioder med støtte til pasning af nærtstående, der ønsker at dø i eget hjem, efter lov om social service,</p>\r\n        <p class=\"Liste1\"><span class=\"Liste1Nr\" id=\"\">4)</span> perioder, hvor et beskæftiget medlem får udbetalt ydelser under uddannelse efter regler fastsat af direktøren for Arbejdsdirektoratet,</p>\r\n        <p class=\"Liste1\"><span class=\"Liste1Nr\" id=\"\">5)</span> perioder med fravær på grund af barsel eller adoption efter lov om ligebehandling af mænd og kvinder med hensyn til beskæftigelse og barselsorlov m.v., eller</p>\r\n        <p class=\"Liste1\"><span class=\"Liste1Nr\" id=\"\">6)</span> perioder med orlov efter lov om børnepasningsorlov.</p>\r\n      </p>\r\n      <p class=\"TekstV\"><span class=\"Italic\">Stk. 8.</span> Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om anvendelsen af stk. 2-4, 6 og 7, herunder regler om, at timer, for hvilke der er udbetalt løn, kan indgå i beregningen af beskæftigelseskravet.</p>\r\n      <p class=\"TekstV\"><span class=\"Bold\">§ 65.</span> Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.</p>\r\n      <p class=\"TekstV\"><span class=\"Italic\">Stk. 2.</span> Ved ledighedens indtræden skal arbejdsløshedskassen informere medlemmet om betydningen af pligten til at stå til rådighed for arbejdsmarkedet, jf. §§ 62-63.</p>\r\n      <p class=\"TekstV\"><span class=\"Italic\">Stk. 3.</span> Arbejdsløshedskassen skal påse, at medlemmet står til rådighed for arbejdsmarkedet, og har pligt til at foretage en vurdering af medlemmets rådighed.</p>\r\n      <p class=\"TekstV\"><span class=\"Italic\">Stk. 4.</span> Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.</p>\r\n      <p class=\"TekstV\"><span class=\"Italic\">Stk. 5.</span> Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.</p>\r\n      <p class=\"TekstV\"><span class=\"Italic\">Stk. 6.</span> Arbejdsløshedskassernes fremgangsmåde ved udveksling af information med Arbejdsformidlingen sker efter regler fastsat af direktøren for Arbejdsdirektoratet efter forhandling med chefen for Arbejdsmarkedsstyrelsen og Beskæftigelsesrådet. Direktøren for Arbejdsdirektoratet fastsætter efter forhandling med chefen for</p>\r\n      <p class=\"TekstV\">Arbejdsmarkedsstyrelsen og Beskæftigelsesrådet nærmere regler for arbejdsløshedskassernes pligt til at videregive oplysninger til brug for Arbejdsformidlingen eller til statistisk brug.</p>\r\n      <p class=\"TekstV\"><span class=\"Bold\">Bekendtgørelse nr. 1399 af 13. december 2006 om arbejdsløshedsforsikring ved arbejde m.v. inden for EØS og det øvrige udland</span></p>\r\n      <p class=\"TekstV\"><span class=\"Bold\">§ 3.</span> En person, som har været medlem af en dansk a-kasse inden for de sidste 5 år, og som herefter har haft lønarbejde og været arbejdsløshedsforsikret i et andet EØS-land eller Schweiz, kan genoptages i en a-kasse og regne forsikringsperioder fra det andet EØS-land eller Schweiz med til at opfylde kravet om medlemsperiode i § 53, stk. 1, i loven.</p>\r\n      <p class=\"TekstV\"><span class=\"Italic\">Stk.2.</span> Det er et krav, at personen</p>\r\n      <p>\r\n        <p class=\"Liste1\"><span class=\"Liste1Nr\" id=\"\">1)</span> har bopæl og opholder sig i Danmark, jf. § 41, stk. 1, nr. 1, i loven, og</p>\r\n        <p class=\"Liste1\"><span class=\"Liste1Nr\" id=\"\">2)</span> skriftligt søger om optagelse i en a-kasse inden 8 uger, fra personer ophørte med at være arbejdsløshedsforsikret i det andet EØS-land eller Schweiz.</p>\r\n      </p>\r\n      <p class=\"TekstV\"><span class=\"Italic\">Stk. 3.</span> Lønarbejde i det andet EØS-land eller Schweiz kan regnes med til at opfylde kravet om arbejde i § 53 i loven efter reglerne i bekendtgørelse om beskæftigelseskrav og dagpengeperiode, selvom 8-ugers-fristen i stk. 2 ikke er opfyldt.</p>\r\n      <p class=\"TekstV\"><span class=\"Italic\">Stk. 4.</span> A-kassen kan forlænge 8-ugers-fristen i stk. 2, nr. 2, i tilfælde af barselsorlov, børnepasningsorlov eller sygdom i umiddelbar tilknytning til fristens udløb. Fristen kan forlænges med op til 2 år.</p>\r\n      <p class=\"TekstV\"><span class=\"Italic\">Stk. 5.</span> I andre særlige tilfælde kan direktoratet efter indstilling fra a-kassen forlænge 8-ugers-fristen i stk. 2 med op til 2 år.</p>\r\n      <p class=\"TekstV\"><span class=\"Bold\">Bekendtgørelse nr. 481 af 10. juni 2003 om en a-kasses pligt til at vejlede m.v.</span></p>\r\n      <p class=\"TekstV\"><span class=\"Bold\">§ 16.</span> Når et medlem oplyser, at medlemmet overvejer at rejse til udlandet, herunder Grønland og Færøerne, for at søge eller overtage arbejde, skal a-kassen vejlede om de rettigheder og pligter, der har betydning i den forbindelse.</p><DIV CLASS=GIVET ID=\"GIVET\"><FONT SIZE=\"3\"><P CLASS=GIVET ALIGN=\"CENTER\"><I></I></P><P CLASS=SIGN1 ALIGN=\"CENTER\"></P><P CLASS=SIGN2 ALIGN=\"RIGHT\"></P></FONT></DIV>",
    "isHistorical": true,
    "editorialNotes": [],
    "alternativeMedia": [],
    "ressort": "Beskæftigelsesministeriet",
    "isReprint": false,
    "geografiskDaekningId": 0,
    "retsinfoKlassifikationId": 20,
    "caseHistoryReferenceGroup": [],
    "metadata": [
        {
            "displayName": "Offentliggørelsesdato",
            "displayValue": "20/01/2009"
        },
        {
            "displayName": "Accession",
            "displayValue": "W20080991725"
        },
        {
            "displayName": "Entydig dokumentidentifikation",
            "displayValue": "BE003222"
        },
        {
            "displayName": "Dato for indlæggelse",
            "displayValue": "20/01/2009"
        },
        {
            "displayName": "Dokumenttype",
            "displayValue": "Endelig adm. afgørelse"
        },
        {
            "displayName": "Dokumentets rangering",
            "displayValue": "W "
        },
        {
            "displayName": "Forskriftens nummer",
            "displayValue": "9917"
        },
        {
            "displayName": "År for udstedelse",
            "displayValue": "2008"
        },
        {
            "displayName": "Dato for underskrift",
            "displayValue": "11/07/2008"
        },
        {
            "displayName": "Administrerende myndighed",
            "displayValue": "Arbejdsmarkedets Ankenævn"
        },
        {
            "displayName": "Ressortministeriets journalnummer",
            "displayValue": "Arbejdsmarkedets Ankenævn, j.nr. 5100444-07"
        }
    ],
    "pdfLink": {
        "isPdfAvailable": true
    },
    "documentFobTagGroup": [],
    "hasFobTags": false
}