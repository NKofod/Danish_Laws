Bekendtgørelse  

 om Arbejdsmarkedets Ankenævns behandling af sager efter lov om  

 arbejdsgiverens  

 pligt til at underrette lønmodtageren om vilkårene for ansættelsesforholdet  

 og  

 om størrelsen af en godtgørelse for manglende overholdelse af  

 oplysningspligten I medfør af § 5, stk. 2 og § 6 i lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet, jf. lovbekendtgørelse nr. 692 af 20. august 2002, og  

 efter forhandling med arbejdsmarkedets parter fastsættes:
Klage over arbejdsgiverens manglende overholdelse af  

 oplysningspligten § 1.  

  

 Spørgsmål om en arbejdsgiver har overholdt sin oplysningspligt efter loven,  

 afgøres af Arbejdsmarkedets Ankenævn.
 § 2.  

  

 Ved  

 behandling af sager efter § 1 har ankenævnet følgende sammensætning:
 1)  

 	  

 Ankenævnets formand,  

 jf. § 100, stk. 1, nr. 1, i lov om arbejdsformidling og  

 arbejdsløshedsforsikring m.v. eller dennes stedfortræder, jf. § 100,  

 stk. 2, i lov om arbejdsformidling og arbejdsløshedsforsikring m.v.
 2)  

 	  

 1 medlem udpeget af  

 Dansk Arbejdsgiverforening, jf. § 100, stk. 1, nr. 2, i lov om  

 arbejdsformidling og arbejdsløshedsforsikring m.v.
 3)  

 	  

 1 medlem udpeget af  

 Landsorganisationen i Danmark, jf. § 100, stk. 1, nr. 3, i lov om  

 arbejdsformidling og arbejdsløshedsforsikring m.v.
Stk. 2.  

  

 Hvis en  

 lønmodtager eller en arbejdsgiver er medlem af en organisation, som ikke er  

 tilknyttet  

 LO eller DA, udpeges yderligere en repræsentant fra hovedorganisationen for  

 den  

 pågældende lønmodtager- eller arbejdsgiverorganisation.
Hvis der er tale om  

 offentlige arbejdsgivere udpeges et medlem fra Kommunernes Landsforening,  

 Amtsrådsforeningen eller Finansministeriet.
 Stk. 3.  

  

 Hvis  

 lønmodtageren eller arbejdsgiveren er tilsluttet en organisation, der ikke er  

 medlem af en hovedorganisation, udpeges yderligere en repræsentant direkte  

 fra  

 lønmodtager- eller arbejdsgiverorganisationen.
 Stk. 4.  

  

 Medlemmer  

 udpeget efter § 2, stk. 2 og 3, deltager med stemmeret ved  

 ankenævnets behandling af den konkrete sag.
Stk. 5.  

  

 Arbejdsmarkedets Ankenævn er beslutningsdygtigt, når alle medlemmer nævnt i  

 § 2, stk. 1, nr. 1-3 er tilstede.
Er der i henhold til § 2,  

 stk. 2 og 3, udpeget yderligere medlemmer, er ankenævnet dog kun  

 beslutningsdygtigt, når også disse er tilstede.
 § 3.  

  

 Sagerne forberedes af Arbejdsmarkedets Ankenævns sekretariat og behandles i  

 øvrigt i overensstemmelse med de for Arbejdsmarkedets Ankenævn fastsatte  

 regler.
 § 4.  

  

 Ankenævnets afgørelse kan ikke indbringes for anden administrativ myndighed.
Tilkendelse af godtgørelse § 5.  

  

 Hvis arbejdsgiveren ikke har overholdt sin oplysningspligt efter loven, kan  

 lønmodtageren tilkendes en godtgørelse ved domstolene.
Godtgørelsen, der for  

 den enkelte lønmodtager ikke kan overstige 13 ugers løn, fastsættes under  

 hensyntagen til sagens omstændigheder, herunder om manglen har haft konkret  

 betydning for lønmodtageren.
Hvis manglen er undskyldelig, hvilket for  

 eksempel  

 kan være tilfældet, hvor der er tale om en førstegangsovertrædelse, og  

 manglen  

 i øvrigt ikke har haft konkret betydning for lønmodtageren, kan godtgørelsen  

 endvidere højst udgøre 1.000 kr.
Dette gælder også i tilfælde, hvor der  

 samtidig eller senest inden for en måned overfor arbejdsgiveren rejses flere  

 sager om mangler af samme karakter af en række ansatte.
Ikrafttræden § 6.  

  

 Bekendtgørelsen træder i kraft den 29. september 2004.
 Stk. 2.  

  

 § 5  

 finder anvendelse på sager, der ikke er endeligt afgjort inden  

 bekendtgørelsens  

 ikrafttræden.
 Stk. 3.  

  

 Bekendtgørelse nr. 417 af 23. juni 1993 om Arbejdsmarkedets Ankenævns  

 behandling af sager efter lov om arbejdsgiverens pligt til at underrette  

 lønmodtageren  

 om vilkårene for ansættelsesforholdet og om størrelsen af en godtgørelse for  

 manglende overholdelse af oplysningspligten ophæves.
