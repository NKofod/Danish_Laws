Landsskatteretskendelse  

 vedr.
Afgiftspligtig del af nyt lån - nedsættelse med del af oprindeligt lån  

 -  

 lånekonvertering Klagen skyldes, at den  

 afgiftspligtige del af et nyt lån med pant i fast ejendom ikke er nedsat med  

 nogen del af et oprindeligt lån i forbindelse med lånekonvertering, da det  

 oprindelige lån var indfriet før det nye lån blev ydet.
Landsskatterettens afgørelse Afgiftsmyndighedens afgørelse  

 ændres således, at afgiftsgrundlaget opgøres i overensstemmelse med klagerens  

 påstand, jf. tinglysningsafgiftslovens § 5, stk. 2. Retten har ved  

 påkendelsen  

 ikke taget stilling til tilbagebetalingsspørgsmålet, idet den nærmere  

 afgørelse  

 herom overlades til afgiftsmyndigheden.
Sagens oplysninger Den 18. marts 2003 oprettede  

 debitor B et pantebrev til A stort 1.046.000 kr. med pant i ejendommen C.  

 Pantebrevet blev anmeldt til tinglysning og tinglyst den 6. juni 2003. Der  

 blev  

 ved anmeldelsen til tinglysning betalt 17.100 kr. i tinglysningsafgift.  

 Pantebrevets afgiftskasse var ikke fyldestgørende udfyldt,  

 hvilket klageren  

 overfor afgiftsmyndigheden har oplyst skyldtes en fejl.
Klageren har  

 endvidere  

 ved brev af 17. juni 2003 oplyst, at der afgiftsmæssigt skulle have været  

 overført restgæld fra et tidligere pantebrev, stort 720.000 kr., med pant i  

 samme  

 ejendom.
Dette pantebrev blev aflyst den 6. juni 2003 samtidig med  

 tinglysningen af det nye pantebrev.
Pantebrevet var ifølge kreditors  

 indfrielseskvittering tidligere blevet indfriet den 4. november 2002.
Klageren har for  

 Landsskatteretten fremlagt et notat fra Skatteministeriets Departement af 26.  

 juni 1998 om indfrielse som betingelse for afgiftsfri låneombytning.
Af  

 notatet  

 fremgår bl.a. følgende:
 ( ) D har rettet henvendelse  

 til Departementet med forslag til en formulering af lovbemærkninger til den  

 kommende registreringsafgiftslov § 5, stk. 2 (den nuværende stempellovs § 62,  

 stk. 1, nr. 3). Efter forslaget anses kravet om, at det nye lån skal optages  

 til indfrielse af tilsvarende lån af praktiske grunde for opfyldt, selvom det  

 gamle lån ikke er kommet til udbetaling, når blot der er stiftet pant for  

 "det gamle lån, og dette enten er afgiftsberigtiget eller fritaget  

 herfor  

 i medfør af lovforslagets § 5, stk. 2.
Departementet har fundet den  

 foreslåede formulering for vidtgående.
Endvidere har departementet anset en  

 så  

 udvidende fortolkning for at være i strid med grundtanken i registrerings  

 loven  

 om at undgå fritagelser i videst mulig omfang.
Departementet har med henblik  

 på  

 en fremtidig præcisering foreslået, at det fremgår af lovbemærkningerne til §  

 5, stk. 2, at kravet om at lånet skal optages til indfrielse af tilsvarende  

 lån  

 indebærer, at det ikke vil være muligt at overføre registreringsafgiften fra  

 et  

 tidligere underskrevet og afgiftsberigtiget pantebrev, hvor lånet ikke er  

 udbetalt.
( ) Konklusion.
 Gældende regler.
Departementet er fortsat af  

 den opfattelse, at der efter de gældende regler ikke er mulighed for at  

 overføre stempel til et nyt pantebrev i en situation, hvor der ikke er  

 udbetalt  

 noget lån på det tilsvarende (mellemliggende) pantebrev.
Det er heller ikke  

 muligt at opnå stempelrefusion, i en situation hvor afgiften er overført til  

 nyt pantebrev.
Der kan således kun ske vilkårsændringer, der kunne være  

 optaget  

 i det oprindelige retsforhold, jfr. stempellovens § 10, stk. 2.
 Lovforslaget.
 Efter fornyede overvejelser i  

 forbindelse med lovforslaget foreslår departementet nu, at der i stedet for  

 ordet "indfrielse" i lovforslagets § 5, stk. 2, indsættes ordet  

 "afløses", således at afgiftsfri låneombytning kun betinges af, at  

 det kun er restgælden på det eksisterende realkreditlån, der fritages for  

 procentafgiften, og kun hvis pantet er sikret i den samme ejendom.
Der er herved lagt vægt på,  

 at branchen efter lovforslaget kan opnå en låneombytning uden indfrielse af  

 det  

 eksisterende realkreditlån ved allonge til det eksisterende pantebrev efter §  

 7  

 eller ved godtgørelse af afgift i forbindelse med det ikke-effektuerede  

 pantebrev efter § 15. Kravet om indfrielse bør derfor ikke opretholdes alene  

 fordi lovteksten svarer til den gældende lovtekst ( ) Af et af klageren fremlagt  

 udkast fra april 1998 til de specielle bemærkninger til den senere § 5, stk.  

 2,  

 i tinglysningsafgiftsloven fremgår følgende:
( ) Afgiftsfriheden efter §  

 5, stk. 2, gælder kun i det omfang, lånet optages til indfrielse af et lån  

 med  

 tilsvarende pant i samme ejendom.
Kravet om at lånet skal optages til  

 indfrielse af tilsvarende lån indebærer, at det ikke vil være muligt at  

 overføre registreringsafgiften fra et tidligere underskrevet og  

 afgiftsberigtiget pantebrev, hvor lånet ikke er udbetalt.
Er det nye lån  

 højere, skal der betales afgift efter stk. 1 af forskellen mellem den gamle  

 hæftelse og den nye panthæftelse.
For låneomlægninger, der ikke opfylder  

 betingelserne efter stk. 2, skal der svares afgift af hele den nye  

 panthæftelse  

 efter stk. 1. Afgiftsfriheden efter bestemmelsen er betinget af, at  

 optagelsen  

 af det nye lån sker til indfrielse af det gamle lån.
Anmeldelsen til  

 tinglysning af det nye pant skal ske senest samtidig med aflysningen af det  

 tidligere pant. ( ) Afgiftsmyndighedens afgørelse Afgiftsmyndigheden har ved  

 den påklagede afgørelse fastsat tinglysningsafgiften af det omhandlede  

 pantebrev således:
 Afgiftsgrundlag:
 1.046.000 kr.
 Variabel  

 afgift:
 15.700 kr.
 Fast  

 afgift:
 1.400 kr.
 I  

 alt:
 17.100 kr.
Afgiftsmyndigheden har ved  

 afgørelsen bl.a. henvist til, bestemmelsen i tinglysningsafgiftslovens § 5,  

 stk. 2 stiller krav om, at det nye lån skal afløse det oprindelige lån.
Der  

 må  

 ikke være en mellemfinansieringsperiode mellem indfrielsen af det gamle lån  

 og  

 optagelsen af det nye lån.
Afgiftsfriheden er knyttet til selve  

 låneomlægningen.
Der skal kun betales variabel afgift i det omfang, det nye  

 lån  

 overstiger det gamle lån.
Bestemmelsen indeholder således en  

 afgiftsbegunstigelse for den del af det nye lån, som rent faktisk optages til  

 at afløse et lån med tilsvarende pant i samme ejendom.
Det afgørende for,  

 hvor  

 stor en del af restgælden, der kan overføres, er derfor, hvor stor restgælden  

 på det oprindelige lån var på tidspunktet for låneombytningen.  

 Afgiftsbegunstigelsen  

 i lovens § 5, stk. 2 forudsætter således, at der er en reel restgæld på  

 tidspunktet for låneombytningen, dvs. at det oprindelige lån ikke er blevet  

 indfriet, inden det nye lån med pant i samme ejendom ydes.
Det nye afløsende  

 lån betragtes i afgiftsmæssig henseende som ydet på det tidspunkt, debitor  

 har  

 underskrevet det nye pantebrev.
I denne sag blev det nye lån  

 ydet den 18. marts 2003. Det oprindelige lån blev indfriet den 4. november  

 2002. Da det oprindelige lån således var indfriet, før det nye lån blev ydet,  

 var der ingen restgæld at overføre på tidspunktet for låneombytningen.
Der  

 skulle derfor have været betalt afgift af hele det pantsikrede beløb på  

 1.046.000 kr., i alt 17.100 kr.
 Afgiftsmyndigheden har  

 herefter ikke imødekommet klagerens anmodning om godtgørelse af afgift,  

 allerede fordi den afgift der blev betalt ved tinglysningen er anset for at  

 være korrekt.
I anledning af sagens påklage  

 til Landsskatteretten har Kammeradvokaten på vegne af afgiftsmyndigheden  

 bl.a.  

 supplerende udtalt, at tinglysningsafgiftslovens § 5, stk. 2, er en  

 undtagelse  

 til hovedreglen i § 5, stk. 1, og derfor skal fortolkes indskrænkende.
Ordene  

 i  

 første punktum "den del af lånet, som optages til at afløse et lån med  

 tilsvarende pant i samme ejendom" indebærer, at det nye lån umiddelbart  

 skal afløse det oprindelige lån.
Det betyder efter en almindelig  

 ordlydsfortolkning, at der ikke må være en  

 "mellemfinansieringsperiode" mellem ophøret af det gamle lån og  

 optagelsen af det nye lån.
Dette bliver særligt klart, når man tager i  

 betragtning, at klagerens standpunkt også gælder for den situation, hvor det  

 oprindelige lån fuldt ud indfries/ophører, uden at hverken et  

 realkreditinstitut eller en af de andre kreditorer omfattet af § 5, stk. 2  

 har  

 ydet mellemfinansiering.
Det kan f.eks. være, at pantsætter har brugt frie  

 midler, før han optager et nyt lån.
 I den situation er der ikke  

 et lån, og efter ordlyden af § 5, stk. 2, er det et krav, at der er et lån,  

 der  

 afløses.
Det er uden støtte i såvel  

 ordlyden som forarbejder, når det anføres i klageskrivelsen, ''at det eneste  

 moment, der efter tinglysningsafgiftsloven spiller en rolle i relation til  

 den  

 transaktionsmæssige kontinuitet, er ... at anmeldelsen til tinglysning af det  

 nye pant sker senest samtidig med aflysningen af det tidligere pant, og at  

 det  

 tidligere pant er aflyst senest et år efter anmeldelsen til tinglysning af  

 det  

 nye pant. ". Klageren henviser til den dagældende  

 tinglysningsafgiftslovs  

 § 5, stk. 2, andet punktum.
Det fremgår ikke af indlægget, hvorfor klageren  

 helt bortfortolker første punktum.
De krav, som er opstillet i første  

 punktum,  

 gælder naturligvis.
De gælder, uanset om der er tale om krav til kredsen af  

 de  

 omfattede panthavere, eller kravene til oprindelig løbetid mv., eller at der  

 skal afløses et lån med tilsvarende pant i samme ejendom.
 At der er tale om bindende  

 direktiver - også i første punktum - viser også ordlyden af andet punktum med  

 ordene "Anvendelsen af  

  

 reglen  

  

 i  

 1. pkt. ... '~ (kammeradvokatens fremhævelse).
 Kravet i loven til det nye  

 lån er, at det får "tilsvarende pant i samme ejendom" som det gamle  

 lån.
 Såfremt et pantesikret lån i  

 fast ejendom bliver indfriet, er der to mulige udfald for pantet:
Såfremt pantebrevet ikke er  

 et negotiabelt pantebrev - hvilket oftest er tilfældet for så vidt angår  

 realkreditinstitutpantebreve - bortfalder pantet ved indfrielse af lånet, jf.  

 gældsbrevslovens § 27 og Carstensen og Rørdam: Pant (7. udg. - 2002), side  

 113,  

 og Bent Iversen: Panteret i fast ejendom og løsøre, side 82. Herefter  

 eksisterer  

 der ikke et pant.
Formelt er pantet stadig tinglyst som eksisterende.
Dette  

 ændrede imidlertid ikke ved, at pantet materielt ikke eksisterer.
Der er  

 hermed  

 efter indfrielse/ophøret af lånet ikke pant, der kan overføres til et nyt  

 lån.
Såfremt pantebrevet er  

 negotiabelt, og pantebrevet indfries, vil pantebrevet enten blive kvitteret  

 eller tiltransporteret til ejeren eventuelt med henblik på, at pantebrevet  

 skal  

 stilles til sikkerhed for et senere lån.
Ved overdragelse af pantebrevet ved  

 lånets indfrielse til låntager skifter pantebrevet karakter til i realiteten  

 at  

 være et ejerpantebrev, jf.
Carstensen og Rørdam: Pant (7. udg. - 2002), side  

 93, og Helge Beck Thomsen: Mangler ved pantebreve, side 26.
Det følger direkte af § 5,  

 stk. 2, første punktums ordlyd, at ejerpantebreve ikke er omfattet af  

 afgiftsfritagelsen.  

 Dette stammer tilbage fra stempellovens § 62, stk. 1, nr. 3, hvor det i  

 Vejledningen om Stempelafgift, side 134, er begrundet med, at ejerpantebreve  

 ikke giver direkte pant i fast ejendom.
Denne begrundelse er gentaget i  

 cirkulære om lov nr. 382 af 2. juni 1999 om afgift af tinglysning og  

 registrering af ejer- og panterettigheder med senere ændringer, pkt. 5.2.2.
 Hvis afgift kan overføres i  

 tilfælde, hvor det oprindelige lån er indfriet/ophørt, og det nye lån ikke er  

 optaget på ophørstidspunktet, er realiteten, at der i hvert fald i  

 tinglysningsafgiftsmæssig henseende reelt foreligger et ejerpantebrev.  

 Pantebrevet tjener alene til sikkerhed for et eventuelt kommende lån.
 Hertil kommer, at der i  

 bestemmelsen står "tilsvarende pant'~ Dette støtter også, at det  

 underliggende låneforhold skal eksistere ved tinglysning af det nye pant.  

 Ellers vil der ikke være tilsvarende pant at erstatte - enten fordi det er  

 bortfaldet som følge af lånets ophør, eller har skiftet karakter fra direkte  

 pant i den faste ejendom til pant i form af - i realiteten - et  

 ejerpantebrev.
Det følger af ordlyden af §  

 5, stk. 2, at det pant, man i tinglysningsmæssig henseende kan overføre,  

 alene  

 er restgælden på det gamle lån og ikke det oprindeligt pantsatte beløb.
Der  

 er  

 således ikke ret til at overføre tinglysningsafgift for den del af lånet, som  

 låntageren har betalt i form af afdrag.
 Hvorfor skulle det gøre nogen  

 forskel, om låntageren betaler ordinære afdrag, eller om låntageren foretager  

 ekstraordinære afdrag? Det kan både være en delvis indfrielse af  

 realkreditlånet og en fuld indfrielse af lånet uden direkte optagelse af et  

 nyt  

 lån.
Hvis Landsskatteretten giver  

 klageren medhold er der ikke nogen grænse for, hvor længe der går mellem  

 ophøret af det oprindelige lån og registreringen af det nye lån.
Det  

 indebærer,  

 at der principielt kan være et halvt år, et, to, fem, ti og endda tyve år  

 imellem ophøret af det første lån og optagelsen af det nye lån.
Denne  

 konsekvens har klageren ikke forholdt sig til i klageskrivelsen af 23. maj  

 2005.
Klageren har i  

 klageskrivelsen af 23. maj 2005, side 2, sidste afsnit, sidste punktum,  

 anført,  

 "at ikke mindst første led af bestemmelsen i tinglysningsafgiftslovens §  

 5, stk. 2, 2. pkt., ville være åbenbart overflødigt, hvis  

 indfrielseselementet  

 kunne tillægges nogen betydning. " Når klageren mener, at første  

 led ville være "åbenbart overflødigt' er der vel ingen grund til at  

 forklare,  

 hvorfor klageren mener, at det er åbenbart overflødigt, hvilket klageren  

 følgelig heller ikke forklarer.
Imidlertid er forholdet det, at klageren ikke  

 har ret.
I det tilfælde at det  

 tidligere pant er aflyst før tinglysningen af det nye pant, så er der ikke i  

 tinglysningsmæssig henseende et pant at indtræde i.
Hertil kommer, at det er  

 lettere at konstatere, at det nye lån med tilsvarende pant afløser det gamle  

 lån med pant, når det gamle lån ikke er aflyst af tingbogen.
Ordenshensyn taler selvsagt  

 også for at sikre, at der ikke er lyst ikke eksisterende pantsætninger.
Dette  

 øger tingbøgernes oplysningsværdi.
Dette er en af grundene til, at  

 realkreditlån efter realkreditlovens § l, stk. 4, første punktum, ikke må  

 ydes  

 mod sikkerhedsstillelse i form af ejerpantebreve eller skadesløsbreve.
Der er  

 henvist til U 2003.174 HK, hvor Højesteret citerer fra motiverne til denne  

 lov.
 Klageren har i  

 klageskrivelsens side 2, fjerde afsnit, anført, at nydannelsen ved  

 tinglysningsafgiftsloven i forhold til den aflyste stempelafgiftslov var, at  

 et  

 dokumentbaseret afgiftssystem blev forladt til fordel for et  

 registreringssystem, hvor det afgørende element er karakteren af  

 transaktionen.
 Når klageren alene tillægger  

 det tinglysningsmæssige betydning er dette i reel modstrid med at lægge vægt  

 på  

 transaktionen.
 Klageren anfører videre, side  

 2, fjerde afsnit, at lanceringen af et krav, der vedrører samspillet mellem  

 tidspunktet for indfrielsen af et oprindeligt lån og tidspunktet for  

 oprettelsen af det nye pantebrev, ikke just vil være befordrende for denne  

 proces.
Det er svært at forstå  

 betydningen heraf.
Hvis panthaver og pantsætter ønsker at overføre afgift  

 efter  

 reglen, skal der jo under alle omstændigheder indføjes en stempelkasse.  

 Hertil  

 kommer, at § 5, stk. 2, alene gælder realkreditlån og pengeinstitutlån, og at  

 såvel de professionelle kreditinstitutter som pantsætterne er afgiftspligtige  

 og hæfter solidarisk, jf. tinglysningsafgiftslovens § 18, nr. 2. Der er  

 derfor  

 næppe en større risiko for omgåelse/ misbrug/ snyd.
Forarbejderne støtter  

 afgiftsmyndighedens opfattelse.
Det fremgår ikke af disse, at man ved i  

 tinglysningsafgiftslovens  

 § 5, stk. 2, at anvende ordet "afløse" har ønsket epokegørende  

 nydannelser på muligheden for at overføre afgift ved låneomlægninger.
 Det fremgår ikke af  

 forarbejderne, at valget af ordet "afløse" skulle betyde, at  

 mellemfinansieringsperioder og dermed reelt ejerpantebreve kan accepteres.
 Tværtimod fremgår det i de  

 almindelige bemærkninger i lovmotiverne i Folketingstidende 1998/99, Tillæg  

 A,  

 side 4946, under overskriften Forholdet til EU-retten følgende:
"Forslagets § 5, stk. 2,  

 der svarer til den nuværende regel i stempellovens § 62, stk. 1, nr. 3, ...  

 " Forslagets § 5, stk. 2, blev  

 til lovens § 5, stk. 2.
 Når det i de almindelige  

 bemærkninger angives, at § 5, stk. 2, svarer til den dagældende stempellovs §  

 62, stk. l, nr. 3, taler dette for, at området for afgiftsfritagelse ikke er  

 udvidet så væsentligt, at mellemfinansieringsperioder og dermed reelt  

 ejerpantebreve kan eller skal accepteres.
I de samme lovmotiver, side  

 4951, anføres det om den gældende stempellovs § 62, stk. l, nr. 3, at den  

 ''giver ret til afgiftsfrit at ombytte realkreditlån og realkreditlignende  

 lån  

 i pengeinstitutter med tilsvarende lån. I beskrivelsen af  

 lovforslaget hedder det:
"De låneomlægninger, der  

 kan ske afgiftsfrit efter § 5, stk. 2, er ombytning af realkreditlån mv. ...  

 " Beskrivelsen af området for  

 den dagældende stempellovs § 62, stk. l, nr. 3, er beskrevet med samme ord,  

 nemlig ordet "ombytte". I begge beskrivelser er det  

 "lån",  

 der ombyttes - ikke pant.
 Samme sted i lovforarbejderne  

 hedder det:
I stk. 2 bestemmes det, at  

 der ved visse pantsikrede låneomlægninger (konverteringer) i fast ejendom  

 (dog  

 ikke ved ejerpantebrev eller skadesløsbrev) alene skal betales afgift i det  

 omfang, det nye lån overstiger det gamle.
Den del af lånet, der optages til  

 afløsning af det gamle lån, skal der således ikke betales afgift af. " Samme sted fremgår det:
"Afgiftsfriheden efter §  

 5, stk. 2, gælder kun i det omfang, lånet optages til afløsning af et lån med  

 tilsvarende pant i samme ejendom. " Forarbejderne viser, at det  

 relevante er, om det nye lån optages til afløsning af det gamle lån, altså at  

 der er en sammenhæng mellem det nye og det gamle lån.
Hvis det gamle lån ikke eksisterer på  

 tidspunktet for optagelsen af det nye lån, er der ikke en sådan sammenhæng og  

 dermed heller ikke nogen afgift at overføre.
 I Folketingstidende 1998-99,  

 Tillæg A, side 4951, højre spalte anføres det, at efter § 5, stk. 2, skal der  

 alene "betales afgift i det omfang/ det nye lån overstiger det  

 gamle". Det hedder i den forbindelse:
''Den del af lånet/ der  

 optages til afløsning af det gamle lån/ skal der således ikke betales afgift  

 af. " Afgiftsfritagelsen er således  

 knyttet sammen med lånekonverteringen inter partes og ikke med tinglysning.
 Det påpeges i  

 klageskrivelsen, side 2, femte afsnit, andet punktum, at det efter  

 lovmotiverne  

 til tinglysningsafgiftslovens § 5, stk. 2, ''nu er muligt at anse lånet for  

 optaget til afløsning af et tilsvarende lån/ selvom lånet i henhold til det  

 pantebrev/  

 der skal afløses/ ikke er blevet effektueret'~ hvilket er et direkte citat  

 fra  

 Folketingstidende 1998¬99, Tillæg A, side 4951. Advokaten anfører videre, at  

 "indfrielsesspørgsmålet således ikke er blevet aktuelt".
Dette sted i lovmotiverne  

 synes klageren at tillægge endog meget stor vægt.
Udlægningen er imidlertid  

 ikke korrekt.
Når der er indgået aftale om  

 lånet, er lånet dermed ydet.
Der foreligger dermed faktisk en låneaftale.
At  

 lånet ikke er blevet "effektueret" eller udbetalt til låntager  

 ændrer  

 ikke ved, at der er et lån.
Låntager kan til enhver tid kræve lånet  

 effektueret/udbetalt.
 At der var et lån, viser også  

 ordvalget i motiverne med angivelse, at det nye lån optages til  

 "afløsning"  

 af "et tilsvarende lån" og at "lånet" ikke er blevet  

 effektueret.
Som det fremgår af det  

 ovenstående, støtter såvel lovordene, sigtet med lovændringen, lovmotiverne  

 som  

 konteksten tinglysningsafgiftsmyndighedens afgørelse.
Ds fortolkning giver  

 reel  

 adgang til ejerpantebreve og til, at der kan løbe principielt uendelig tid  

 imellem det gamle låns ophør og optagelsen af det nye lån.
 D har ikke støtte i  

 retskilderne for, at der med tinglysningsafgiftslovens indtræden skulle  

 foretages så radikale ændringer af reglerne om overførsel af afgift ved  

 låneomlægninger.
SKAT, Hovedcentrets, indstilling SKAT, repræsenteret ved  

 Kammeradvokaten, har indstillet den påklagede afgørelse stadfæstet, og har  

 herved i hovedsagen henholdt sig til det tidligere i sagen anførte.
Klagerens påstand og argumenter Klageren har overfor Landsskatteretten  

 nedlagt påstand om, at den afgiftspligtige del af det nye lån stort 1.046.000  

 kr. nedsættes med restgælden på det tidligere lån, oprindeligt stort 720.000  

 kr., på indfrielsestidspunktet.
 Til støtte for påstanden har  

 klageren bl.a. gjort gældende, at det - yderligere - samtidighedskriterium i  

 forhold til ordlyden af tinglysningsafgiftslovens § 5, stk. 2, som  

 afgiftsmyndigheden har begrundet afgørelsen med, ikke blot er uhjemlet, men  

 er  

 direkte i strid med såvel lovens utvetydige, klare og i denne henseende  

 udtømmende ordlyd, formålet og sigtet med loven som forarbejderne til  

 bestemmelsen.
Allerede den ændrede  

 formulering af lovbestemmelsen sammenholdt med de utvetydige  

 formålstilkendegivelser  

 og fortolkningsbidrag i lovforarbejderne burde være afgørende.
Det eneste  

 moment, der efter tinglysningsafgiftsloven nu spiller en rolle i relation til  

 den transaktionsmæssige kontinuitet, er således i nøje overensstemmelse med  

 affattelsen af § 5, stk. 2, andet pkt., at anmeldelsen til tinglysning af det  

 nye pant sker senest samtidig med aflysningen af det tidligere pant, og at  

 det  

 tidligere pant er aflyst senest et år efter anmeldelsen til tinglysning af  

 det  

 nye pant.
 Med hensyn til  

 samtidighedskrav har lovgiver altså valgt, at det afgørende kriterium er, om  

 tinglysningen og aflysningen finder sted samtidig - eller mere nøjagtigt om  

 (anmeldelsen til) tinglysning befinder sig tidsmæssigt før eller samtidig med  

 aflysningen (af det tidligere pant).
 Når det således i lovteksten  

 utvetydigt er anført, at det hidtidige pant blot ikke må være aflyst forinden  

 tinglysningen af det nye pant, er der intet belæg for at sammenkæde  

 afgiftsfriheden med selve låneomlægningen ved at indfortolke krav til,  

 hvornår  

 indfrielsen af det oprindelige lån har fundet sted.
Da tinglysningsafgiftsloven  

 ved årtusindeskiftet afløste stempelafgiftsloven, var den epokegørende  

 nydannelse, at et dokumentbaseret afgiftssystem blev forladt til fordel for  

 et  

 registreringssystem, hvor det afgørende element er karakteren af  

 transaktionen.  

 Herved opnåedes en fremtidssikring af afgiftsberigtigelsen, der vil kunne  

 gennemføres på elektronisk grundlag.
Det turde være evident, at lanceringen  

 af  

 et krav, der vedrører samspillet mellem tidspunktet for indfrielsen af et  

 oprindeligt lån og tidspunktet for oprettelsen af det nye pantebrev, ikke  

 just  

 vil være befordrende for denne proces.
 At indfrielsesmomentet er  

 ganske uden relevans, fremgår endvidere allerede af det forhold, at  

 indfrielse  

 som kriterium er forladt til fordel for afløsning, hvorved bemærkes, at  

 bestemmelsen i stempelafgiftslovens § 62, stk. 1, nr. 3, netop centrerede om  

 indfrielseselementet.
 Om indfrielseselementet er  

 det bemærket, at Told- og Skattestyrelsen allerede i begyndelsen af 1990'erne  

 havde anlagt en ganske lempelig fortolkning af dette kriterium, idet  

 styrelsen  

 på forespørgsel fra D havde meddelt, at stempelfritagelsen i § 62, stk. l,  

 nr.  

 3 også fandt anvendelse, såfremt en låntager ønskede at skifte institut,  

 efter  

 at der forelå et stemplet pantebrev, men før lånet udbetaltes, jf. herved  

 udtalelsen offentliggjort i t&s nyt 1992, side 193 (nr. 6), der tillige  

 er  

 omtalt på side  

 324 f. i den 2. udgave af Stempelloven med kommentarer, som  

 Jon Stokholm, John Kessler og Finn Lernø udgav i 1994.
Indtil den sidste fase af  

 arbejdet i det stempeludvalg, hvis betænkning nr. 1364 fra 1998 stort set  

 uændret ligger til grund for tinglysningsafgiftsloven, og hvori klagerens  

 advokat har anført at have medvirket, opererede udvalget desuagtet med  

 indfrielse som det relevante kriterium.
I et af de seneste udkast til  

 lovkommentarer hed det således, at kravet om, at lånet skal optages til  

 indfrielse af tilsvarende lån, indebærer, at det ikke vil være muligt at  

 overføre registreringsafgiften fra et tidligere underskrevet og  

 afgiftsberigtiget pantebrev, hvis lånet ikke er udbetalt.
 På baggrund af et notat fra  

 Skattedepartementet besluttedes det ikke at opretholde kravet om indfrielse,  

 hvilket er den direkte baggrund for den klare tilkendegivelse i såvel  

 betænkningen som det senere lovforslag om, at det nu er muligt at anse et lån  

 for optaget til afløsning af et tilsvarende lån, selvom lånet i henhold til  

 det  

 pantebrev, der skal afløses, ikke er blevet effektueret.
 Når et lån således slet ikke  

 behøver at være udbetalt (effektueret), og der således ikke kan blive tale om  

 indfrielse, må selvsagt så meget desto mere gælde, at indfrielsestidspunktet  

 ikke kan tillægges nogen som helst betydning.
Dette understøttes ligeledes  

 entydigt og klart af forarbejderne til tinglysningsafgiftslovens § 5, stk. 2,  

 hvor det således udtales, at det nu er muligt at anse lånet for optaget til  

 afløsning af et tilsvarende lån, selvom lånet i henhold til det pantebrev,  

 der  

 skal afløses, ikke er blevet effektueret, og indfrielsesspørgsmålet således  

 ikke er aktuelt, jf. herved såvel bemærkningerne til lovforslaget som  

 stempeludvalgets  

 betænkning.
I både bemærkningerne og betænkningen anføres det tilmed  

 yderligere, at anmeldelsen til tinglysning af det nye pant skal ske senest  

 samtidig med aflysningen af det tidligere pant, og at det tidligere pant  

 således ikke må aflyses (advokatens understregning), inden det nye pant  

 anmeldes til tinglysning.
Disse synspunkter ville være såvel genstandsløse  

 som  

 absurde, hvis indfrielseselementet kunne indtage nogen som helst relevant  

 rolle, hvorved fremhæves, at ikke mindst første led af bestemmelsen i  

 tinglysningsafgiftslovens § 5, stk. 2, 2. pkt. ville være åbenbart  

 overflødigt,  

 hvis indfrielseselementet kunne tillægges nogen betydning.
 Det burde herefter være  

 krystalklart, at det på ingen måde er legitimt at introducere synspunkter om,  

 at afløsningselementet indebærer, at der ikke må være en  

 mellemfinansieringsperiode mellem indfrielsen af det gamle lån og optagelsen  

 af  

 det nye lån, og at det kun er den aktuelle restgæld på det oprindelige lån på  

 tidspunktet for låneombytningen, der kan nyde godt af afgiftsbegunstigelsen,  

 således at det oprindelige lån ikke må være blevet  

  

 indfriet  

 (advokatens  

 understregning), inden det nye lån med pant i samme ejendom ydes.
 For god ordens skyld er  

 følgende endvidere præciseret:
Det er ikke bare Ds  

 opfattelse, at der godt kan være en mellemfinansieringsperiode mellem ophøret  

 af det gamle lån og optagelsen af det nye lån.
I overensstemmelse med de  

 utvetydige lovmotiver er det derimod Ds opfattelse, at lånet i henhold  

 til det  

 pantebrev, der skal afløses, ikke engang behøver at være effektueret.
Det er  

 endvidere korrekt, at det efter Ds opfattelse alene er det  

 tinglysningsmæssige  

 aspekt, der har betydning, medens selve transaktionen mellem långiver og  

 låntager er som udgangspunkt uden betydning, hvilket også er i nøje  

 overensstemmelse med hele formålet og sigtet med tinglysningsafgiftsloven.  

 Det  

 skal i den forbindelse specielt erindres, at den afgiftsudløsende  

 omstændighed  

 ikke længere er oprettelsen af et dokument, men tinglysning/registrering af  

 transaktionen.
Det indebærer blandt andet, at pantsætning af fast ejendom kan  

 passere afgiftsfrit, såfremt sikkerhedsstillelsen ikke søges tinglyst.
 Som allerede fremhævet i det  

 foregående, er der heller ikke tale om, at klageren bortfortolker det første  

 punktum i § 5, stk. 2. Teksten udlægges derimod blot således som  

 stempeludvalget og lovgiver i overensstemmelse med de klare lovmotiver har  

 afgrænset bestemmelsens anvendelsesområde.
 Når Kammeradvokaten i  

 høringssvaret begiver sig ud i panteretlige betragtninger, herunder om  

 ejerpantebreves sande natur, er det et vidnesbyrd om den vidtløftiggørelse og  

 sløring af problemstillingens rette sammenhæng, som indholdet af  

 høringssvaret  

 er udtryk for, når Kammeradvokaten inddrager en flerhed af uvedkommende  

 forhold.
 Det afgørende er, at det  

 tidligere pantebrev ikke må aflyses, inden det nye pant anmeldes til  

 tinglysning.  

 Denne klare motivudtalelse ville være meningsløs, hvis der gjaldt et krav om,  

 hvornår det pågældende lån var indfriet.
 Klageren har endvidere  

 bemærket bl.a., at der for at undgå fortolkningstvivl er behov for så  

 objektive  

 kriterier som muligt ved fastlæggelsen af rækkevidden af § 5, stk. 2.
Landsskatterettens bemærkninger og begrundelse Tinglysningsafgiftslovens §  

 5, stk. 1, 1.-2. pkt., og stk. 2, har følgende ordlyd:
§ 5. For tinglysning af  

 pant, bortset fra retspant, udgør afgiften 1.400 kr. og 1,5 pct. af det  

 pantsikrede  

 beløb.
Det pantsikrede beløb er pantebrevets nominelle hovedstol.
( ) Stk. 2. Ved tinglysning af  

 pant i fast ejendom, bortset fra pant ifølge ejerpantebrev og skadesløsbrev,  

 til sikkerhed for lån i realkreditinstitutter, Dansk Landbrugs Realkreditfond  

 eller for lån i pengeinstitutter med en oprindelig løbetid på mindst 10 år og  

 højst 30 år medregnes ikke til det pantsikrede beløb, jf. stk. 1, den del af  

 lånet, som optages til at afløse et lån med tilsvarende pant i samme ejendom.  

 Anvendelsen af reglen i 1. pkt. er betinget af, at anmeldelsen til  

 tinglysning  

 af det nye pant sker senest samtidig med aflysningen af det tidligere pant,  

 og  

 at det tidligere pant er aflyst senest 1 år efter anmeldelsen til tinglysning  

 af det nye pant. Af de specielle  

 lovbemærkninger til § 5, stk. 2, i lovforslag L 208 af 25. marts 1999   

 den  

 senere tinglysningsafgiftslovs § 5, stk. 2,  fremgår bl.a.:
( ) Det er nu muligt, at  

 anse lånet for optaget til afløsning af et tilsvarende lån, selvom lånet i  

 henhold til det pantebrev, der skal afløses, ikke er blevet effektueret. (  

 ) Henset til ordlyden af  

 tinglysningsafgiftslovens § 5, stk. 2, og sammenhængen med hovedreglen i  

 lovbestemmelsens stk. 1, må bestemmelsen anses for en forholdsvis præcist  

 afgrænset undtagelsesregel til § 5, stk. 1. Endvidere taget i betragtning, at  

 forarbejderne til § 5, stk. 2, udtrykkeligt nævner, at det ikke kan stilles  

 som  

 yderligere betingelse for anvendelsen af bestemmelsen, at det lån der afløses  

 er effektueret, må det samlet have formodningen imod sig, at der kan  

 indfortolkes yderligere begrænsninger i bestemmelsen for så vidt angår det  

 lån  

 der afløses, end de i bestemmelsen udtrykkeligt opregnede.
I den foreliggende sag er  

 samtlige betingelser opregnet i § 5, stk. 2, opfyldt, og det afløsende  

 realkreditpantebrev  

 blev anmeldt til tinglysning samme dag som det forholdsvis nyligt indfriede  

 pantebrev, der skulle afløses, blev anmeldt til aflysning.
Det har på denne  

 baggrund fremstået som kendeligt på tinglysningstidspunktet, at der  

 nærliggende  

 var tale om en faktisk afløsningssituation i forholdet mellem de to  

 pantebreve.
 Derfor finder retten, at  

 ombytningen er omfattet af afløsningsbegrebet i § 5, stk. 2, idet  

 afgiftsgrundlaget  

 herefter skal opgøres i overensstemmelse med klagerens påstand.
 Retten har ved påkendelsen ikke taget stilling til  

 tilbagebetalingsspørgsmålet, idet den nærmere afgørelse heraf overlades til  

 afgiftsmyndigheden.
