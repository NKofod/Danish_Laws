 Landsskatteretskendelse af 19. juni 2002 vedr. interessent  

 investering i erhvervsejendom i England.
 A klager for indkomstårene 1995, 1996 og 1997 over, at de  

 stedlige skattemyndigheder ikke har godkendt fradrag for renteudgifter,  

 afskrivninger  

 og underskud vedr. projektet I/S B , der tilsidesat i skattemæssig henseende.
Det fremgår af sagens oplysninger, at C A/S formidlede tegning  

 af i alt 40 andele a 25.775 GBP i I/S B  England, jf. udbudsmateriale  

 af 23.  

 november 1995. Det fremgår af udbudsmaterialet, at formålet med I/S B var at  

 give interessenterne mulighed for at opspare en betydelig kapital; dels via  

 udskudt skat, dels via indtjent driftsoverskud og dels ved værditilvækst på  

 fast ejendom.
Dette skulle opnås gennem en lavrisiko-investering i en  

 attraktiv  

 fuldt udlejet ejendom i England,  

    

  

 der  

 forventedes finansieret på særdeles fordelagtige vilkår.
Det fremgår videre af sagens oplysninger, at klageren sammen med  

 6 andre personer den 29. december 1995 indgik en interessentskabskontrakt om  

 I/S B.
Det følger af interessentskabskontrakten, at I/S B havde til formål at  

 købe og udleje ejendommen, - samt andre investeringer, som stod i naturlig  

 forbindelse hermed.  For så vidt angår kapital- og ejerforhold,  

 hæftelse samt  

 finansiering fremgår følgende af interessentskabskontrakten:
 § 3 KAPITAL- OG  

 EJERFORHOLD 3.1 Selskabets kapital andrager GBP 1.030.875,- opdelt i 40 lige  

 store andele.
Navn og adresse på indehaverne af hver af de 40 andele føres  

 til  

 enhver tid i Selskabets protokolfortegnelse.
Der udstedes ikke andelsbeviser.  

 Antallet af interessenter kan ingensinde overstige 10 fysiske/juridiske  

 personer.
 3.2 Selskabet kan til finansiering af ejendommens erhvervelse  

 efter selskabets nærmere beslutning optage størst mulige realkreditlån samt  

 lån  

 i anerkendte danske eller udenlandske pengeinstitutter.
 3.3 Interessenterne ejer selskabet i forhold til deres andel af  

 kapitalen, jfr. punkt 3.1. Ved selskabets opløsning fordeles  

 nettoprovenuet/tabet ligeledes i samme forhold.
§ 4 Hæftelse 4.1 Over for tredjemand hæfter primært selskabets formue.  

 Subsidiært hæfter interessenterne, der er fuldt ansvarlige for alle  

 selskabets  

 forpligtigelser over for tredjemand og hæfter således personligt, solidarisk  

 og  

 direkte herfor, medmindre der med kreditor er aftalt andet.
 1. prioritet, engelsk kreditforeningslån, anslået til GBP  

 693.750,-, hjemtages uden hæftelse for interessenterne.
 Restfinansieringen hjemtages i et dansk pengeinstitut med  

 solidarisk hæftelse, begrænset til GBP 11.000 pr. andel.
 Den til enhver tid indestående saldo på depotkontoen hos det  

 danske pengeinstitut nedskriver hæftelsen forholdsmæssigt i forhold til antal  

 tegnede andele.
 4.2 I det indbyrdes forhold hæfter interessenterne i forhold til  

 deres ejerandel af selskabskapitalen.
§ 5 FINANSIERING 5.1 Erhvervelse af aktiver og alle omkostninger i forbindelse  

 hermed finansieres ved optagelse af lån i størst muligt omfang.
 5.2 Interessenterne skal hver indbetale DKK 26.000 pr. 4 andele,  

 dækkende hele 1995. Beløbet forfalder ved påkrav og senest 10 dage før  

 hjemtagelse af finanslånet.
Interessenterne skal hver den 1. i måneden, første gang den 1.  

 jan. 1996, indbetale et beløb svarende til selskabets likviditetsresultat  

 iht.  

 budgetter og jf. § 7.4. I beløbet er indeholdt opsparingsbeløb som krævet af  

 finansierende danske pengeinstitut.
Ved selskabets likviditetsresultat  

 forstås  

 selskabets driftsresultat før afskrivninger og kursregulering af udlandslån +  

 afdrag på lån + tvungen opsparing.
Den samlede indbetaling/år/4 andele, til sikkerhed for  

 selskabets finanslån, er for perioden 1996-2005 budgetteret således, at  

 investors årlige rådighedsbeløb forøges med ca. 10.000/DKK/år/4 andele.  

 Beløbene vil blive adviseret f.g. af interessentskabslederen, hvorefter  

 indbetaling skal foretages via PBS.
Betalinger foretages månedligt forud,  

 f.g.  

 den 1. jan. 1996.
 5.3 Al forfalden ikke betalt gæld fra interessenterne til  

 selskabet forrentes fra forfaldsdagen til betalingsdagen med 10 % p.a. over  

 Nationalbankens diskonto, det vil sige p.t. 14,75 % p.a.
5.4 Indbetalinger foretages til den konto, som besluttes på en  

 generalforsamling.
Kontiene oprettes i selskabets navn.
 5.5 Skal interessenterne optage lån udover de i prospektet  

 budgetterede beløb, kræver dette samtykke fra samtlige interessenter.
 Det fremgår videre af vedtægterne, at interessenterne ved  

 iagttagelse af nærmere beskrevne retningslinier kunne overdrage deres andele,  

 at interessentskabets daglige ledelse blev forestået af interessenterne i  

 fællesskab eller af en af interessenterne udpeget interessentskabsleder, at C  

 A/S som interessentskabsleder var befuldmægtiget til at underskrive samtlige  

 dokumenter i forbindelse med interessentskabets erhvervelse af ejendommen  

 samt  

 administrationsaftale og optagelse af lån, samt at såfremt en interessent  

 væsentlig misligholdte sine forpligtelser kunne de øvrige interessenter  

 kræve,  

 at den misligholdende interessent afhændede sine andele.
 X City Council (X Kommune) var Freeholder dvs. ejer af  

 ejendommen beliggende i X, England, og X City Council indgik pr. 27. maj 1994  

 en lejeaftale (Headlease) med D Limited  

 (Leaseholder). Det fremgår af  

 Headlease, at lejeaftalen løb i 125 år, at lejen udgjorde 125.000  

 GBP, at D  

 Limited kun skulle betale leje såfremt det krævedes af X City Council, at D  

 Limited forpligtede sig til at vedligeholde og forsikre ejendommen, at  

 ombygninger eller lignende ændringer af ejendommen skulle godkendes af X City  

 Council samt at enhver aftale vedrørende overdragelse af rettigheder på  

 ejendommen skal godkendes af E.
D Limited indgik herefter den 21. december 1994 en lejeaftale  

 Sublease med en supermarkedkæde vedrørende ejendommens stueetage.  

 Det fremgår  

 af Sublease, at lejeaftalen løb fra 24. juni 1994 og 25 år frem,  

 og at  

 supermarkedkæden forpligtede sig til årligt at betale 84.000 GBP i husleje  

 til  

 D Limited.
Ved aftale af 11. oktober 1995 videreoverdrog supermarkkæden  

 lejemålet til datterselskabet F Ltd.
Det følger af lejekontrakten, at F Ltd.  

 udover basislejen betalte 57 % af hele ejendommens omkostninger til  

 vedligeholdelse og forsikring.
Denne del af de faste udgifter til  

 vedligeholdelse og forsikring svarer til de faste udgifter for den del af  

 bygningen  stueetagen  som F Ltd. lejede.
D Limited afholdt  

 udgifterne for de  

 resterende 43 % af udgifterne til forsikring og vedligeholdelse.
Endvidere  

 skulle F Ltd. betale udgifterne til en forsikring mod tab på lejen.
Den 22. december 1995 indgik D Limited en aftale med G Limited,  

 hvorefter G Limited indtrådte i rettigheder og forpligtelser i henhold til  

 Headlease.
Aftalen var gældende pr. 27. maj 1994 og ophørte 10 dage før  

 Headlease, således at perioden udgjorde 125 år minus 10 dage.  

 Aftalen blev  

 indgået med henblik på videreoverdragelse til I/S B.
G Limited indgik den 29. december 1995 aftale med I/S B ved C  

 A/S, hvorefter interessentskabet indtrådte i rettigheder og forpligtelser i  

 henhold til Headlease for 925.000 GBP.
Den aftalte perioden udgjorde 125 år  

 minus 10 dage.
I/S B overdrog herefter 43 % af ejendommen tilbage til G  

 Limited, hvorefter I/S B fortsat havde rettighederne og forpligtelserne i  

 henhold til Headlease til stueetagen, 57 % af ejendommen.- Overdragelserne  

 blev  

 registreret i Land Registry.
 Der foreligger et tilsagn fra G Limiteds ejer om at garantere  

 I/S B den husleje, som F Ltd. skulle have betalt i den aftalte huslejefrie  

 periode (huslejefri perioden blev aftalt p.g.a. ombygning). I/S B har indgået  

 aftaler med G Limited om at sikre en indkomst stammende fra huslejen uden  

 noget  

 fradrag hidrørende fra administration eller vedligeholdelse af ejendommen.
For så vidt angår finansieringen af I/S Bs aktiviteter fremgår  

 det af vedtægterne, at interessentskabets samlede kapital androg 1.030.875  

 GBP  

 (ca. 8.834.289 DKK ved kurs 856,97). En del af denne kapital blev  

 tilvejebragt  

 ved, at investorerne indbetalte 105.875 GBP (ca. 907.316 DKK) til C A/S som  

 honorar for formidling af projektet samt til betaling af udgifter til  

 revisor,  

 advokat og gebyrer.
Den resterende del af interessentskabets kapital, 925.000  

 GPB (ca. 7.926.973 DKK), der var vederlag for erhvervelse af rettigheder og  

 forpligtelser i henhold til Headlease til udlejningsejendommen, blev  

 tilvejebragt ved låntagning i England og Danmark.
I England blev der den 9. oktober 1996 optaget et lån på 693.750  

 GPB (ca. 5.945.230 DKK) svarende til 75 % af købesummen hos  

 finansieringsinstituttet E.
Det fremgår af lånedokumenterne, at  

  

 lånets samlede  

 løbetid var sat til 23 år, at  

  

 der skulle betales  

 en rente på 9,25 % p.a., at  

  

 lånet var  

 afdragsfrit i 10 år, således at I/S B i denne periode alene skulle betale  

 renter, som årligt androg 64.172 GPB (ca. 549.933 DKK), samt at  

  

 lånet var optaget  

 på non recourse vilkår, således at långiver ved misligholdelse alene kunne  

 søge  

 sig fyldestgjort i lejeindtægten og ejendommen, men derimod ikke kunne gøre  

 krav gældende mod interessenterne personligt i I/S B.  I/S B har  

 tilkendegivet, at finansieringsinstituttet fik transport i lejebetalingerne i  

 henhold til den indgåede lejeaftale.
I Danmark blev der den 23. september 1996 optaget et lån på  

 2.340.360 DKK, svarende til 25 % af købesummen.
Det fremgår af  

 lånedokumenterne, at  

  

 der skulle svares  

 en årlig rente på 9 %, at  

  

 lånet var  

 afdragsfrit i 10 år, således at I/S  

    

  

 B i  

 denne periode alene skulle betale renter, som årligt androg 210.632 DKK, at  

  

 der skulle oprettes  

 individuelle lån til interessenterne svarende til deres andele i I/S B samt at  

  

 der skulle stilles  

 fuldgod sikkerhed for minimum 50 % af lånebeløbene.
Det var en betingelse, at der for de enkelte lån blev afgivet  

 selvskyldnerkaution af de øvrige interessenter.
Som eksempel herpå kan der  

 henvises til lånedokument vedrørende interessentskabets formand.
Det fremgår  

 af  

 dette lånedokument, at der blev optaget lån på 354.600 DKK svarende til en  

 andel på 6/40. De øvrige interessenterne er påført udlånsdokumentet som  

 selvskyldnerkautionister.
Der er stillet sikkerhed i et ejerpantebrev på  

 53.000  

 kr. vedrørende ejerlejlighed.
Det fremgår af udbudsmaterialet, at der blev oprettet en  

 opsparingskonto, der blev stillet til sikkerhed for interessentskabets danske  

 långiver.
Pr. 4 andele svarende til 1/10 ejerandel af projektet skulle der  

 indbetales en sikkerhed på 26.000 DKK (finansieredes via  

 skattefordelen).  

 Herudover krævede det danske pengeinstitut en indbetaling af hvert års  

 likviditetsoverskud deponeret til sikkerhed for det danske finanslån.  

 Investorernes hæftelse over for den danske långiver var herefter maksimeret  

 til  

 en personlig solidarisk hæftelse på 11.000 GBP pr. andel, og denne hæftelse  

 kunne indfries efter 10 år via investorernes løbende opsparing.
 I/S B havde en administrator i England, der forestod  

 huslejeopkrævning, betaling af renter vedrørende lånet hos det engelske  

 finansieringsinstitut samt betaling af moms og rådgiverudgifter i England.  

 Administrator havde en klientkonto, hvorfra der et par gange om året  

 overførtes  

 likviditetsoverskud til den danske opsparingskonto, der fungerede som  

 sikkerhed  

 for lånet i Danmark.
 Det fremgår videre, at C A/S i udbudsmaterialet har fremhævet  

 flere fordele ved at investere i I/S B, herunder:
 75 % af ejendommens købesum finansieredes uden personlig  

 hæftelse, jf. lånet i England, der blev ydet på non recourse vilkår dvs. uden  

 personlig hæftelse.
Investorens personlige hæftelse var begrænset til 11.000 GBP pr.  

 andel, og denne hæftelse kunne indfries efter 10 år via investorernes løbende  

 opsparing.
Herefter var der ingen hæftelse.
Ejendommen blev udlejet til en af Englands store  

 supermarkedskæder, der i 1993 havde en omsætning på ca. 25. mia.
DKK og en  

 egenkapital på mere end 3 mia.
DKK.
Lejekontrakten var indgået med en førsteklasses lejer, og var  

 gensidig uopsigelig i 25 år.
Lejer betalte samtlige driftsomkostninger  

 undtagen  

 administration og revision.
 Begrænset valutarisiko på den løbende drift, idet både  

 ejendommens drift og projektets finansiering er i GBP.
 Det fremgår endelige af sagens oplysninger, at I/S B i alle  

 årene har givet underskud efter afskrivninger og renteudgifter.
Skatteforvaltningen har gjort gældende, at I/S B aldrig er  

 blevet ejer af ejendommen i England.
Den eneste og dermed ultimative ejer af  

 grund og bygninger er X City Council, og dette ejerskab (Freehold) fremgår af  

 HM Land Registry as part  ..
Interessentskabet har efter skatteforvaltningens opfattelse  

 alene købt en fordring, der i 125 år skulle give ret til at modtage indtægten  

 fra  

 den indgåede lejeaftale.
Interessentskabet havde endvidere retten til at  

 videresælge samme lejeaftale.
Dette betyder, at interessentskabet ikke har  

 købt  

 et aktiv, hvorpå der kan afskrives i henhold til dansk skattelovgivning.
Det er i forlængelse heraf forvaltningens opfattelse, at  

 interessenterne ved opgørelse af den skattepligtige indkomst alene skal  

 medtage  

 indtægten (i projektet benævnt som husleje) af fordringen, jf.  

 statsskattelovens § 4 e.
Ved opgørelsen af indkomsten fra I/S B kan endvidere  

 fratrækkes renteudgifterne til det i Danmark optagne lån, jf.  

 statsskattelovens  

 § 6 e.
Der er således godkendt fradrag for renteudgifter med 41.220 kr. for  

 indkomståret 1996 og med 53.190 kr. for indkomståret 1997.
Der er henvist til professor dr.jur.
Erik Werlauffs artikel Let  

 us Pretend gengivet i  

    

  

 TfS 1999.237.  

 Begrebet skattemæssig potemkinkulisse  som nærværende sag vedrører  

  er  

 beskrevet i artiklen.
Skatteankenævnet har gjort gældende, at klageren efter en  

 konkret realitetsbedømmelse af projektet alene kan anses at have erhvervet en  

 formel ejendomsret til ejendommen, jf. især Højesterets domme refereret i TfS  

 2000.374 og TfS 2000.1011. Ankenævnet har herved lagt vægt på, at I/S B ikke  

 besad sædvanlige ejerforpligtelser og ejerrisici, idet interessentskabet i  

 kraft af de indgåede aftaler reelt havde afskåret sig fra reel råden over  

 ejendommen.
Der er herved henset til, at enhver disposition som I/S B ville  

 foretage i relation til ejendommen krævede samtykke / godkendelse fra enten X  

 City Council, G Limited eller fra den engelske långiver.
Der er endvidere  

 henset til, at I/S B blev friholdt fra enhver omkostning i forbindelse med  

 driften af ejendommen, idet forpligtelserne til at afholde udgifter til  

 vedligeholdelse og forsikring påhvilede enten F Ltd. eller G Limited.
Der er  

 herudover henset til, at I/S B fra erhvervelsestidspunktet var garanteret en  

 konstant pengestrøm i form af lejeindtægter fra enten F Ltd. i form af en  

 uopsigelig lejekontrakt eller som følge af den garantiforpligtelse, som var  

 stillet  

 af G Ltd.s ejer.
Der er endelig henset til, at den forpligtelse som I/S  

 B  

 havde påtaget sig i forbindelse med udbygningen af ejendommen må anses at  

 være  

 uden reelt indhold, idet I/S B hverken blev tillagt indflydelse eller risiko  

 ved sin medvirken.
Det er skatteankenævnets opfattelse, at en erhvervsmæssig  

 virksomhed er kendetegnet ved, at der for egen regning og risiko udøves en  

 virksomhed af økonomisk karakter med det formål at opnå et driftsmæssigt  

 overskud.
Ved vurderingen af, hvorvidt virksomheden kan anses for  

 erhvervsmæssig har ankenævnet henset til, at der i det konkrete tilfælde ikke  

 foreligger nogen reel økonomisk indsats og risiko for klageren i forbindelse  

 med deltagelse i arrangementet, idet den økonomiske risiko i kraft af de  

 indgåede aftaler må anses for elimineret.
Der er herved henset til, at  

 tidspunktet for virksomhedens første driftsoverskud er sammenfaldende med det  

 tidspunkt, hvor interessenterne havde aftalt, at ejendommen skulle sælges.  

 Der  

 er videre henset til, at den skattebesparelse, som fremkom i form af  

 renteudgifter, afskrivninger og underskud i projektets første 10 år reelt  

 finansierede projektomkostningerne samt lånet i Danmark.
Investorernes  

 kapitalindskud bestod således alene af den skattebesparelse, projektet  

 genererede.
Ankenævnet har herudover henset til, at det engelske lån blev  

 optaget på non recourse vilkår, hvilket sammenholdt med afviklingen af den  

 danske lån betød, at på det forudsatte tidspunkt for salg af ejendommen ville  

 investorerne ikke længere hæfte personligt.
Projektets konstruktion medfører  

 således, at investorerne kunne trække sig ud af projektet ved misligholdelse,  

 idet der ikke længere var risiko for personlig hæftelse.
Der er endelig  

 henset  

 til, at virksomheden ikke blev drevet med overskud, men alene tilsigtede at  

 skabe skattemæssige fordele i form af afskrivninger, renteudgifter og store  

 forudberegnelige underskud.
 Told- og Skattestyrelsen har over for Landsskatteretten anført,  

 at klagerens deltagelse i I/S B ud fra en helhedsbedømmelse ikke skal  

 tillægges  

 skattemæssig betydning.
Det er til støtte herfor gjort gældende, at der ifølge den  

 danske afskrivningslov skal foreligge et reelt ejerskab, og at det engelske  

 begreb Leasehold ikke kan sidestilles med et reelt ejerskab.
Det  

 er således  

 ifølge styrelsen ikke tilstrækkeligt godtgjort, at der foreligger en  

 ejendomsret, der svarer til det danske ejendomsbegreb efter  

 afskrivningsloven.
Styrelsen har endvidere gjort gældende, at det er klageren der  

 skal godtgøre sin afskrivningsret, at der med de foreliggende  

 låne-konstruktioner er tale om en risikominimering for interessenterne, der  

 svarer til non recourse vilkår for begge lån samt at der kan foreligge  

 dobbelt  

 afskrivning, idet såvel de engelske parter som de danske parter kan have  

 afskrevet på ejendommen.
For så vidt angår lånet i Danmark bemærkes, at  

 betalingen på dette lån skete via en sikringskonto, som blev finansieret  

 gennem  

 deltagernes skattebesparelse ved projektet.
 Klagerens advokat har over for Landsskatteretten nedlagt  

 principal påstand om, at klagerens selvangivne indkomster godkendes, således  

 at  

 klagerens deltagelse i I/S B tillægges skattemæssig betydning.
Advokaten har til støtte for påstanden gjort gældende, at  

  

 I/S B er ejer af  

 omhandlede ejendom, således at det mellem parterne aftalte leasehold er lig  

 det  

 i dansk ret gældende ejendomsbegreb.
Dette er bl.a. begrundet med, at  

 interessentskabet faktisk var berettiget til at udnytte den faste ejendom,  

 herunder forestå udlejning.
I/S B havde således i overensstemmelse med  

 ejendomsretten erhvervet rettighederne til lejeindtægterne fra F Ltd.,  

 ligesom  

 I/S B som udlejer havde påtaget sig forpligtelser i henhold til lejeaftalen.  

 Det er i denne forbindelse endvidere fremhævet, at I/S B efter udløbet af den  

 25 årige lejekontrakt med F Ltd. kunne indgå en ny lejekontrakt, eller på  

 anden  

 måde disponere over ejendommen.
Interessentskabet var således ifølge  

 advokaten  

 berettiget til at overdrage ejendommen på tilsvarende vis som  

 ejendomsoverdragelserne er sket forud for interessentskabets erhvervelse af  

 ejendommen.  

 Advokaten har herefter bemærket, at ejendomsret er karakteriseret ved  

 adgangen  

 til at kunne pantsætte og belåne ejendommen.
I nærværende sag er  

 finansieringen  

 sket ved pantsætning af ejendommen.
Der er endelig henvist til, at I/S  

 Bs  

 erhvervelse af ejendommen blev registreret i Land Registry, der  

 kan  

 sidestilles med det danske tinglysningssystem, hvorefter ejendommens ejer  

 står  

 registreret, ligesom ejeren opnår beskyttelse over for overdragerens  

 kreditorer  

 og aftaleerhververe.
Advokaten har bemærket, at  

  

 skatteforvaltningen har henvist til, at alene X City Council var ejer af  

 ejendommen, og at resten af overdragelserne havde karakter af lejeaftaler,  

 dog  

 således at aftalen mellem G Limited og I/S B havde karakter af et salg af en  

 adkomst til en lejeaftale.
Det er imidlertid advokatens opfattelse, at der  

 ikke  

 er tale om noget lejeforhold (herunder overdragelse af en fordring), idet I/S  

 B  

 i forbindelse med erhvervelsen havde ret til at råde over ejendommen såvel  

 faktisk som retligt.
Advokaten har til støtte herfor anført, at  

  

 omhandlede ejendom  

 oprindeligt var ejet af X City Council som Freehold, hvilket kan  

 sidestilles  

 med en ubetinget ejendomsret over ejendommen.
Udover denne type ejendomsret  

 knytter der sig dog i engelsk ret en yderligere ejendomsret til ejendommen  

 nemlig  

 retten til at disponere over ejendommen  Leasehold.  

 Dispositionsretten er at  

 sidestille med de efter dansk ret karakteristiske faktiske og retlige  

 rettigheder, som en ejer af fast ejendom har, herunder retten til at benytte,  

 udnytte, belåne og i øvrigt disponere over ejendommen, jf.
Advokaten Randi  

 Bach  

 Poulsen og Stats. ejendomsmægler Ib Bjørnbirks Fast ejendom i  

 England.
 Der er til støtte for, at I/S B havde ejendomsretten til  

 ejendommen henvist til EF-domstolens afgørelse i EFD af 22. februar 2001, sag  

 C-408/98, refereret i SU 2001.80 samt TfS 2001.387. Afgørelsen er relevant i  

 nærværende sag, idet den illustrerer hvorledes boligmarkedet i England  

 fungerer  

 og hvorledes fast ejendom handles.
Det er videre advokaten opfattelse, at  

  

 der ikke er tale  

 om nogen skatteretlig omgåelse, hvorved Erik Werlaufs artikel i TfS 1999.237  

 ikke har relevans for denne sag.
Advokaten har herefter gjort gældende, at  

  

 de mellem parterne  

 indgåede aftaler afdækkede I/S Bs økonomiske forpligtelser, men at  

 ansvaret og  

 risikoen for de økonomiske forpligtelser der fulgte af udlejningsvirksomheden  

 m.m. i sidste ende var interessentskabets risiko, at  

  

 den omstændighed  

 at I/S B ikke løbende afholdt udgifter til ejendommen - udover  

 ejendomsadministrationsudgifter  skyldtes den engelske lejelovgivning,  

 hvorefter lejeaftaler kan indgås på a fully repairing and insuring  

 lease,  

 hvilket vil sige, at alle løbende omkostninger, herunder vedligeholdelse,  

 ejendomsskatter, forsikringer m.m. betales af lejer, at  

  

 der foreligger en  

 reel ejerråden og ejerrisiko for I/S B, og at overdragelsen af ejendommen  

 ikke  

 i øvrigt er af midlertidig karakter, og at der således ikke mellem  

 interessenterne er indgået nogen aftale om, at ejendommen skal sælges efter  

 10  

 år - samt at  

  

 den løbende drift  

 bekræfter såvel realiteten i investeringen som den erhvervsmæssige  

 virksomhed,  

 jf. årsregnskaber for I/S B i perioden 1995-2000, at  

  

 I/S B blev udsat  

 for, at førstesalen i ejendommen blev besat af BZere, og at F Ltd.  

 herefter  

 truede med at gøre misligholdelse gældende over for I/S B.
I/S B gjorde i  

 denne  

 forbindelse nytte af sin aftale med sælger og gennemtvang rydning af  

 lokalerne samt  

 bekostede indsættelse af jerndør m.m.
Dette underbygger ifølge advokaten I/S  

 Bs ejendomsret til ejendommen, at  

  

 det engelske  

 begreb Leasehold kan sidestilles med bygninger i Danmark med  

 hjemfaldspligt, at  

  

 der er og har  

 været reelle pengestrømme, at  

  

 værdien af  

 omhandlede ejendom ifølge vurderingsrapport er steget fra ca. 7.926.000 kr.  

 til  

 12.911.000 kr. eller med ca. 5.000.000 kr., at  

  

 den gunstige  

 kursudvikling tillige afspejler sig i, at der har været en positiv likviditet  

 som har medført, at I/S B har besluttet sig for at afvikle yderligere netto  

 250.000 kr. på finansieringen i Danmark, hvorved klageren ved udgangen af  

 2001  

 har afdraget 600.000 kr. på dette lån, at  

  

 een af  

 interessenterne har indfriet sit mellemværende med banken, ligesom klageren  

 har  

 indbetalt et ekstraordinært afdrag, således at det resterende lån nu svarer  

 til  

 ca. halvdelen af det oprindelige lån (klagerens restgæld pr. 25. oktober 2001  

 er opgjort til 295.364 kr.) at  

  

 der er en reel  

 økonomisk gevinst, såvel før som efter skat, hvis ejendommen blev afhændet nu  

   

 samt at  

  

 der ifølge det  

 budget, der er vedtaget for de kommende år, vil skulle afdrages 250.000 kr.  

 pr.  

 år i de kommende år, således at topfinansieringen er fuldt afdraget i 2006.
Advokaten har på baggrund af ovenstående bemærkninger  

 konkluderet, at I/S B var ejer af ejendommen, som blev benyttet  

 erhvervsmæssigt.
Som konsekvens heraf, er interessenterne berettiget til at  

 foretage afskrivninger på ejendommen i medfør af reglerne i den dagældende  

 afskrivningslov § 18.
 For så vidt angår Landsskatterettens kontorindstilling har  

 advokaten gjort gældende, at den af klageren anvendte finansieringsform er  

 helt  

 forskellig fra den finansieringsform, der fremgår af Højesterets domme  

 refereret i TfS 2000.374 og TfS 2000.1011. Til støtte herfor har advokaten  

 fremført følgende bemærkninger:
 I HR-dommen 2000.374 gav en skatteyder sit pengeinstitut  

 fuldmagt til at optage to valutalån på i alt 20 mio. kr., som skulle indfries  

 allerede året efter, ligesom det var aftalt, at skatteyderen allerede året  

 efter skulle tilbagefakturere driftsmidlerne og dette beløb skulle bruges til  

 indfrielse af lånene.  Endda til en pris der svarede til restgælden på  

 det  

 tidspunkt, som ville passe skatteyderen.
 Skatteyderen skulle ikke have nogen reel ejerrådighed eller  

 ejerrisiko vedrørende driftsmidlerne, men realiteten af engagementerne var  

 således, at afskrivningsretten midlertidigt blev overladt til skatteyderen.
I den anden sag  fly-sagen  blev der ligeledes foretaget en  

 total finansiering af købet med 58,5 mio.
USD i en fransk bank på  

 "limited  

 recourse vilkår".  Der var alene tale om en toårig leasingaftale  

 og en  

 treårig låneperiode, således at flyfinansieringsvirksomheden skulle anvise en  

 køber til flyet, der mindst svarede til restgælden på lånet.
 Højesteret statuerede, at det var en "samlet pakke"  

 eller et sammenhængende aftalekompleks, hvor den enkelte aftale forudsatte  

 eksistensen af de øvrige aftaler.
 Også her fandt Højesteret, at realiteten i aftalekomplekset var,  

 at kommanditisterne købte sig til et midlertidigt formelt ejerskab, for at få  

 mulighed for en afskrivningsret, og under disse særlige omstændigheder, fandt  

 Højesteret ikke at skatteejeren havde været medejer af det pågældende fly.
I den foreliggende sag har mine klienter i allerhøjeste grad en  

 helt reel risiko for hinandens betalingsevne af 25 % af købesummen  

 finansieret  

 ved solidarisk lån i Danmark.
Aftalen om belåning i England og i Danmark  

 løber  

 endvidere i mange år fremover, og som det fremgår af de medsendte regnskaber,  

 er egenkapitalen i virksomheden nu på knap 3 mio. kr. - alt sammen penge der  

 er  

 opsparet siden 1995. Der må endvidere henses til, at ejendommen er steget  

 meget  

 væsentligt i værdi, således at den reelle egenkapital og dermed friværdi er  

 meget større i dag end hvad den bogførte regnskabsmæssige egenkapital viser.  

  Advokaten har herefter gjort gældende, at man i  

 kontorindstillingen har foretaget en voldsom overfortolkning af de to  

 højesteretsdomme, som slet ikke står mål med den realitet og det indhold der  

 foreligger i I/S B.
Højesteret lagde således i begge domme vægt på, at under  

 de  

 konkrete og helt særegne forhold, hvor der lå en færdig finansieringspakke  

 uden  

 reel risiko for investorerne, og hvor muligheden for et drifts- og  

 likviditetsoverskud var aldeles udelukket  var realiteten i  

 aftalekomplekserne, at de pågældende investorer købte sig til et midlertidigt  

 formelt ejerskab, for at få mulighed for at afskrive på de pågældende  

 aktiver.
Det er i forlængelse heraf påpeget, at såfremt  

 Landsskatterettens kontors fortolkning af de to højesteretsdomme er udtryk  

 for  

 dansk retspraksis, vil det ikke være muligt  heller ikke i Danmark  

  at  

 erhverve fast ejendom med henblik på investering og herefter udleje denne til  

 en solid lejer for en længere uopsigelighedsperiode.
Ved sådanne aftaler  

 lægges  

 der netop vægt på lejerens soliditet, eventuelt kaution fra et hovedselskab  

 eller  

 en hovedaktionær  og ofte aftales sådanne aftaler i realiteten således,  

 at  

 udlejer reelt optræder som financier for lejeren af ejendommen.  Der er  

 i  

 nærværende sag intet der afviger fra sædvanlig praksis, og der er ikke tale  

 om  

 et skattearrangement.
For så vidt angår Landsskatterettens kontorindstilling har  

 advokaten videre anført, at det bestrides at der var tale om en  

 huslejegaranti,  

 der strakte sig ud over ca. 1½ år.
Baggrunden for, at der blev indgået en  

 aftale om huslejegaranti var, at G Ltd.s ejer havde accepteret, at  

 lejeren  

 ikke skulle betale husleje i en kort periode, mod at lejeren selv foretog  

 indretning af de lejede lokaler.  Dette kunne I/S B ikke acceptere, og  

 fik  

 derfor tilbudt at få betalt huslejen af G Ltd.s ejer i en kortvarig  

 periode.
Det er advokatens opfattelse, at F Ltd. forhåbentlig er en  

 stabil lejer i lighed med de lejemål der indgås med store danske  

 supermarkedkæder, hvor man må formode, at de pågældende virksomheder er  

 stabile  

 og solide lejere.
Dette er imidlertid ifølge advokaten ikke nogen ultimativ  

 garanti, idet selv store og velrenommerede virksomheder kan risikere at gå  

 konkurs eller undergå andre væsentlige forandringer, når der er tale om en så  

 lang periode som 25 år.
Der er i øvrigt heller intet usædvanligt i, at man i  

 sådanne lejeaftaler, hvor lejer disponerer over en stor selvstændig enhed,  

 aftaler at det er lejer, der betaler langt de fleste udgifter til driften af  

 ejendommen.
Det er ifølge advokaten direkte forkert, når kontoret henviser  

 til, at ombygninger og lignende ændringer af ejendommen skulle godkendes af X  

 City Council.
Der må henvises til, at der er tale om den sædvanlige engelske  

 måde at indrette sig på, nemlig at det er bykommunen X City Council  

  der om  

 100 år får ejendommen tilbage.  Den indsigelsesadgang som byrådet har,  

 gælder  

 også i Danmark, hvor kommunens tekniske forvaltning skal godkende væsentlige  

 bygningsforskrifter af fast ejendom, således at det er i overensstemmelse med  

 lokalplaner, miljøforskrifter m.v.
Advokaten har nedlagt subsidiær påstand om, at I/S B er  

 berettiget til at afskrive erhvervelsen efter reglerne om afskrivning af  

 anskaffelsessummen for erhvervelsen ifølge en udbytte-, forpagtning eller en  

 lejekontrakt, jf. den dagældende ligningslovs § 16 F, stk. 2 (nugældende 40,  

 stk. 2, i afskrivningsloven). Det er således advokatens subsidiære  

 opfattelse,  

 at I/S Bs erhvervelse af Leasehold kan sidestilles med  

 rettighederne efter  

 en forpagtningsaftale.
Der er til støtte herfor henvist til EF-domstolens  

 afgørelse i EFD af 22. februar 2001, sag C-408/98, refereret i SU 2001.80  

 samt  

 TfS 2001.387.
Om baggrunden for at investere i I/S B har advokaten forklaret,  

 at investorerne ønskede at udnytte muligheden for at foretage en alternativ  

 pensionsopsparing via køb af fast ejendom.
I den forbindelse var køb af  

 interessentskabsandele i I/S B fornuftigt, idet det engelske ejendomsmarked  

 havde udsigt til at udvikle sig særdeles gunstigt, og idet der ved køb af  

 omhandlede ejendom blev indgået en særdeles fordelagtig og sikker  

 udlejningsaftale med en af Englands største detailforretninger.   

 Advokaten har  

 i forlængelse heraf bemærket, at valutakursudsving og stigning i  

 ejendomsværdien har medført, at interessenterne er blevet ca. 5 mio. kr.  

 rigere.
 Der er endelig henvist til TfS 2001.281 LSR.
 Landsskatterettens  

 bemærkninger:
Højesteret har ved dom af 6. april 2000, TfS 2000.374, foretaget  

 en konkret realitetsbedømmelse af et leasingarrangement, herunder af om der  

 var  

 erhvervet reel ejendomsret til omhandlede leasingaktiver, som er en  

 forudsætning for afskrivningsretten.
Det var Højesterets opfattelse, at  

 afskrivningsretten alene blev overladt midlertidigt til skatteyderen, således  

 at der ikke var tale om en reel ejendomsret til leasingaktiverne.
Denne  

 realitetsbedømmelse førte til, at Højesteret tilsidesatte  

 leasingarrangementet  

 i skattemæssig henseende, hvorved skatteyderen blev nægtet adgang til  

 afskrivningsret vedrørende leasingaktiverne.
En sådan konkret  

 realitetsbedømmelse er ligeledes anvendt i Højesterets dom af 13. december  

 2000, TfS 2000.1011. Det er Landsskatterettens opfattelse, at der kan  

 foretages  

 en tilsvarende konkret realitetsbedømmelse af nærværende projekt om  

 investering  

 i fast ejendom, I/S B.
Landsskatteretten finder efter en konkret realitetsbedømmelse af  

 I/S B, at interessentskabet ikke havde en reel ejendomsret til omhandlede  

 ejendom, idet interessentskabet ikke efter danske regler havde sædvanlige  

 ejerbeføjelser og ejerforpligtelser over ejendommen.
Med den indgåede  

 Headlease foreligger der således sådanne begrænsninger i forhold  

 til  

 sædvanlige ejerbeføjelser og forpligtelser,  

    

  

 at rettigheder og forpligtelser i henhold til Headlease ikke kan  

 sidestilles med ejendomsret i dansk ret.
Retten har herved særligt henset til, at I/S B alene havde en  

 beskeden risiko for tab som bestod i det kontante indskud samt en hæftelse  

 overfor den danske långiver på 11.000 GBP pr. andel.
Denne hæftelse overfor  

 den  

 danske långiver bliver imidlertid indfriet efter 10 år, hvorefter  

 investorerne  

 reelt ikke længere har nogen hæftelse overfor den danske långiver. - Retten  

 har  

 ved vurderingen af, at der alene foreligger en beskeden risiko for tab  

 endvidere henset til det af Told- og Skattestyrelsen anførte samt til, at det  

 engelske kreditforeningslån på 75 % af købesummen blev optaget på vilkår om  

 begrænset  

 hæftelse; non recourse vilkår, at der var aftalt en huslejegaranti, samt at  

 den  

 uopsigelige (i 25 år) lejekontrakt er indgået med en økonomisk stabil lejer,  

 der betalte driftsomkostningerne (udgifter til forsikring og vedligeholdelse)  

 -  

 undtagen administration og revision.
Ved vurderingen af, at I/S B ikke havde en reel ejendomsret til  

 omhandlede ejendom har retten endvidere henset til, at ombygninger og  

 lignende  

 ændringer af ejendommen skulle godkendes af  

    

  

 X City Council.
Der er endelig henset til, at enhver overdragelse af  

 rettigheder på ejendommen skulle godkendes af det engelske  

 finansieringsinstitut.
 Det er endvidere Landsskatterettens opfattelse, at I/S Bs  

 virksomhed ikke kan betegnes som en erhvervsmæssig og økonomisk virksomhed.  

 Der  

 er herved særligt henset til ovenstående bemærkninger om, at I/S B alene  

 påtog  

 sig en beskeden risiko for tab som elimineres helt efter 10 år samt at  

 interessentskabet over perioden har været underskudsgivende.
 Landsskatteretten finder således efter en konkret realitetsbedømmelse  

 af projektet I/S B, at projektet skal tilsidesættes i skattemæssig henseende,  

 hvorved der ikke godkendes fradrag for renteudgifter og afskrivninger og  

 underskud.
