Ved noteveksling i København og Mbabane henholdsvis den 23. juni og den 22. november 1989 er der indgået en overenskomst mellem Danmark og Swaziland, ifølge hvilken den danske regering yder et beløb på 8 millioner kroner til forstærkning af eltransmissionsnettet i Swaziland.
 Hovedformålet med projektet er at sikre strømforsyningen på det  

 eksisterende net i spidsbelastningsperioder og at assistere  

 elforsyningsselskabet SEB ved planlægningen af institutionens arbejde.
 Projektet forventes gennemført i perioden 1989-92.
