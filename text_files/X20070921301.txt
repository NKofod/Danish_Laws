Tilførsel af aktiver  succession i  

 afskrivningsgrundlag Spørgsmål Spm. 1: Kan  

 Skatterådet bekræfte, at det modtagende selskab (filial) ved den skattefri  

 tilførsel af aktiver fra A A/S til et nystiftet selskab i X-land vil  

 succedere  

 i det indskydende selskabs samlede afskrivningsgrundlag vedrørende  

 driftsmidler  

 og afskrivningsberettigede ejendomme, således at filialen kan foretage  

 skattemæssige afskrivninger herpå efter gældende regler? Spm. 2: Kan  

 Skatterådet bekræfte, at den danske filial af det nystiftede modtagende  

 selskab  

 i X-land i tilførslen ikke skal beskattes af såkaldte "group  

 contributions", der overføres fra koncernselskaber i X-land til det  

 nystiftede modtagende selskab i X-land? Svar Spm. 1: Ja Spm. 2: Ja Beskrivelse af de faktiske forhold A A/S fik den  

 19. maj 2006 tilladelse til skattefri tilførsel af aktiver af hele  

 virksomheden  

 til et nystiftet selskab i X-land uden særlige vilkår.
Den hidtil i Danmark  

 drevne virksomhed overgår ved tilførslen til at være en dansk filial af  

 selskabet  

 i X-land.
 Ved tilladelsen  

 blev der lagt afgørende vægt på, at aktiver og passiver i A A/S, der ønskes  

 tilført  

 selskabet i X-land, udgør en selvstændig virksomhed, der kan fungere ved egne  

 midler, at samtlige aktiver og passiver, der hører til den virksomhed, der  

 ønskes overført, vil blive tilført den danske filial af selskabet i X-land,  

 og  

 at der ikke overføres aktiver eller passiver til X-land i forbindelse med  

 tilførslen.
 Den planlagte  

 tilførsel af aktiver er endnu ikke gennemført, væsentligst fordi det  

 indskydende  

 selskab i perioden mellem ansøgningen om og modtagelsen af tilladelsen til  

 skattefri tilførsel af aktiver indgik i et joint venture med det danske  

 selskab  

 B-gruppen.
 Konkret har  

 joint-venturet medført, at A A/S sammen med joint venture partneren har  

 stiftet  

 et selskab ved navn C A/S den 1. juli  

 2006. A  

 A/S ejer 50 % af dette selskab.
 C A/S har  

 forpligtet sig til at købe 50 % af deres totale behov fra A-koncernen - enten  

 fra A A/S eller fra A-koncernen i øvrigt.
For så vidt  

 angår varer som bestilles hos A A/S, hjemtages disse varer fra A i X-land.
A  

 A/S videresælger varerne til C A/S. (Samme koncept som før C A/S blev  

 etableret, hvor A A/S fakturerede direkte til forretningerne).
 Leverancer fra  

 A-koncernen til landene i Y-regionen faktureres direkte til C A/S (ikke  

 nødvendigvis  

 via A A/S, og det var heller ikke tilfældet før C A/S blev etableret), som  

 sælger og fakturerer til A A/S´ salgs- og marketingvirksomheder i landene i  

 Y-regionen, hvor D A/S har erhvervet 50 % af aktierne i A-selskaberne.
Ad spørgsmål 1 Under  

 sagsbehandlingen af ansøgningen om skattefri tilførsel af aktiver afgav Z  

 Kommune udtalelse.
Kommunen udtalte bl.a. følgende:
"Endvidere  

 gør man opmærksom på, at der ved spaltningen pr. 1. juli 2004 til A A/S er  

 tilgået en skattemæssig driftsmiddelsaldo på 903.066.000 kr., hvilket  

  

 formentlig  

  

 vil indgå i tilførslen til selskabet i X-land.
Denne skattemæssige saldo  

 fremgår ikke umiddelbart af hverken notater omkring spaltning eller  

 nærværende  

 ansøgning om tilførsel af aktiver." (vor fremhævelse).
 Kommunens  

 udtalelse efterlader tvivl om den skattemæssige behandling af  

 driftsmiddelsaldoen.  

 Selskaberne vil gerne have klarhed herover, før tilførslen gennemføres,  

 hvilket  

 er baggrunden for nærværende ansøgning.
Ad spørgsmål 2 Det modtagende  

 selskab i X-land i tilførslen vil blive underskudsgivende, fordi selskabet  

 kan  

 foretage skattemæssige afskrivninger på de skattemæssige saldi for  

 driftsmidler  

 og bygninger tilhørende den danske filial.
Ifølge interne regler i X-land kan  

 øvrige A-koncernselskaber i X-land overføre såkaldte "group  

 contributions" til det modtagende selskab i X-land til udligning af  

 disse  

 underskud.
Dette er en form for sambeskatning i X-land.
 Som følge af den  

 offentliggjorte sag i  


  

 SKM2006.140.SR  


,  

 hvor der mellem to svenske koncernselskaber med hver sin filial i Danmark  

 blev  

 overdraget erhvervsvirksomhed til en værdi under handelsværdien, ønskes det  

 klarlagt, at overførsel af midler til det modtagende selskab i X-land ikke  

 beskattes i den danske filial.
Spørgers eventuelle opfattelse ifølge anmodning og bemærkninger til  

 sagsfremstilling Efter  

 fusionsskattelovens § 8, stk. 1, indtræder der succession.
For så vidt angår  

 skattemæssige afskrivninger indeholder bestemmelsen en regel om, at  

 eventuelle  

 skattemæssige afskrivninger, som det indskydende selskab har foretaget, anses  

 for foretaget af det modtagende selskab.
Bestemmelsen i § 8, stk. 1, gælder  

 tilsvarende ved skattefri tilførsel af aktiver, jf. fusionsskattelovens § 15  

 d,  

 stk. 2.
 Med andre ord  

 succederer det modtagende selskab i det indskydende selskabs skattemæssigt  

 afskrivningsmæssige  

 position.
I nærværende  

 tilfælde overgår den samlede virksomhed i A A/S til den danske filial af det  

 nystiftede selskab i X-land.
Det er derfor vor opfattelse, at hele  

 driftsmiddelsaldoen medoverføres til den danske filial af det modtagende  

 selskab i X-land, selvom driftsmiddelsaldoen indeholder restsaldi fra  

 frasolgte  

 driftsmidler og nedskrevne produktionsanlæg.
 Til støtte for  

 dette henvises til ligningsvejledningen afsnit S.D.1.9, hvoraf følgende  

 fremgår:
"En  

 eventuel negativ saldo overføres fra det indskydende selskab til det  

 modtagende  

 selskab.
Det vil sige, at det modtagende selskab succcederer i det  

 indskydende  

 selskabs pligt til at udligne den negative saldo eller medregne denne ved  

 indkomstopgørelsen." Når et  

 modtagende selskab succederer i en negativ saldo, indebærer dette, at det  

 modtagende selskab overtager "et afskrivningsgrundlag", der  

 nødvendigvis må indeholde restsaldi fra frasolgte driftsmidler.
 Omsat til den  

 foreliggende situation må dette medføre, at der er succession i et  

 afskrivningsgrundlag, hvor de skattemæssige værdier er højere end de  

 regnskabsmæssige  

 værdier, og hvor der i afskrivningsgrundlaget er restværdier fra  

 solgte/nedrevne driftsmidler.
 Der findes os  

 bekendt ikke offentliggjort praksis herom, men situationen er beskrevet i  

 artiklen " Spaltning og tilførsel af aktiver - om praksis - del 3",  

 som er offentliggjort i TfS 1998.633.
 Det anføres her  

 i afsnit 7.2:
"7.2.  

 Afskrivningsgrundlag for driftsmidler Det eller de  

 modtagende selskaber indtræder i afskrivningsgrundlaget for det indskydende  

 selskab, jf. fusionsskattelovens § 8, stk. 1.  Ved  

 spaltningen/tilførslen  

 skal der foretages en fordeling af afskrivningsgrundlaget mellem de  

 implicerede  

 selskaber, eller hele afskrivningsgrundlaget skal overgå til det modtagende  

 selskab, hvis det ved en tilførsel er hele virksomheden, der overføres.
I  

 afskrivningsgrundlaget  

 for den virksomhed/gren, der overføres, kan der i princippet være restværdier  

 af afståede driftsmidler.
Driftsmidler kan forud for spaltningen eller  

 tilførslen være solgt til mindre værdi end den skatttemæssigt nedskrevne.  

 Spørgsmålet  

 er, hvorledes man i denne relation skal forholde sig ved overførsel af  

 afskrivningsgrundlaget.
Kan man her overføre hele afskrivningsgrundlaget  

 inkl.  

 restværdier for afståede driftsmidler til det modtagende selskab, uagtet at  

 de  

 afståede driftsmidler i sagens natur ikke kan følge med over" I hvert fald for  

 den situation, hvor det ved en tilførsel er hele virksomheden, der overføres,  

 er det Told- og Skattestyrelsens opfattelse, at det er det samlede  

 afskrivningsgrundlag, der går med over til det modtagende selskab, uanset om  

 der i afskrivningsgrundlaget måtte være indeholdt restværdier for afhændede  

 driftsmidler.
Det er mere tvivlsomt, hvorledes opdelingen skal ske i de  

 tilfælde, hvor de aktiver og passiver, der overføres, skal udgøre en gren af  

 en  

 virksomhed.
Hvis det imidlertid kan dokumenteres, at en  

 afskrivningsberettiget  

 restværdi hidrører fra driftsmidler, der har tilhørt den pågældende gren, vil  

 det formentlig næppe blive kritiseret, at en sådan restværdi går med over til  

 det modtagende selskab." På denne  

 baggrund er det vores opfattelse, at den samlede saldoværdi skal medoverføres  

 til det modtagende selskabs danske filial.
For så vidt  

 angår afskrivningssaldiene vedrørende bygninger er det vores opfattelse, at  

 disse ligeledes medoverføres til det modtagende selskabs danske filial,  

 medmindre bygningerne er solgt forud for tilførselsdatoen eller fuldt ud  

 nedrevet,  

 jævnfør TfS 1999,804 modsætningsvis.
For bygninger i behold på  

 tilførselsdatoen  

 og bygninger under nedrivning må afskrivningsgrundlaget følge bygningerne  

 over  

 i den danske filial, hvilket kan udledes af ligningsvejledningens afsnit  

 E.C.4.5:
 " Ved  

 succession efter KSL §  

 33C  

 stilles  

 erhververen med hensyn til betingelserne i AL § 22, stk. 1, sidste punktum,  

 for  

 at kunne foretage nedrivningsfradrag, som om han selv havde erhvervet  

 ejendommen  

 på det tidspunkt, hvor ejendommen blev erhvervet af den tidligere ejer,  

 ligesom  

 erhververen  med hensyn til anvendelse af ejendommen identificeres med  

 den  

 tidligere ejer, jf.  


  

 SKM2003.79.LR  


  

 og  


  

 SKM2003.346.LSR  


  

 ".
 Uanset at  

 succession ved tilførsel af aktiver har en anden retshjemmel end ved  

 succession  

 i personlig regi som anført ovenfor, bør de grundlæggende bestemmelser om  

 succession føre til en tilsvarende konklusion ved tilførsel af aktiver.
 Skattemæssige  

 fremførbare underskud, jf. ligningslovens § 15 samt kildeartsbegrænsede tab,  

 kan derimod ikke fremføres til fradrag i det modtagende selskab.
 For A A/S  

 medfører det, at det resterende skattemæssige underskud på ca. 55 mio. kr.  

 (reduceret med eventuelle positive skattepligtige indkomster i 2006) ikke kan  

 fremføres i det modtagende selskab.
Ad spørgsmål 2 Efter vor  

 opfattelse kan den offentliggjorte sag  


  

 SKM2006.140.SR  


  

 ikke udstrækkes til, at der i nærværende tilfælde skal ske tilskudsbeskatning  

 af interne  "group contributions" i X-land i den danske  

 filial.  

 De nævnte "group contributions" er beløb, der overføres mellem  

 selskaber i X-land efter interne regler i X-land.
Beløbene tilgår ikke den  

 danske filial.
I den offentliggjorte sag blev der foretaget en overdragelse  

 af  

 erhvervsvirksomhed mellem to svenske selskaber, hvorved det ene svenske  

 selskab  

 overdrog en dansk filial til det andet svenske selskabs danske filial i  

 Danmark.
I sagen var der således tale om overdragelse af en  

 erhvervsvirksomhed,  

 hvis aktiver og passiver var direkte henførbare til og placeret i Danmark.
I  

 det foreliggende tilfælde overføres de pågældende midler ikke til den danske  

 filial, hvorfor der efter vor vurdering ikke kan ske tilskudsbeskatning af  

 beløbene i den danske filial.
SKATs  

 indstilling og begrundelse Ad spørgsmål 1 SKAT indstiller,  

 at spørgsmålet besvares med "ja".
 Udgangspunktet  

 er, at det modtagende selskab succederer i det indskydende selskabs  

 skattemæssigt afskrivningsmæssige position, jf. fusionsskattelovens §§ 8,  

 stk.  

 1 og  

 15 d, stk. 2.
 Af  

 Ligningsvejledningen, afsnit  


  

 S.D.1.9  


,  

 fremgår følgende:
"En  

 eventuel negativ saldo overføres fra det indskydende selskab til det  

 modtagende  

 selskab.
Det vil sige, at det modtagende selskab succederer i det indskydende  

 selskabs pligt til at udligne den negative saldo eller medregne denne ved  

 indkomstopgørelsen." I den  

 foreliggende situation, hvor det ved tilførsel er hele virksomheden, der  

 overføres, er det SKATs opfattelse, at det er det samlede  

 afskrivningsgrundlag,  

 der går med over til det modtagende selskab, uanset om der i  

 afskrivningsgrundlaget  

 måtte være indeholdt restværdier for afhændede driftsmidler, jf.
TfS1998.633.
 SKAT finder  

 derfor, at den samlede saldoværdi skal medoverføres til det modtagende  

 selskabs  

 danske filial.
 SKAT finder  

 endvidere, at afskrivningssaldiene vedrørende bygninger også overføres til  

 det  

 modtagende selskabs danske filial, medmindre bygningerne er solgt forud for  

 tilførselsdatoen eller fuldt ud nedrevet  

.
 SKAT er enig med  

 ansøger i, at det resterende skattemæssige underskud på ca. 55 mio. kr.  

 (reduceret  

 med eventuelle positive skattepligtige indkomster i 2006) ikke kan fremføres  

 i  

 det modtagende selskab, jf. fusionsskattelovens § 8, stk. 6, 1. pkt.
Ad spørgsmål 2 SKAT indstiller,  

 at spørgsmålet besvares med "ja".
For selskaber  

 m.v., der ikke er fuldt skattepligtige til Danmark, anvendes fast  

 driftsstedsprincippet til at bestemme omfanget af den erhvervsindkomst, som  

 er  

 omfattet af begrænset skattepligt til Danmark.
Erhvervsindkomst, som ikke kan  

 henføres til et fast driftssted i Danmark, er ikke omfattet af begrænset  

 skattepligt i medfør af selskabsskattelovens § 2, stk. 1, litra a.
 Den i nærværende  

 sag omhandlede danske filial af det selskabet i X-land er omfattet af  

 selskabsskattelovens  

 § 2, stk. 1, litra a, da den udøver erhverv med fast driftssted her i landet.
SKAT har lagt  

 vægt på, at spørgeren har oplyst, at de nævnte "group  

 contributions"  

 er beløb, der overføres mellem selskaber i X-land efter interne regler i  

 X-land.
Det er oplyst, at beløbene ikke tilgår den danske filial.
Beløbene  

 kan  

 således ikke henføres til et fast driftssted i Danmark, og er dermed ikke  

 omfattet af begrænset skattepligt i medfør af selskabsskattelovens § 2, stk.  

 1,  

 litra a.
Skatterådets afgørelse og begrundelse Skatterådet  

 tiltræder SKATs indstilling og henviser til den af SKAT anførte begrundelse.
Svaret er bindende for skattemyndighederne i følgende periode 5 år.
