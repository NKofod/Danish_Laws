Formålet med registeret er at lette kommunerne og statens administration af lov om opkrævning af indkomst- og formueskat for personer m.v. (kildeskatteloven). Endvidere er formålet med registeret at foretage indgangstest af de indberettede slutligninger, at fremsende godkendte slutligninger til det centrale skatteyderregister - ligningsdelen, at udskrive ejendomsskatteskemaer, at overføre oplysninger til andre statslige og kommunale registre, at danne grundlag for udarbejdelse af diverse materiale til skattemyndighederne samt at udføre statistiske opgaver.
Personkreds: Registeret må kun indeholde oplysninger om personer m.v., der er skattepligtige i henhold til kildeskattelovens § 1 og 2, og for hvem det må påregnes, at slutligning skal foretages.
 Ikrafttrædelsesdato: 14/02/1989. Erstatter tidligere forskrifter.
