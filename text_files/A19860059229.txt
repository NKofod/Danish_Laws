 Herved bekendtgøres lov om folketingsvalg på Færøerne,  

 jfr. lovbekendtgørelse nr. 12 af 12. januar 1977, med de ændringer, der  

 følger af § 3 i lov nr. 483 af 27. september 1978 og lov nr. 262 af 22. maj  

 1986.
I.
VALGRET OG VALGBARHED § 1.  På Færøerne vælges to medlemmer af folketinget.
 Stk. 2.  Folketingsmedlemmerne vælges for 4 år regnet  

 fra den almindelige valgdag i den øvrige del af riget, bortset fra Grønland.
 § 2.  Valgret til folketinget har enhver, som har  

 dansk indfødsret, er fyldt 18 år og har fast bopæl i riget, medmindre  

 vedkommende er umyndiggjort.
 § 2 a.  Følgende personer, der midlertidigt har taget  

 ophold i udlandet, og de med disse personer samlevende ægtefæller anses for  

 at have fast bopæl her i riget:
 § 3.  Valgbar til folketinget er enhver, som i henhold  

 til bestemmelserne i § 2 har valgret til dette, medmindre vedkommende er  

 straffet for en handling, der i almindeligt omdømme gør ham uværdig til at  

 være medlem af folketinget, jfr. grundlovens §§ 30 og 33.
II.
VALGLISTER § 4.  Vælgerne skal optages på valglisten i den  

 kommune, hvori de har fast bopæl.
§ 5.  Vælgere, der opholder sig på områder i Grønland,  

 der ikke er omfattet af den kommunale inddeling, skal, såfremt de ikke har  

 bevaret fast bopæl andetsteds i riget, optages på valglisten i den kommune,  

 hvor de senest havde fast bopæl.
De nærmere regler om disse personers  

 optagelse på valglisten fastsættes af indenrigsministeren.
 § 6.  Vælgere, der er omfattet af § 2 a, optages på  

 valglisten i den kommune, hvori de sidst har været tilmeldt folkeregistret.  

 Begæring om optagelse på valglisten skal indgives til kommunalbestyrelsen i  

 denne kommune.
 Stk. 2.  Begæringen forelægges for rigsombudsmanden til  

 afgørelse med kommunalbestyrelsens attestation af, at den pågældende har  

 dansk indfødsret, er fyldt 18 år og ikke er umyndiggjort, samt med oplysning  

 om, hvornår vedkommende sidst har været optaget i kommunens folkeregister.  

 Rigsombudsmandens afgørelse kan ikke indbringes for anden administrativ  

 myndighed.
 Stk. 3.  Afgørelser om optagelse på valglisten efter  

 stk. 2 har virkning i 2 år fra afgørelsens dato.
 Stk. 4.  Indgiver en vælger, der er optaget på  

 valglisten efter stk. 2, begæring om fornyet optagelse på valglisten inden  

 udløbet af den i stk. 3 nævnte periode, forlænges perioden, indtil der er  

 truffet afgørelse.
 Stk. 5.  Når rigsombudsmanden har truffet afgørelse,  

 meddeles underretning herom til den person, der har indgivet begæring om  

 optagelse, samt til vedkommende kommunalbestyrelse.
 Stk. 6.  Nærmere regler om begæringens indgivelse og  

 behandling samt om fremgangsmåden ved optagelse på valglisten kan fastsættes  

 af indenrigsministeren.
§ 7.  Når valg er udskrevet, påhviler det  

 kommunalbestyrelsen at foranstalte, at der udarbejdes en valgliste over  

 vælgerne i kommunen.
Såfremt kommunen er delt i flere valgdistrikter, skal  

 der udarbejdes en valgliste for hvert distrikt.
 Stk. 2.  På valglisten optages vælgere, der senest  

 18.-dagen før valget er flyttet til kommunen, og som senest på denne dag har  

 anmeldt flytningen.
 Stk. 3.  Vælgere, der senest 18.-dagen før valget er  

 flyttet inden for kommunen og som senest denne dag har anmeldt flytningen til  

 kommunens folkeregister, skal optages på valglisten under den nye bopæl.
 § 8.  Valglisterne udfærdiges på grundlag af  

 oplysningerne i kommunens folkeregister.
 Stk. 2.  Valglisterne skal foruden løbenummer indeholde  

 vælgernes fulde navn, fødselsdato og bopæl samt en rubrik til afkrydsning af  

 vælgernes navne.
 Stk. 3.  Indenrigsministeren kan fastsætte nærmere  

 regler om udfærdigelse af valglisterne samt disses indretning.
 § 9.  Så snart valglisterne er udfærdiget, udsender  

 kommunalbestyrelsen valgkort til de vælgere, der er opført på valglisterne.  

 Valgkortet skal indeholde oplysning om vælgerens navn og adresse, nummer på  

 valglisten samt angivelse af afstemningsstedets beliggenhed og dato og tid  

 for afstemningen.
§ 10.  Senest 10 dage før valget bekendtgøres det ved  

 kommunalbestyrelsens foranstaltning på sædvanlig måde, at der vil blive  

 udsendt valgkort til vælgerne.
Bekendtgørelsen skal indeholde en opfordring  

 til personer, der mener sig berettiget til at afgive stemme i kommunen, men  

 som ikke har modtaget valgkort, samt personer, som finder, at valgkortets  

 indhold er fejlagtigt, om at gøre indsigelse til kommunalbestyrelsen.
§ 11.  Kommunalbestyrelsen drager omsorg for, at de i  

 § 10 nævnte indsigelser behandles uden ugrundet ophold.
Såfremt det viser  

 sig, at valgkort uberettiget ikke er udsendt, eller det udsendte valgkort er  

 behæftet med fejl, udfærdiges nyt valgkort, og der foretages om nødvendigt  

 tilsvarende rettelse i valglisten.
Sådanne rettelser kan foretages til og med  

 valgdagen.
 § 12.  (Ophævet).
 § 13.  (Ophævet).
 § 14.  (Ophævet).
 § 15.  (Ophævet).
 § 16.  (Ophævet).
III.
VALGDISTRIKTER OG VALGBESTYRELSER § 17.  Valget foretages i de valgdistrikter, som er  

 opført i den nærværende lov vedføjede fortegnelse.
Forandringer i  

 distrikternes område og valgsteder kan efter landsstyrets indstilling  

 bifaldes af indenrigsministeren.
 Stk. 2.  Under særlige omstændigheder kan  

 rigsombudsmanden bestemme et andet valgsted end i ovennævnte fortegnelse  

 anført.
§ 18.  Landsstyret udpeger for 4 år ad gangen en  

 valgbestyrelse bestående af 13 medlemmer samt lige så mange suppleanter,  

 hvoraf mindst 1 medlem og 1 suppleant fra hvert syssel.
Formanden for  

 valgbestyrelsen udpeges blandt de i Thorshavn bosatte medlemmer.
De af  

 landsstyret udpegede personer er forpligtet til at overtage hvervet,  

 medmindre de er fyldt 60 år eller er forhindret ved et af landsstyret for  

 lovligt anset forfald.
 Stk. 2.  Kandidater til valget kan ikke være medlemmer  

 af valgbestyrelsen.
§ 19.  Valgbestyrelsens formand forestår alle  

 forberedelser til selve valget og modtager anmeldelser af kandidater og andre  

 til valgbestyrelsen rettede meddelelser samt sammenkalder valgbestyrelsen til  

 møde.
Det påhviler valgbestyrelsen umiddelbart efter udløbet af den i § 22,  

 stk. 1, nævnte frist for kandidaters anmeldelse at påse, hvorvidt de  

 indleverede kandidatanmeldelser er gyldige, og straks herefter at indberette  

 til rigsombudsmanden, hvilke kandidater der gyldigt har anmeldt sig til valg;  

 indberetningen skal for hver kandidat indeholde de i § 22, stk. 2, omhandlede  

 oplysninger.
Straks efter udløbet af den i § 22, stk. 5, nævnte frist  

 tilvejebringer formanden for valgbestyrelsen de til brug ved valget fornødne  

 stemmesedler.
Stk. 2.  Valgbestyrelsen drager gennem de for de enkelte  

 valgdistrikter valgte valgstyrere (jfr. § 26) omsorg for, at alt er rede til  

 afstemningen.
Den forvisser sig ved forespørgsel til de forskellige formænd  

 for valgstyrerne så vidt muligt om, at de originale valglister samt  

 bekræftede afskrifter holdes i beredskab til brug ved afstemningen; savnes  

 nogen original valgliste, skal den tilstedeværende bekræftede afskrift  

 benyttes.
Valgbestyrelsen tilstiller snarest muligt og senest 4 dage efter  

 udløbet af den i § 22, stk. 5, nævnte frist formændene for valgstyrerne det  

 fornødne antal stemmesedler.
Det påhviler kommunalbestyrelsen at anvise  

 lokaler til stemmeafgivningen samt at stille det tilstrækkelige antal  

 stemmekasser og stemmerum af den i § 27 angivne beskaffenhed til  

 valgbestyrelsens rådighed.
 Stk. 3.  Ved alle til valgbestyrelsen overladte  

 beslutninger gør, i tilfælde af stemmelighed, formandens stemme udslaget.
§ 20.  Valgbestyrelsen fører en valgbog, hvori  

 indføres det væsentlige indhold af alt, hvad der vedrører afstemningen,  

 navnlig oplysning om de modtagne kandidatanmeldelser samt om antallet af de  

 til brug ved valget tilvejebragte stemmesedler, antallet af afgivne gyldige  

 stemmesedler, antallet af afgivne ugyldige stemmesedler, antallet af stemmer  

 på hvert af de lagtingspartier, der har kandidater på valg, samt antallet af  

 stemmer på hver af disse kandidater og på hver af kandidaterne uden for  

 partierne, og hvad valgbestyrelsen har erklæret for at være valgets udfald.  

 Valglisterne og de til valgbestyrelsen indkomne skrivelser fremlægges til  

 valgbogen.
Denne underskrives af valgbestyrelsen og opbevares af dens  

 formand.
 Stk. 2.  Senest dagen efter valgets endelige opgørelse  

 skal formanden for valgbestyrelsen tilstille indenrigsminsteren en  

 fuldstændig af ham bekræftet udskrift af, hvad der er tilført valgbogen om  

 det stedfundne valg; til denne indberetning skal benyttes de af ministeriet  

 dertil udfærdigede skemaer.
IV.
VALGPARTIER OG VALGKANDIDATER § 21.  Ved valg til folketinget kan ingen komme i  

 betragtning til valg, som ikke selv har stillet sig og anbefales af i det  

 mindste 25 på Færøerne bosatte vælgere som stillere.
En kandidat må ikke have  

 mere end 50 stillere.
Stk. 2.  Ingen kan være stiller for kandidater for mere  

 end et parti.
Den, der anbefaler kandidater for flere partier, kan ikke anses  

 som stiller for nogen af kandidaterne.
§ 22.  Skriftlig anmeldelse om kandidaten og hans  

 stillere skal indleveres til formanden for valgbestyrelsen, senest kl. 18  

 elleve dage før valget finder sted.
Anmeldelsen skal være underskrevet såvel  

 af kandidaten som af en af hans stillere.
Den, der indleverer  

 kandidatanmeldelsen, har ret til på en af ham medbragt afskrift af denne at  

 få formandens kvittering for, at anmeldelsen er indleveret, og hvornår dette  

 er sket.
Valgbestyrelsen er pligtig til på derom fremsat begæring at give  

 oplysning om navnene på hver enkelt kandidats stillere.
Det er tilladt at  

 offentliggøre stillernes navne.
Stk. 2.  I den nævnte anmeldelse gives der tillige  

 meddelelse til valgbestyrelsen om, hvilket af de i lagtinget ved valgets  

 udskrivning repræsenterede partier (lagtingspartier) den pågældende slutter  

 sig til, eller om han står uden for partierne.
Anmeldelsen skal derhos  

 indeholde oplysning om kandidatens fulde navn, fødselsdato, stilling og  

 bopæl.
Såfremt en kandidat ikke ønsker sig opført på stemmesedlerne med sit  

 fulde navn, skal det angives, på hvilken måde navnet ønskes anført.  

 Kandidatens slægtsnavn (efternavn) samt mindst et fornavn eller forbogstav  

 skal dog altid anføres.
Er en kandidat i videre kredse kendt under et navn,  

 der ikke er optaget på dåbs- eller fødselsattest, eller som der ikke er  

 opnået tilladelse til at føre, kan dette navn anføres på stemmesedlerne i en  

 parentes efter kandidatens fornavn eller slægtsnavn.
 Stk. 3.  Anmeldelsen skal endvidere indeholde oplysning  

 om hver enkelt stillers navn, fødselsdato, stilling og bopæl samt oplysning  

 om, hvilken stiller der foruden kandidaten kan rettes henvendelse til,  

 såfremt det ved valgbestyrelsens gennemgang af de indleverede  

 kandidatanmeldelser viser sig, at anmeldelsen er behæftet med mangler.
Stk. 4.  Såfremt valgbestyrelsen finder, at en rettidig  

 indleveret kandidatanmeldelse er behæftet med så væsentlige mangler, at den  

 må erklæres ugyldig, skal den, inden kendelse herom afsiges, telefonisk eller  

 om fornødent telegrafisk, give meddelelse herom til vedkommende kandidat  

 eller til den i anmeldelsen anførte stiller.
En ny anmeldelse kan da  

 indleveres eller mangler afhjælpes inden 24 timer fra meddelelsens afgivelse  

 eller afsendelse.
Sker dette ikke, afsiger valgbestyrelsens formand kendelse  

 om anmeldelsens ugyldighed.
Denne kendelse tilføres valgbogen, og en udskrift  

 heraf tilsendes kandidaten.
Stk. 5.  Senest kl 18 otte dage før valgdagen kan  

 vedkommende lagtingsparti skriftligt til formanden for valgbestyrelsen  

 anmelde, hvilke af de opstillede kandidater det godkender som partiets  

 kandidater; sker ingen sådan anmeldelse, betragtes de kandidater, der slutter  

 sig til partiet, som godkendt af dette.
Kandidater, der ikke godkendes af et  

 lagtingsparti, betragtes som opstillet uden for partierne.
Lagtingspartierne  

 og kandidater uden for partierne kan derhos inden for samme frist anmelde at  

 ville støtte hinanden (valgforbund).
 Stk. 6.  De godkendte kandidatanmeldelser samt de  

 anmeldte valgforbund skal af valgbestyrelsen straks bekendtgøres i de  

 stedlige dagblade eller lokalaviser og tilstilles samtlige formænd for  

 valgstyrerne til videre bekendtgørelse.
§ 23.  Kandidaten behøver ikke for valgbestyrelsen at  

 godtgøre sin valgbarhed.
Fremkommer der indsigelse eller endog beviser mod  

 den, kan valgbestyrelsen dog ikke undslå sig for at stille kandidaten til  

 valg.
 § 24.  Ingen kan melde sig til samtidigt valg på og  

 uden for Færøerne eller som kandidat for mere end et lagtingsparti eller  

 anmelde sig uden for lagtingspartierne og samtidig slutte sig til et sådant.  

 Handler nogen herimod, bliver valget af den pågældende, hvis det falder på  

 ham, ugyldigt.
V.
VALGET (AFSTEMNINGEN) § 25.  Når almindelige valg til folketinget eller  

 afholdelse af folkeafstemning skal foretages, sender indenrigsministeren  

 rigsombudsmanden om fornødent telegrafisk, meddelelse om afstemningsdagen, så  

 vidt muligt så betids, at afstemningen på Færøerne kan foretages samtidig med  

 afstemningen i det øvrige land.
Stk. 2.  Det kan ved kongeligt åbent brev om valgets  

 afholdelse overlades til rigsombudsmanden at fastsætte en anden dag til  

 valgets foretagelse end den for den øvrige del af riget bestemte.
Dagen for  

 valgets afholdelse kundgøres af rigsombudsmanden, der samtidig underretter  

 valgbestyrelsen derom.
Denne sender snarest meddelelse til samtlige formænd  

 for valgstyrerne, der hurtigst muligt efter modtagelsen af denne meddelelse  

 sørger for, at dagen og klokkeslættet ved opslag på de til offentlige  

 bekendtgørelser bestemte tavler og på enhver anden hensigtsmæssig måde  

 bringes til beboernes kundskab i samtlige sogne.
Afstemningsstederne (jfr. §  

 17) kundgøres samtidig hermed eller så snart derefter, som ske kan.
§ 26.  Afstemningen ledes af valgstyrere.  

 Valgstyrernes antal skal være mindst 3 og højst 5 for hvert valgdistrikt.  

 Valgstyrerne udnævnes af de pågældende kommunalbestyrelser, dels blandt  

 disses egne medlemmer, dels blandt de i valgdistriktet boende vælgere.
Kan  

 der ikke opnås enighed om valget af valgstyrere, foretages dette efter  

 forholdstal og under et for samtlige de valgstyrere, der skal vælges i  

 kommunen.
Som valgstyrer kan udpeges kandidater, som er opstillet til  

 valget.Valgstyrernes formand udpeges af kommunalbestyrelsen.
Stk. 2.  I de tilfælde, hvor et valgdistrikt henhører  

 under flere kommuner, vælger hver af de pågældende kommunalbestyrelser sin  

 del af det samlede antal valgstyrere.
Det bestemmes af landsstyret, hvor  

 mange valgstyrere hver kommunalbestyrelse har at vælge, samt hvilken  

 kommunalbestyrelse, der skal udpege formanden.
Stk. 3.  Valgstyrerne fører en af valgstedets  

 kommunalbestyrelse autoriseret forhandlingsbog.
Valgstyrerne er pligtige til  

 at udføre det dem påhvilende hverv, medmindre lovligt forfald oplyses.  

 Såfremt en valgstyrer oplyser sådant forfald, udnævner den  

 kommunalbestyrelse, der har udpeget vedkommende, en ny valgstyrer i dennes  

 sted.
 Stk. 4.  Der tilkommer valgstyrerne og de tilforordnede  

 vælgere, jfr. § 29, diæter for deres virksomhed på valgdagen af samme  

 størrelse som de diæter, der ydes valgstyrere og tilforordnede vælgere i den  

 øvrige del af riget, bortset fra Grønland.
 § 27.  Stemmeafgivningen sker i et eller flere af  

 vedkommende kommunalbestyrelse anviste lokaler, i hvilke der skal være  

 indrettet det fornødne antal stemmerum.
 Stk. 2.  Stemmerummet skal være et ved opstilling eller  

 ophængning dannet rum af en sådan beskaffenhed, at en mand kan stå oprejst  

 deri uden at kunne ses af nogen uden for rummet værende personer.  

 Stemmerummet skal være tilstrækkelig lyst til, at skrift tydeligt kan læses  

 derinde; det skal være forsynet med almindelig sort blyant og en fast plade  

 til underlag ved skrivning.
 Stk. 3.  Stemmekassen skal være aflåset og således  

 indrettet, at ingen stemmeseddel kan udtages af den, uden at kasssen åbnes.
§ 28.  Afstemningen foregår ved afgivelse af de dertil  

 tilvejebragte stemmesedler.
Foroven på stemmesedlen anføres med store typer  

 »folketingsvalg« samt årstallet for valget.
Stk. 2.  Enhver stemmeseddel skal indeholde navnene på  

 samtlige opstillede kandidater.
Såfremt der er opstillet 2 eller flere  

 kandidater af samme navn, skal de pågældende kandidaters bopæl eller stilling  

 anføres på stemmesedlen på en sådan måde, at forveksling af kandidaterne ikke  

 kan finde sted.
Kandidater, der er godkendt af et lagtingsparti, opføres i  

 felter for sig, og kandidater, der står uden for partierne (jfr. § 22, stk.  

 5) opføres i et særligt felt efter de andre.
Felterne anbringes på  

 stemmesedlerne under hinanden, adskilt ved tykke trykte streger.
I hvert felt  

 anføres først med fede typer partibetegnelsen; derunder, adskilt fra  

 partibetegnelsen ved en tyk streg, anføres med halvfede typer navnet på den  

 eller de anmeldte kandidater, der er godkendt af vedkommende lagtingsparti, i  

 alfabetisk rækkefølge.
 Stk. 3.  I feltet for kandidater uden for partierne  

 anbringes først med fede typer ordene »Uden for partierne« og  

 derefter de pågældende kandidaters navne i alfabetisk rækkefølge.
 Stk. 4.  De forskellige lagtingspartier anbringes i  

 felterne på stemmesedlen i alfabetisk rækkefølge.
 Stk. 5.  Kandidaternes navne i felterne skal være  

 adskilt ved en tyndere trykt streg.
 Stk. 6.  Intet andet ord eller bogstav og intet navn,  

 tal eller tegn må være opført på nogen stemmeseddel ved tryk eller ved skrift  

 eller på anden måde, jfr. dog stk. 8.
 Stk. 7.  Stemmesedlerne skal ved anbragte knæk være til  

 at sammenfolde således, at de kan afleveres af vælgeren, uden at nogen kan  

 se, hvorledes der er stemt.
 Stk. 8.  Indenrigsministeren er bemyndiget til at give  

 nærmere forskrifter med hensyn til stemmesedlernes udseende.
§ 29.  Valgstyrerne fordeler valglisterne,  

 stemmesedlerne og stemmekasserne mellem sig og det fornødne antal  

 tilforordnede vælgere.
I stedet for selve valglisten kan afskrifter af  

 forskellige dele af denne benyttes, når hver dels overensstemmelse med  

 valglisten er bekræftet af kommunalbestyrelsen.
Stk. 2.  Enhver vælger er pligtig at påtage sig hvervet  

 som tilforordnet vælger.
Som tilforordnet vælger kan også udpeges kandidater,  

 som er opstillet til valget.
Valg af tilforordnede vælgere foretages af  

 kommunalbestyrelsen.
Kan der ikke opnås enighed om valget, foretages dette  

 efter forholdstal og under et for samtlige de tilforordnede vælgere, der skal  

 vælges i kommunen.
§ 30.  Ved afstemningens begyndelse oplæser en af  

 valgstyrerne kandidaternes navne.
I stemmelokalerne skal der findes opslag,  

 indeholdende navnene på samtlige anmeldte kandidater med angivelse af, hvilke  

 af disse der er godkendt som de forskellige lagtingspartiers kandidater;  

 kandidaternes navne skal på disse opslag være opført i samme rækkefølge som  

 på stemmesedlerne.
Ligeledes skal der findes opslag om indgåede valgforbund.  

 Valgstyreren meddeler tillige, hvor de enkelte stemmelokaler er.
Der skal  

 endvidere ved opslag gives vælgerne vejledning om, hvor de enkelte  

 stemmelokaler findes.
 Stk. 2.  Forinden den første stemmeseddel nedlægges i  

 kassen, åbner stemmemodtageren denne og viser de tilstedeværende, at den er  

 tom, hvorpå han straks i de tilstedeværendes påsyn lukker og aflåser den samt  

 leverer valglisteføreren nøglen.
Stk. 3.  Valgret udøves ved personligt møde (jfr. dog §§  

 39-49). Valgstyrerne kan bestemme, at der i det lokale, hvori stemmerum er  

 anbragt, ikke under afstemningen foruden medlemmerne af valgbestyrelsen,  

 valgstyrerne, listeførerne og de ved valget i øvrigt tilforordnede vælgere må  

 opholde sig andre end de til stemmeafgivning fremmødte vælgere - hvilke  

 sidstnævntes antal kan begrænses, efter hvad ordenen kræver - samt  

 kandidaterne og på hvert stemmested og for hver kandidat en af kandidaten til  

 valgstyrerne opgiven vælger.
De tilstedeværende er pligtige at rette sig  

 efter valgstyrernes nærmere bestemmelser.
Stk. 4.  Vælgerne henvender sig til valglisteføreren i  

 den rækkefølge, hvori de møder.
Vælgeren afleverer her sit valgkort, og når  

 valglisteføreren har fundet vælgerens navn på valglisten, afkrydses vælgerens  

 navn på listen.
Har vælgeren ikke medbragt sit valgkort, udfærdiges et  

 valgkort, der henlægges sammen med de valgkort, der i øvrigt er modtaget.  

 Såfremt der er tvivl om vælgerens identitet, søges identiteten fastslået.  

 Dette kan ske ved at udspørge om vælgerens navn, bopæl og fødselsdato.
Derpå  

 udleveres til vælgeren en stemmeseddel, der ved udleveringen ikke må være  

 sammenfoldet.
Stk. 5.  Efter at have modtaget stemmesedlen skal  

 vælgeren straks begive sig ind i stemmerummet, hvor ingen anden må være til  

 stede.
Her foretages afstemningen ved at mærke stemmesedlen med et kryds  

 enten ved partibetegnelsen eller ud for navnet på den kandidat, som ønskes  

 valgt.
 Stk. 6.  Ingen kan samtidig stemme for flere partiers  

 kandidater eller for mere end en kandidat uden for partierne.
 Stk. 7.  Når stemmesedlen er afkrydset, sammenfolder  

 vælgeren denne, således at det ikke af andre kan ses, hvorledes han har  

 stemt, hvorefter han straks nedlægger den i stemmekassen i stemmemodtagerens  

 påsyn.
 Stk. 8.  Det er stemmemodtageren forbudt at gøre sig  

 bekendt med, hvorledes en vælger har stemt.
 Stk. 9.  Hvis en stemmeseddel efter udlevering til  

 vælgeren, men inden nedlægning i stemmekassen, findes ubrugelig eller af  

 uagtsomhed bliver ubrugeliggjort, kan den pågældende vælger, når han  

 tilfredsstillende forklarer det skete og tilbageleverer stemmesedlen, få den  

 ombyttet.
Stk. 10.  Når en vælger fremfører for valgstyrerne, at  

 han ikke er i stand til at foretage afstemningen på den foreskrevne måde, og  

 valgstyrerne skønner, at det således fremførte er rigtigt, skal en af  

 valgstyrerne eller en dertil særlig tilforordnet vælger yde den pågældende  

 vælger fornøden bistand ved stemmeafgivningen, hvorved da tillige de  

 nødvendige lempelser i den foreskrevne fremgangsmåde må foretages.
Vælgere,  

 der på grund af manglende førlighed eller lignende årsag ikke kan bevæge sig  

 ind i stemmelokalet, vil således kunne afgive stemme umiddelbart uden for  

 lokalet.
Er den pågældende vælger blind eller svagsynet, kan han forlange, at  

 der ydes ham bistand ved stemmeafgivningen enten af en af ham selv udpeget,  

 tilstedeværende person eller af 2 af valgstyrerne eller af de tilfordnede  

 vælgere.
 § 31.  Afstemningen begynder kl. 10 formiddag og  

 fortsættes til kl. 13, hvorefter den udsættes til kl. 15; derefter fortsættes  

 den til kl. 20, og så længe der endnu derefter indfinder sig vælgere, men  

 sluttes, når efter kl. 20, uagtet opfordring, ingen vælger melder sig for at  

 afgive stemme.
 Stk. 2.  Medens valget er udsat, skal stemmekassen og  

 valglister være forvaret under behørig aflåsning og forsegling.
§ 32.  Når stemmeafgivningen er ophørt, afgiver  

 valgstyrerne og medhjælperne deres stemmer, hvorefter hver valglistefører  

 underskriver sin valgliste.
Derefter sammenbindes i særskilte pakker:
Stk. 2.  Valglisten, valgkortene, de i stk. 1 nævnte  

 pakker og stemmekasser bringes derpå under behørigt opsyn til det sted, hvor  

 opgørelsen af valgresultatet skal foretages.
Nøglerne til stemmekasserne  

 overgives tillige med valglisterne, valgkortene, stemmekasserne og pakkerne  

 med de ikke nedlagte stemmesedler til valgstyrerne.
§ 33.  Stemmeoptællingen foregår offentligt og  

 foretages af valgstyrerne og de tilforordnede vælgere, så snart  

 stemmeafgivningen er ophørt.
Forinden stemmeoptællingen påbegyndes, udtages  

 stemmesedlerne af stemmekasserne, hvorefter de blandes og fordeles mellem det  

 fornødne antal optællingshold af valgstyrere og tilforordnede vælgere, der  

 ordner dem således, at stemmesedler afgivet for samme parti eller for samme  

 kandidat uden for partierne samles i bunker for sig, og derefter optæller,  

 hvor mange stemmer der ved afstemningen er afgivet for hvert af de på  

 stemmesedlerne opførte partier og for hver kandidat uden for partierne.
En  

 stemmeseddel er afgivet for det parti, inden for hvis felt vælgeren har sat  

 kryds.
Hvor der er tvivl om en stemmeseddels gyldighed eller om, på hvilket  

 parti der er stemt, medregnes stemmesedlen ikke i optællingen, men lægges  

 foreløbig til side.
Formanden for valgstyrerne deltager ikke personlig i  

 denne del af optællingen, men påser, at den foregår under betryggende former.
 Stk. 2.  Når de enkelte optællingshold har tilendebragt  

 optællingen af de stemmesedler, der er fordelt til holdet, afgives  

 optællingsresultatet tillige med de som tvivlsomme henlagte stemmesedler til  

 formanden for valgstyrerne.
 Stk. 3.  Valgstyrerne afgør derpå, om de tvivlsomme  

 stemmesedler skal anses for gyldige eller ej.
En stemmeseddel er ugyldig, Såfremt en stemmeseddel kasseres, anføres grunden hertil i  

 forhandlingsbogen.
 Stk. 4.  Valgstyrerne opgør derefter resultatet af  

 afstemningen ved sammenlægning af de enkelte optællingsholds resultater og  

 ved til disse at lægge de af valgstyrerne godkendte tvivlsomme stemmesedler.
 § 34.  Udfaldet af stemmeoptællingen på hvert  

 afstemningssted tilføres forhandlingsbogen og kundgøres for de  

 tilstedeværende, hvorpå meddelelse snarest muligt gives til valgbestyrelsens  

 formand.
Stk. 2.  Alle valgstyrere, der har været til stede under  

 afstemningen eller deltaget i stemmeoptællingen, underskriver  

 forhandlingsbogen.
Derefter sammenbindes de i § 32, stk. 1, nævnte arter af  

 stemmesedler, de af stemmekasserne udtagne gyldige stemmesedler, de af  

 stemmekasserne udtagne ugyldige stemmesedler.
Efter at hver pakke er betegnet  

 efter sit indhold, indpakkes de tillige med valglisterne, valgkortene samt en  

 udskrift af forhandlingsbogen.
Pakken forsegles og afsendes snarest muligt  

 til valgbestyrelsen i Thorshavn.
Stk. 3.  Valgbestyrelsen sammentræder i Thorshavn  

 ugedagen efter, at afstemningen har fundet sted.
Rigsombudsmanden kan dog  

 bestemme, at den skal sammentræde før.
Medlemmerne har fri rejse frem og  

 tilbage.
Stk. 4.  Valgbestyrelsen foretager en fornyet optælling  

 og bedømmelse af de i de enkelte valgdistrikter afgivne stemmesedler efter  

 reglerne i § 33. Såfremt den i stk. 2 nævnte pakke med stemmesedler ikke er  

 kommet til stede for nogle af afstemningsstederne, medens der er tilgået  

 valgbestyrelsen tydelig skriftlig meddelelse (herunder telefontelegram) om  

 udfaldet af valgstyrernes opgørelse af afstemningen, herunder udtrykkelig  

 oplysning om, hvor mange stemmer hver enkelt kandidat har opnået, lægges  

 denne meddelelse til grund ved den endelige opgørelse af valgets udfald.  

 Resultaterne af den foretagne optælling indføres i det dertil indrettede  

 skema i valgbogen.
Ved sammentælling findes derefter, hvor mange stemmer der  

 i hele kredsen er tilfaldet hvert enkelt parti og hver kandidat uden for  

 partierne.
Resultatet indføres i valgbogen og kundgøres for de  

 tilstedeværende.
 Stk. 5.  Valgbestyrelsen foretager derefter en opgørelse  

 af, hvor mange af de afgivne stemmer der skal henføres til hver enkelt  

 kandidat; opgørelsen foretages særskilt for hvert parti efter følgende  

 regler:
 Stk. 6.  Valgbestyrelsen kan ikke forkaste stemmer,  

 fordi disse falder på personer, om hvis valgbarhed der kan rejses tvivl, men  

 sådanne spørgsmål bliver i fornødent fald at afgøre af folketinget.
§ 35.  Hvert af de ved sammentællingen fremkomne  

 stemmetal for partierne eller - hvor valgforbund er anmeldt - for disse og  

 for kandidater uden for partierne deles med 1 og med 2, og den største af de  

 således fremkomne kvotienter giver det parti (valgforbund) eller den kandidat  

 uden for partierne, den er tilfaldet, ret til det første mandat, medens den  

 næststørste kvotient giver ret til det andet mandat.
Er kvotienterne lige  

 store, afgøres valget ved lodtrækning, som ledes af formanden.
Det antal  

 mandater, der er tilfaldet et i henhold til § 22 indgået valgforbund,  

 fordeles på de lister, hvoraf forbundet består, med benyttelse af den lige  

 foran beskrevne fremgangsmåde.
Stk. 2.  Såfremt det ene eller begge de omhandlede  

 mandater er tilfaldet et eller flere af partierne, er den eller de af  

 partiets kandidater valgt, som har opnået flest stemmer.
Har flere lige mange  

 stemmer, afgøres valget ved lodtrækning, som ledes af formanden.
 Stk. 3.  Kandidater uden for partierne, der i henhold  

 til beregningen efter stk. 1 har opnået det fornødne stemmetal, erklæres for  

 valgt uden for partierne.
 Stk. 4.  Valgets udfald tilføres valgbogen og kundgøres  

 for de tilstedeværende.
 Stk. 5.  Stedfortrædere for de valgte kandidater, der  

 har sluttet sig til et parti, er de øvrige kandidater, der slutter sig til  

 partiet, i rækkefølge efter deres personlige stemmer.
 Stk. 6.  En stedfortræder tager sæde i folketinget, når  

 et folketingsmedlem ophører at være medlem af tinget og i øvrigt efter de i  

 folketingets forretningsorden fastsatte bestemmelser.
 Stk. 7.  Såfremt der ved mandatledighed ikke kan udpeges  

 nogen stedfortræder, foretages nyt valg.
§ 36.  Valgbogen underskrives af hele valgbestyrelsen.  

 Valglisterne tilbageleveres til vedkommende kommuner.
Formanden lader i  

 særskilte pakker sammenbinde 1) de i § 32, stk. 1, under 1 og 2 nævnte arter  

 af stemmesedler, 2) de af stemmekasserne udtagne ugyldige stemmesedler, 3) de  

 gyldige stemmesedler, således at de for de forskellige kandidater afgivne  

 stemmesedler samles i pakker for sig.
Efter at hver pakke er betegnet efter  

 sit indhold, forsegles den.
Disse pakker vedlægges valgbogen.
Stemmesedlerne  

 og valgkortene skal tilintetgøres, når folketinget har godkendt valget af de  

 færøske medlemmer af folketinget.
 Stk. 2.  Hver af de opstillede kandidater har ret til  

 selv tillige med to af ham til formanden opgivne vælgere at overvære  

 opgørelsen af valgets udfald.
§ 37.  Såfremt der ved udløbet af den § 22 fastsatte  

 frist for anmeldelse af valgkandidater kun er anmeldt to kandidater,  

 betragtes de pågældende som valgt uden afstemning.
Under disse omstændigheder  

 vil de samme stillere, som har anmeldt de nævnte 2 kandidater, inden 1 uge  

 kunne anmelde en eller i en angiven rækkefølge flere stedfortrædere for de  

 pågældende.
 Stk. 2.  Valgbestyrelsen tilfører valgbogen det  

 fornødne.
 Stk. 3.  Formanden for valgbestyrelsen tilstiller efter  

 valgets afslutning uden ufornødent ophold indenrigsministeren en fuldstændig  

 af ham bekræftet udskrift af, hvad der er tilført valgbogen.
 Stk. 4.  De valgte får valgbreve, som udfærdiges efter  

 en af indenrigsministeren foreskreven form og underskrives af den samlede  

 valgbestyrelse.
 § 38.  De ved folketingsvalg på Færøerne afgivne  

 stemmer medregnes ikke ved fordelingen af de i lov om valg til folketinget  

 omhandlede tillægsmandater.
VI.
BREVSTEMMEAFGIVNING § 39.  Vælgere, der ikke eller kun med uforholdsmæssig  

 vanskelighed vil kunne indfinde sig på afstemningsstedet inden for de for  

 afstemningen fastsatte tidsfrister, kan ved folketingsvalg afgive stemmer ved  

 indsendelse af stemmeseddel efter de i §§ 40-48 indeholdte regler.
 § 40.  Vælgere, der opholder sig på Færøerne, kan  

 afgive stemme på et folkeregister, herunder også folkeregistret i den  

 kommune, hvor vælgeren er opført på valglisten.
 Stk. 2.  Vælgere, der er indlagt på færøsk sygehus eller  

 anden helbredelses- og plejeinstitution eller er under lægebehandling i  

 hjemmet, kan afgive stemme på sygehuset eller institutionen eller over for to  

 af valgstyrerne udpegede personer.
 Stk. 3.  Vælgere, der er indsat i arresthuset i  

 Thorshavn, kan afgive stemme hos landfogeden (politimesteren).
 Stk. 4.  Vælgere, der har bopæl på afsides beliggende  

 øer, der ikke udgør et selvstændigt afstemningsområde, kan afgive stemme hos  

 en af vedkommende kommunalbestyrelse udpeget valgberettiget person.  

 Kommunalbestyrelsen kan udpege to sådanne personer for hver afsides  

 beliggende ø.
 Stk. 5.  Vælgere, der opholder sig i den øvrige del af  

 riget, kan afgive stemme på et af de derværende steder for  

 brevstemmeafgivning.
 Stk. 6.  Vælgere, der opholder sig i udlandet, kan  

 afgive stemme på en dansk diplomatisk eller konsulær repræsentation i  

 udlandet eller hos en af indenrigsministeren bemyndiget.
 Stk. 7.  Søfolk og personer ansat ved fyrvæsenet kan  

 endvidere afgive stemme på vedkommende skib eller på vedkommende fyr.
Stk. 8.  For de vælgere, der i henhold til stk. 1, 2, 3,  

 4 og 7 afgiver stemme på Færøerne, kan stemmeafgivningen finde sted de sidste  

 3 uger før valgets afholdelse, dog senest næstsidste søgnedag før valgdagen.  

 Søfolk eller fiskere kan dog afgive stemme i indtil 8 uger før valgets  

 afholdelse, og stemmeafgivningen for disse vælgere kan endvidere ske hos  

 landfogeden (politimesteren) eller hos vedkommende sysselmand eller  

 mønstringsbestyrer.
For de vælgere, der afgiver stemme i den øvrige del af  

 riget, eller i udlandet, kan stemmeafgivningen tidligst ske 3 måneder før  

 valgdagen.
Stk. 9.  Søfolk på skibe i udenrigsfart, som er  

 hjemmehørende i riget, kan afgive brevstemme fra dagen efter et  

 folketingsvalg med gyldighed for førstkommende folketingsvalg.
Søfolk, der  

 har afgivet brevstemme tidligere end 3 måneder før valgdagen, er ikke  

 afskåret fra at afgive en ny brevstemme inden for den periode, der er fastsat  

 i stk. 8, sidste pkt.
Tilsvarende gælder for medsejlende ægtefæller til  

 søfolk i udenrigsfart.
§ 41.  De til denne form for stemmeafgivning  

 nødvendige stemmesedler med dertil hørende særskilte konvolutter samt  

 blanketter til følgebreve og omslag, hvori følgebreve og konvolutten med  

 stemmesedlen skal sendes til kommunalbestyrelsen, tilvejebringes ved  

 indenrigsministerens foranstaltning for statens regning.
De skal tillige med  

 en vejledning til brug ved stemmeafgivningen kunne fås udleveret hos  

 landfogeden (politimesteren), sysselmanden, folkeregistrene, toldvæsenet og  

 bør så vidt muligt altid findes ombord i færøske skibe.
Stk. 2.  Stemmesedlerne skal være af hvidt papir,  

 påtrykt ordet »Stemmeseddel«, men i øvrigt være uden påtegning  

 eller afmærkning af nogen art.
Konvolutterne skal være uigennemsigtige og  

 fuldstændig dække stemmesedlen.
De skal være påtrykt en kort vejledning om,  

 hvorledes stemmeafgivningen finder sted.
Omslagene skal på forsiden have en  

 trykt angivelse af, at de indeholder en stemmeseddel.
På bagsiden skal de  

 være forsynet med en rubrik, hvor vælgeren skriver sit fulde navn,  

 fødselsdato og bopæl i den kommune, hvor vælgeren er opført på valglisten.
§ 42.  Stemmeafgivningen er kun gyldig, når den sker  

 ved benyttelse af de af indenrigsministeren godkendte stemmesedler,  

 følgebreve og omslag.
Stemmeafgivningen foregår ved, at vælgeren henvender  

 sig til en af de nedenfor i stk. 2 omhandlede personer.
Efter at have  

 forevist fornøden legitimation får han udleveret en stemmeseddel med  

 tilhørende konvolut, følgebrev og omslag.
På stemmesedlen anfører han straks  

 efter modtagelsen og uden overværelse af andre enten navnet på en af de  

 personer, der stiller sig til valg på Færøerne, evt. med tilføjelse af  

 partibetegnelse, eller navnet på et af de lagtingspartier, der har kandidater  

 på valg.
Umiddelbart efter at vælgeren har stemt, indlægger han uden at give  

 nogen adgang til at se, hvorledes han har stemt, stemmesedlen i den dertil  

 bestemte særlige konvolut og tilklæber denne.
Stk. 2.  Det i § 41, stk. 1, omhandlede følgebrev  

 udfyldes straks, efter at stemmesedlen er indlagt i konvolutten.
Følgebrevet  

 skal indeholde:
1. en erklæring om, at vælgeren selv frivilligt og  

 uden overværelse af andre har udfyldt stemmesedlen, lagt den i konvolutten og  

 tilklæbet denne.
Vælgeren skal tillige afgive en erklæring på tro og love om,  

 at han på valgdagen ikke eller kun med uforholdsmæssig vanskelighed vil kunne  

 indfinde sig på afstemningsstedet inden for de for afstemningen fastsatte  

 tidsfrister.
Vælgerens underskrift på følgebrevet skal finde sted i  

 overværelse af vedkommende folkeregisterfører eller dennes stedfortræder,  

 henholdsvis vedkommende konsulatembedsmand, føreren af vedkommende skib eller  

 dennes stedfortræder, landfogeden (politimesteren) eller vedkommende  

 sysselmand eller mønstringsbestyrer eller en tjenestemand ved fyrvæsenet  

 eller en af indenrigsministeren eller af kommunalbestyrelsen, jfr. § 40, stk.  

 4, dertil bemyndiget.
For så vidt angår patienter på sygehuse eller andre  

 helbredelses- og plejeinstitutioner, skal den pågældende vælgers underskrift  

 være afgivet i overværelse af en ved sygehuset eller institutionen ansat  

 inspektør eller læge og for andre syge personers vedkommende af to af  

 valgstyrerne udpegede personer.
Følgebrevet skal angive datoen for  

 underskriften og vælgerens fulde navn, stilling og bopæl i den kommune, hvori  

 han er opført på valglisten.
2. en attest udstedt af den, over for hvem  

 stemmeafgivning har fundet sted, med bevidnelse af, at underskriften er ægte  

 og skrevet på den tid og det sted, som vælgeren har angivet, samt med  

 bevidnelse af, at stemmeafgivningen har fundet sted uden overværelse af  

 andre.
Attesten må være underskrevet af den pågældende egenhændigt og med  

 angivelse af fulde navn, stilling og bopæl.
Stk. 3.  Er vælgeren ikke i stand til egenhændigt at  

 udfylde stemmesedlen eller at underskrive følgebrevet, skal stemmemodtageren  

 yde den fornødne bistand.
Er der ydet bistand ved udfyldelsen af stemmesedlen  

 og/ eller vælgerens underskrift på følgebrevet, skal dette fremgå af  

 følgebrevet.
 Stk. 4.  Det påhviler de i stk. 2 omhandlede personer at  

 påse, at udleverede stemmesedler m.v. straks anvendes og tilbageleveres i  

 overensstemmelse med §§ 42 og 43. Forsømmelse heraf straffes efter § 59.
§ 43.  Når vælgeren har stemt, og følgebrevet er  

 behørigt udfyldt og attesteret, indlægger han konvolutten med stemmesedlen og  

 følgebrevet i det dertil bestemte omslag, som han tilklæber og adresserer til  

 kommunalbestyrelsen i den kommune, hvor han er opført på valglisten.  

 Endvidere udfylder han den på omslagets bagside anbragte rubrik med tydelig  

 angivelse af sit navn og sin bopæl i den nævnte kommune.
Omslaget afleveres  

 endelig til den, over for hvem stemmeafgivningen har fundet sted.
Denne  

 foranlediger herefter uden unødigt ophold omslaget indsendt til vedkommende  

 kommunalbestyrelse.
Stemmeafgivningen må ske så betids, at  

 kommunalbestyrelsen kan drage omsorg for, at omslaget er fremme hos  

 valgstyrerne i god tid, inden afstemningens påbegyndelse.
§ 43 a.  En afgivet brevstemme er ikke til hinder for,  

 at vælgeren afgiver stemme ved personligt fremmøde på valgdagen.
Forinden der  

 til en vælger, der har afgivet brevstemme, må udleveres en stemmeseddel, skal  

 den afgivne brevstemme fremtages, og en valgstyrer skal påføre  

 brevstemmeomslaget en påtegning om, at brevstemmen er annulleret, ligesom en  

 antegning herom skal gøres i valglisten.
Sådanne annullerede brevstemmer  

 henlægges i en bunke for sig og kommer ikke videre i betragtning.
§ 44.  Kommunalbestyrelserne samler de indsendte  

 omslag og indfører afsenderens navn og bopæl samt tidspunktet for omslagets  

 modtagelse i en bog, der er indrettet efter et af indenrigsministeren  

 foreskrevet skema.
De indsendte omslag nummereres og sendes uåbnede til  

 valgstyrerne for det område, hvor vedkommende vælger efter den på omslaget  

 angivne bopæl er stemmeberettiget.
Omslagene skal være valgstyrerne i hænde  

 inden afstemningens påbegyndelse.
 § 44 a.  Når folketingsvalg er udskrevet, drager  

 kommunalbestyrelsen omsorg for, at de brevstemmeomslag, der er modtaget fra  

 vælgere, som inden dette tidspunkt har anmeldt flytning til en anden kommune,  

 bliver eftersendt til den nuværende bopælskommune.
§ 45.  Inden afstemningens påbegyndelse, om fornødent  

 aftenen før valgdagen, åbnes de modtagne omslag af valgstyrerne, der for hver  

 enkelt af omslagene undersøger, om den person, fra hvem det hidrører, er  

 opført på valglisten, og i bekræftende fald straks sætter et mærke ved  

 vælgerens navn på valglisten samtidig med, at valgkort udfærdiges Stk. 2.  Viser det sig ved den nævnte undersøgelse, at  

 den pågældende ikke er valgberettiget, eller oplyses det, at han inden  

 valgdagen er afgået ved døden, lægges den uåbnede konvolut tilligemed  

 følgebrevet på ny ind i omslaget, og dette kommer ikke videre i betragtning.  

 Det samme gælder, når omslaget indeholder andet eller mere end et følgebrev  

 og en konvolut, eller der efter beskaffenheden af omslaget, følgebrevet eller  

 konvolutten er grund til at antage, at de ikke hører til de ved  

 indenrigsministerens foranstaltning tilvejebragte, eller at der ved deres  

 udfyldning, attestation, underskrift eller indsendelse ikke er gået frem som  

 foreskrevet.
Stk. 3.  Er der fra en sømand på et skib i udenrigsfart,  

 som er hjemmehørende i riget, modtaget mere end en brevstemme, jfr. § 40,  

 stk. 9, kommer den senest afgivne brevstemme i betragtning.
Den eller de  

 tidligere indkomne brevstemmer forsynes med en påtegning herom på omslaget,  

 der henlægges uåbnet, og kommer ikke videre i betragtning.
Stk. 4.  De konvolutter, som herefter kommer i  

 betragtning, opbevares hver enkelt sammen med det tilhørende følgebrev og  

 omslag, indtil afstemningen er afsluttet.
Konvolutterne nedlægges derefter i  

 en stemmekasse og blandes mellem de øvrige stemmesedler og åbnes først, når  

 det for optællingens skyld er nødvendigt.
 Stk. 5.  Omslag, som modtages af valgstyrerne efter  

 afstemningens påbegyndelse, henlægges uåbnede og kommer ikke videre i  

 betragtning.
 Stk. 6.  Ved den i henhold til § 34 stedfindende  

 opgørelse skal såvel omslag og følgebreve som konvolutter og stemmesedler  

 være til stede.
 § 46.  De omhandlede stemmesedler er ugyldige:
1. når det ikke med sikkerhed kan afgøres, enten  

 hvilken af kandidaterne eller hvilket af partierne vælgeren har villet give  

 sin stemme, 2. når en konvolut indeholder andet eller mere end en  

 stemmeseddel, 3. når der efter beskaffenheden af en stemmeseddel er  

 grund til at antage, at den ikke hører til de ved indenrigsministerens  

 foranstaltning tilvejebragte, eller at der ved dens udfyldning ikke er gået  

 frem som i denne lov foreskrevet.
 § 47.  Det påhviler skibsførere, konsulatembedsmænd  

 samt folkeregisterførere og øvrige stemmemodtagere uopholdeligt at meddele  

 underretning til vedkommende kommunalbestyrelse, såfremt de erfarer, at  

 nogen, som har afgivet stemme efter de ovenfor nævnte regler, er afgået ved  

 døden inden valgdagen.
 § 48.  Når valg til folketinget er udskrevet, eller  

 der skal afholdes folkeafstemning, underrettes skibsførere på færøske skibe  

 herom.
 Stk. 2.  Så snart skibsføreren på et færøsk skib bliver  

 bekendt med, at der er udskrevet valg til folketinget, eller at der skal  

 afholdes folkeafstemning, skal mandskabet underrettes herom.
 Stk. 3.  Skibsføreren eller dennes stedfortræder skal  

 efter begæring medvirke ved afgivelse af brevstemmer efter § 40, stk. 9, og  

 skal foranstalte afstemning om bord, når valg er udskrevet, hvis  

 brevstemmematerialet kan påregnes ved anvendelse af hurtigste  

 forsendelsesmåde at kunne komme kommunalbestyrelserne i hænde i rette tid, og  

 tvingende og uopsættelige skibsforretninger ikke er til hinder for  

 afstemningens afholdelse.
 Stk. 4.  Skibsføreren skal drage omsorg for, at der om  

 bord findes et eksemplar af denne lov.
 Stk. 5.  Overtrædelse af bestemmelserne i stk. 2-4  

 straffes med bøde.
 § 49.  For udfærdigelse af attester, påtegninger og  

 bevidnelser, som afgives efter de her nævnte regler, ydes ingen betaling.
VII.
FOLKEAFSTEMNINGER § 49 a.  Folkeafstemninger i henhold til § 20, stk. 2,  

 § 29, stk. 2, og § 88 i Danmarks Riges Grundlov afholdes på Færøerne.
Det  

 samme gælder afstemninger i henhold til grundlovens § 42, såfremt den  

 pågældende lov skal gælde for Færøerne eller ved anordning kunne sættes i  

 kraft i denne del af riget.
 Stk. 2.  Folkeafstemninger på Færøerne finder sted på  

 samme dag som i de øvrige dele af riget.
 § 50.  Lovforslaget eller loven, hvorom  

 folkeafstemning skal afholdes, bliver ved rigsombudsmandens foranstaltning at  

 bekendtgøre på den for sådanne bekendtgørelser mest hensigtsmæssige måde.  

 Folkeafstemning i henhold til grundlovens § 20, stk. 2, og § 42 afholdes  

 tidligst 12 og senest 18 søgnedage efter bekendtgørelsen.
 Stk. 2.  I øvrigt kundgøres dagen og klokkeslættet, da  

 afstemningen skal foregå, af rigsombudsmanden.
 § 51.  Berettiget til deltagelse i folkeafstemningen  

 er alle, der opfylder betingelserne for valgret til folketinget og er opført  

 på de i stk. 2 nævnte valglister.
 Stk. 2.  Når dagen for folkeafstemningen er fastsat,  

 påhviler det kommunalbestyrelsen at foranstalte, at der efter reglerne i  

 kapitel II udfærdiges en valgliste over kommunens vælgere.
§ 52.  Folkeafstemningen foregår i de samme  

 valgdistrikter som afstemningen ved valg til folketinget og ledes af  

 valgbestyrelsen og valgstyrerne.
Kommunalbestyrelsen anviser lokaler til  

 stemmeafgivning og tilvejebringer stemmerum.
Tiden for stemmeafgivningens  

 begyndelse og afslutning fastsættes som foreskrevet ved folketingsvalg.
 Stk. 2.  Såfremt der på samme dag afholdes  

 folkeafstemning om 2 eller flere lovforslag eller love, fastsætter  

 indenrigsministeren de bestemmelser, der er nødvendige som følge af  

 afstemningernes samtidige afholdelse.
§ 53.  Afstemningen foregår skriftligt ved afgivelse  

 af en dertil indrettet stemmeseddel, der tilvejebringes ved valgbestyrelsens  

 foranstaltning.
På stemmesedlen skal ordene »Ja« og »Nej«  

 være tydeligt trykt over hinanden, adskilt ved en trykt vandret streg.
På  

 stemmesedlen skal endvidere være trykt afstemningens år og dag.
Intet andet  

 navn eller ord og intet tal eller tegn må være påført nogen stemmeseddel  

 enten ved tryk eller ved skrift eller på anden måde.
 § 54.  Valgret udøves ved personligt møde, jfr. dog §  

 55. Stemmeafgivning ved folkeafstemninger sker derved, at den, der stemmer  

 for det foreliggende lovforslag eller den foreliggende lov, på stemmesedlen  

 sætter kryds ved ordet »Ja«, medens den, der stemmer imod, på  

 stemmesedlen sætter kryds ved ordet »Nej«.
 Stk. 2.  Ved opslag i stemmelokalerne skal der gives  

 vælgerne fornøden vejledning herom.
 Stk. 3.  Iøvrigt foretages afstemningen i  

 overensstemmelse med reglerne for valg til folketinget.
§ 55.  Uanset bestemmelsen i § 54 kan afstemning til  

 folkeafstemninger finde sted ved indsendelse af stemmeseddel efter reglerne i  

 nærværende lovs §§ 39-49. De til denne form for stemmeafgivning nødvendige  

 stemmesedler m.v. tilvejebringes af indenrigsministeren efter de i § 41  

 indeholdte regler, dog at der på stemmesedlen skal være trykt ordene  

 »Ja« og »Nej« over hinanden, adskilt ved en trykt vandret  

 streg.
Afstemningen sker derved, at den, der stemmer for lovforslaget eller  

 loven, på stemmesedlen sætter kryds ved ordet »Ja«, medens den, der  

 stemmer imod, sætter kryds ved ordet »Nej«.
 § 56.  Med afslutningen af stemmeafgivningen,  

 optælling af stemmer og indberetning til valgbestyrelsen i Thorshavn  

 forholdes som ved folketingsvalg.
Stk. 2.  En stemmeseddel er ugyldig, § 57.  Resultatet af folkeafstemningen sendes straks  

 efter optællingen til indenrigsministeren.
VIII.
ALMINDELIGE BESTEMMELSER § 58.  Klager over folketingsvalg og folkeafstemninger  

 skal indgives til folketinget og være rigsombudsmanden i hænde senest 2 dage  

 efter optællingen i valgbestyrelsen.
Rigsombudsmanden sender uopholdeligt  

 klagen videre til indenrigsministeren.
 § 59.  Den, der forsømmer udførelsen af forretninger,  

 som påhviler ham efter denne lov, straffes med bøde, medmindre strengere  

 straf er forskyldt efter den øvrige lovgivning.
 § 60.  Ingen vælger, som har afgivet stemme ved  

 folketingsvalg eller ved folkeafstemning, skal være pligtig for retten i  

 nogen sag at opgive, hvorledes han har stemt.
 § 61.  Intet medlem af valgbestyrelsen eller nogen  

 tilforordnet til samme eller nogen anden, som efter bestemmelserne i denne  

 lov har ret til at være til stede i det lokale, i hvilket stemmesedler  

 modtages, må under afstemningen give nogen vælger råd, anvisning eller  

 opfordring med hensyn til, på hvilken kandidat eller liste han skal stemme.  

 Ejheller må nogen af dem nogen sinde give nogen anden underretning om,  

 hvorvidt nogen vælger har været til stede, forlangt eller afleveret  

 stemmeseddel, eller nogen sinde meddele nogen anden, hvad han på stemmestedet  

 måtte have erfaret med hensyn til, hvilken kandidat eller kandidatliste en  

 vælger har givet sin stemme.
 Stk. 2.  Overtrædelse af bestemmelserne i stk. 1  

 straffes med bøde eller hæfte.
Stk. 3.  Det er forbudt gennem partibureauer eller på  

 anden måde at føre systematisk kontrol med, at vælgerne møder og afgiver  

 stemme.
Overtrædelse heraf straffes med bøder.
 § 62.  Omkostningerne ved folketingsvalg og  

 folkeafstemninger og ved valglisternes fornyelse udredes af kommunen.
 Stk. 2.  Ved folketingsvalg og folkeafstemninger yder  

 statskassen kommunen et tilskud, der svarer til udgiften til diæter til  

 valgstyrere og tilforordnede, jfr. § 26, stk. 4. Dette tilskud kan dog højst  

 ydes med et beløb svarende til en valgstyrer eller tilforordnet for hver  

 fulde antal 200 vælgere, dog således at der ydes mindst et beløb svarende til  

 tre valgstyrere eller tilforordnede for hvert valgdistrikt.
 Stk. 3.  Indenrigsministeren fastsætter de nærmere  

 regler vedrørende udbetalingen af de i stk. 2 omhandlede tilskud.
IX.
IKRAFTTRÆDELSES- OG OVERGANGSBESTEMMELSER § 63.  Denne lov træder i kraft den 1. januar 1957.  

 Fra samme tidspunkt ophæves lov nr. 127 af 28. april 1916 om folketingsvalg  

 på Færøerne, således som denne senest er ændret ved lov nr. 172 af 5. juni  

 1953. Bestemmelserne om udarbejdelse af folketingsvalglister træder i kraft  

 straks.
 Stk. 2.  (Overgangsbestemmelse, udeladt).
 Lov nr. 262 af 22. maj 1986 indeholder i § 2 følgende bestemmelse:
§ 2 Loven træder i kraft den 1. januar 1987.
