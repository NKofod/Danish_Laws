En uddannelsessøgende, der er startet på sin første videregående  

 uddannelse før 15. marts 1988, kan ikke fratages støtte i januar, hvis  

 uddannelsen afsluttes i denne måned.
Januar kan ikke ligestilles med juli,  

 hvor der ikke mere ydes støtte, hvis uddannelsen er afsluttet i juni Ankenævnets brev af 21. marts 1990:
 I et brev modtaget i ankenævnet den 13. september 1989 har De klaget over,  

 at Styrelsen for Statens Uddannelsesstøtte ikke har tildelt Dem  

 uddannelsesstøtte i januar 1990, hvor De har de afsluttende eksaminer under  

 Deres uddannelse til teknikumingeniør.
Ved SU-styrelsens støttemeddelelse af 16. august 1989 er der pr. 1. august  

 1989 kun tildelt Dem 5 månedsklip, idet den for teknikumingeniøruddannelsen  

 sædvanlige studietid + 1 år er sat til 47 klip, og Deres tidligere  

 indskrivningsperioder udgør 42 måneder.
Tilsvarende er den normerede  

 studietid for teknikumingeniøruddannelsen sat til 35 måneder.
 Af støttemeddelelsen fremgår, at De startede på Deres uddannelse den 1.  

 februar 1986. De har således brugt 1 år mere end den normerede studietid, der  

 i øvrigt for teknikumingeniøruddannelsen svarer til den sædvanlige studietid,  

 nemlig 3 år.
 De henviser til, at De ikke, samtidig med at De går til eksamen i januar  

 1990, kan tjene penge til dækning af de faste udgifter i denne måned.
SU-styrelsen afgav i anledning af Deres klage en udtalelse i et brev af  

 20. januar 1990, hvoraf De fik tilsendt en kopi.
Styrelsen oplyser heri, at  

 der i forbindelse med indplaceringen af de uddannelsessøgende i  

 klippekortsystemet i støtteåret 1989/90 er sket en konvertering af de  

 normerede og sædvanlige studietider til månedsklip.
For så vidt angår den  

 sædvanlige studietid betyder dette, at der ikke medregnes klip for juli  

 måned, hvis uddannelsen normalt afsluttes i juni måned.
Dette gælder også,  

 selv om uddannelsen i det konkrete tilfælde afsluttes i januar måned.
 Dette betyder, at den sædvanlige studietid for teknikumingeniører omregnes  

 til 35 månedsklip, hvortil kommer et ekstra år, som giver Dem i alt 47 klip.  

 Da De ved udgangen af december 1989 havde forbrugt støttetid på 47 klip,  

 finder styrelsen, at De ikke opfylder betingelserne for at få tildelt  

 uddannelsesstøtte i januar 1990. De har derimod mulighed for at få  

 statsgaranti for et lån i et pengeinstitut.
De har i et brev, som ankenævnet modtog den 6. februar 1990, kommenteret  

 styrelsens udtalelse.
De finder ikke, at styrelsen er berettiget til at skære  

 alle studerende over en kam.
Ved en studiestart i januar (pr. 1. februar) får  

 De en ekstra sommerferie inde i Deres uddannelse og dermed også en måned mere  

 end de studerende, der starter om sommeren.
De mener i øvrigt at vide, at  

 styrelsen har været i stand til at differentiere ved andre uddannelser, hvor  

 der er forskellige optagelsestidspunkter.
 I henhold til § 21 i Undervisnings- og Forskningsministeriets  

 bekendtgørelse nr. 178 af 20. marts 1989 skal De som startet på Deres  

 videregående uddannelse før den 15. marts 1988 indplaceres i  

 klippekortsystemet med en støttetid svarende til sædvanlig studietid med  

 tillæg af 1 år og fradrag for indskrivningsperioden før 1. august 1989.
Ankenævnet finder ikke, at der er hjemmel til at ligestille januar måned  

 med juli måned, når en uddannelse kan afsluttes enten i januar eller i juni  

 måned.
Der foregår ikke undervisningsaktiviteter i juli, hvilket derimod er  

 tilfældet i januar.
Dette gælder, hvad enten der udmåles støtte i forhold til  

 den sædvanlige studietid eller den normerede studietid.
Der henvises til  

 uddannelsesstøttelovens § 7, stk. 1, og til bekendtgørelsens § 28, stk. 1, 1.  

 punktum.
 Der vil herefter blive udbetalt Dem stipendium og studielån for januar  

 1990.
