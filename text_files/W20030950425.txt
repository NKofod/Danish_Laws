Landsskatteretskendelse af 17. december 2002 vedr.  

 Godtgørelse for energiafgifter  emballageproduktion til fiskeindustri Klagen skyldes, at A A/S ikke er anset for berettiget til  

 godtgørelse af energiafgifter for forbrug af elektricitet til 4 blæsere med  

 indbygget varmefunktion, som er opsat over en port mellem et lager- og  

 produktionslokale.
Det er oplyst, at klageren producerer emballage til  

 fiskeindustrien.
Virksomheden indkøber pap i ruller, som i et særligt  

 produktionslokale (renrum) bliver beskåret og overfladebehandlet med varm  

 paraffin, og herefter bøjes for at skabe folder, således at det kan opsamles  

 stakkevis.
Disse stakke føres manuelt ind i et kompressionsanlæg, hvor  

 stakkene  

 emballeres i plast under tryk.
Herefter placeres stakkene på rullevogne, som  

 rulles ind i en lagerhal.
Der er ikke egentlige faste arbejdspladser for  

 personalet i selve produktionslokalet.
Produktionslokalet på 445 m  

  

 2  

  

 er opvarmet ved brug af fjernvarme, mens lagerlokalet på 1350 m  

  

 2  

  

 er  

 uopvarmet, idet der kun opholder sig personale lejlighedsvis.
Det er yderligere oplyst, at der på væggen over porten mellem  

 produktions- og lagerlokalet er fastmonteret 4 el-drevne blæsere med  

 indbygget  

 varmefunktion.
Blæserne har hver en effekt på 9000 watt.
Blæsernes effekt kan  

 indstilles manuelt i 3 trin, både med en blæserfunktion og en varmefunktion.  

 Blæserne går automatisk i gang, når porten åbnes og danner et  

 "tæppe"  

 ved at blæse nedad mod gulvet.
Blæserne er kun aktive, når der håndteres  

 varer  

 mellem produktionsområdet og lagerhallen.
For så vidt angår blæsernes  

 funktion  

 har klageren fremlagt en rapport herom af 15. oktober 2002.
Det er endelig oplyst, at blæserne er opsat for at holde  

 produktionsområdet frit for støv og snavs fra lagerhallen, idet klageren som  

 producent af emballage til fødevarer har forpligtet sig efter H.a.c.c.p  

 certificeringen, som betyder, at der i produktionsområdet skal være  

 foranstaltninger, der forhindrer tilførsel af urenheder.
Om vinteren er  

 varmefunktionen ligeledes tændt, således at der ikke opstår kuldetræk fra  

 lagerlokalet ind i produktionslokalet.
 Ved den påklagede afgørelse har Told- og Skatteregionen  

 efteropkrævet klageren i alt 156.460 kr. i elektricitets- og kuldioxidafgift  

 for perioden 1. april 1996  31. maj 2001 efter følgende talmæssige  

 opgørelse:
År Elektricitetsafgift Kuldioxidafgift 1996 -8.164 kr.
 -3.780 kr.
1997 -25.095  

 kr.
 -2.520 kr.
1998 -30.168  

 kr.
1999 -33.939  

 kr.
2000 -33.939  

 kr.
2001 -18.855  

 kr.
I alt -150.160 kr.
 -6.300 kr.
 Told- og Skatteregionen har vedrørende opgørelsen oplyst, at  

 elektricitetsforbruget er beregnet ved at gange den installerede effekt på  

 varmeblæserne med 350 timer pr. måned, jf. elektricitetsafgiftslovens § 11,  

 stk. 5. Hvor det bedst har kunne betale sig for klageren har man anvendt  

 kvadratmeterreglen efter elektricitetsafgiftslovens § 11, stk. 7. I  

 beregningen  

 har regionen accepteret, at varmeblæserfunktionen er slået fra i  

 sommerperioden  

 juni, juli og august.
 Told- og Skatteregionen har som begrundelse for afgørelsen  

 henvist til elektricitetsafgiftslovens § 11, stk. 3, hvoraf det fremgår at:  

 Tilbagebetalingen kan ikke finde sted for afgiftspligtig elektricitet  

 og  

 varme, som forbruges i vandvarmere, varmepumper til opvarmning af brugsvand  

 samt fast installerede elektriske radiatorer, strålevarmeanlæg, varmeblæsere,  

 konvektionsovne, varmepumper og lignende anlæg beregnet til  

 rumopvarmning.
Told- og Skatteregionen har anført, at der er tale om fast  

 installerede varmeblæsere, der direkte er nævnt i elektricitetsafgiftslovens  

 §  

 11, stk. 3, og det omhandlede elektricitetsforbrug herefter må anses for  

 anvendt til rumvarme, idet bestemmelsen må forstås således, at elektricitet,  

 der forbruges i de specifikt nævnte anlæg er rumvarme, uanset formålet med  

 opvarmningen.
Derudover kan elforbruget til blæserne ikke være omfattet af  

 reglerne om let proces efter elafgiftslovens § 11, stk. 4, pkt. 1. Regionen  

 har  

 dog samtidig erklæret sig enig med klageren i, at for så vidt angår selve  

 blæserfunktionen  

 er energiforbruget hertil omfattet af reglerne om proces, og regionen har  

 derfor været indstillet på en evt. korrektion.
 Regionen har endvidere bl.a. henvist til en afgørelse fra  

 Landsskatteretten, refereret i TfS 1999.902. I sin afgørelse slog  

 Landsskatteretten fast, at rumopvarmning betinget alene af  

 produktionstekniske  

 forhold, ikke kunne medføre tilbagebetaling af elektricitetsafgiften, idet  

 der  

 ikke var hjemmel hertil i elektricitetsafgiftsloven.
Regionen har endvidere for så vidt angår klagerens repræsentants  

 oplysninger om, at varmefunktionen ikke anvendes 9 måneder om året, bemærket,  

 at dette ikke forekommer sandsynligt, og har i denne forbindelse henvist til  

 repræsentantens tidligere skrivelse af 2. marts 2001. Det fremgår heraf, at  

 formålet med varmeblæserne var, at danne en varmemur for at forhindre træk  

 fra  

 den tilstødende lagerhal, hvilket må have være tilfældet mere end 3 måneder  

 om  

 året.
Regionen har i forlængelse heraf bemærket, at man i forbindelse med  

 anvendelse af kvadratmeterreglen efter lovens § 11, stk. 7, har lagt vægt på,  

 at varmeblæserne var slukket i et begrænset tidsrum.
Dette sammenholdt med,  

 at  

 varmeblæserne kunne indstilles trinvist afhængig af rummets temperatur,  

 gjorde,  

 at regionen vurderede, at klageren ved anvendelse af kvadratmeterreglen ikke  

 fik en større tilbagebetaling af energiafgifter end ved en direkte måling.  

 Såfremt den periode, hvor varmeblæserne var ude af funktion, skal udvides til  

 9  

 måneder, vil grundlaget for anvendelsen af kvadratmeterreglen imidlertid ikke  

 længere være tilstede.
Regionen har herudover bemærket, at man ikke har set isoleret på  

 lovens § 11, stk. 3, men samtidig vurderet, hvorvidt der var mulighed for  

 fradrag efter lovens § 11, stk. 4, nr. 1-5. Endvidere må lovens § 11, stk. 3,  

 sidste led forstås således, at der er tale om en præcisering af, at ikke kun  

 de  

 specifikt opregnede anlæg, men også andre lignende anlæg, beregnet til  

 rumvarme, er omfattet af bestemmelsen.
I nærværende sag opvarmer blæserne  

 luften i produktionsrummet og reducerer dermed forbruget af fjernvarme i  

 samme  

 lokale.
Klageren bliver således ikke stillet dårligere, end lovens  

 intentioner  

 tilsiger.
Regionen har for så vidt angår repræsentantens henvisning til en  

 afgørelse fra Landsskatteretten, refereret i TfS 2000.431 anført, at i  

 afgørelsen blev varmeforbruget anset for at være let proces.
Afgørelsen var  

 imidlertid ikke enstemmig, ligesom afgørelsen vedrørte  

 mineralolieafgiftsloven,  

 der ikke som i elektricitetsafgiftslovens direkte har nævnt fast installerede  

 varmeblæsere som et anlæg, hvis forbrug er anset som medgået til rumvarme.
 Regionen har endelig henvist til, at det af Told- og  

 Skattestyrelsens skrivelse af 22. februar 1996 vedr. el anvendt i  

 dampbefugtningsanlæg, fremgår at el anvendt i disse anlæg ikke er rumvarme  

 men  

 let proces, fordi apparatet falder udenfor de apparater, der er nævnt i  

 lovens  

 § 11, stk. 3. Regionen har videre henvist til, at det fremgår af  

 punktafgiftsvejledningen, afsnit F.6.4.7., for så vidt angår portslusere, at  

 disse ikke opfylder afgiftslovens regler om procesenergi og derfor er  

 omfattet  

 af rumvarmereglerne, ligesom det fremgår af samme afsnit, at opvarmningen af  

 ventilationsluft i renrum betragtes som rumvarme.
 Regionen har sluttelig anført, at som en konsekvens af, at der  

 ikke er fradrag for elektricitetsafgiften, er der ligeledes ikke fradrag for  

 kuldioxidafgiften, jf. kuldioxidafgiftslovens  

    

  

 § 9, stk. 4, nr. 3.
 Klagerens repræsentant har nedlagt påstand om, at klageren er  

 berettiget til godtgørelse af energiafgifterne vedr. elektricitetsforbruget  

 til  

 de omhandlede blæsere.
 Klagerens repræsentant har til støtte for påstanden anført, at  

 der ikke i denne sag er tale om anlæg beregnet til rumopvarmning, således som  

 lov om afgift af elektricitet § 11, stk. 3, forudsætter.
Repræsentanten har anført, at da emballagen anvendes til  

 fødevarer, er produktionen omfattet af meget strenge lovkrav om blandt andet  

 renhed.
Disse bestemmelser er således direkte årsag til den særlige  

 indretning  

 af produktionslokalerne.
Beliggenheden af lokalerne, indretningen og  

 luftstrømmene i bygningen er indrettet på en sådan måde, at der i de såkaldte  

 renrum, hvor materialet overfladebehandles og pakkes, opstår så få  

 temperatursvingninger og støvpåvirkninger som overhovedet muligt.  

 Indretningen  

 og processen skal samtidig overholde krav ifølge H.a.c.c.p. certificeringen.  

 Selskabet har derfor opsat blæsere ovenover porten mellem lagerlokalet og  

 renrummet med mulighed for varmetilførsel.
Når porten skydes til side, vil  

 blæsefunktionen automatisk gå i gang for primært at holde støv og snavs ude  

 af  

 produktionslokalet.
I de kolde måneder, hovedsagelig december, januar og  

 februar vil den indbyggede varmefunktion også gå i gang for at undgå træk,  

 der  

 vil ødelægge produktionen, men kun ved en uforholdsmæssig lav temperatur,  

 således at der ikke sker produktionsstop.
Blæsernes varmefunktion bidrager  

 således ikke til produktionslokalets opvarmning, men afhjælper kun risikoen  

 for  

 træk og er således alene procesbetinget, hvilket også fremgår af den  

 fremlagte  

 rapport af 15. oktober 2002.
Klagerens repræsentant har videre anført, at baggrunden for  

 lovgivningen om rumvarme er, at der ikke gives godtgørelse for afgifter, som  

 tjener ansatte eller kunders komfort, hvilket fremgår af bemærkningerne til  

 1995-loven.
Imidlertid er komfortformålet i denne sag allerede tilgodeset med  

 oliebaseret opvarmning i produktionslokalet, og ikke ved hjælp af de  

 omhandlede  

 blæsere.
Samtidig er lokalerne så store, at den varme, der kommer fra  

 blæserne  

 ingen indflydelse har på komforttemperaturen i produktionslokalet.
 Repræsentanten har for så vidt angår regionens henvisning til  

 Landsskatterettens kendelse,  

    

  

 refereret i  

 TfS 1999.902 bemærket, at den sag drejede sig om opvarmning til frostfrihed,  

 og  

 således intet har med nærværende tilfælde at gøre.
 Repræsentanten har endvidere bemærket, at regionens henvisning  

 til praksis omkring brugen af dampbefugtningsanlæg, opvarmet ventilationslugt  

 i  

 renrum samt opvarmning af indgangspartier med varmluft (portslusere) ikke er  

 relevante for denne sag, idet der ikke er tale om sammenlignelige forhold.
 For så vidt angår Landsskatterettens kendelse i TfS 2000.431  

 vedr. varmekanoner, har repræsentanten bemærket, at afgørelsen i vidt omfang  

 gengiver bestemmelserne om begrebet rumvarme, og giver  

 tilstrækkelig støtte  

 for repræsentantens synspunkt om, hvad der netop ikke er rumvarme.  

 Eksempelvis  

 fremgår det af afgørelsens side 5, at man ikke er omfattet af  

 rumvarmereglerne,  

 når et forbrug af varme ikke tjener til en stabil opvarmning af lokaler,  

 hvilket netop er tilfældet i denne sag, hvor varmefunktionen kun er tændt i  

 en  

 lille periode om året, ligesom blæserne kun starter, når porten går op.
Repræsentanten har endelig anført, at sagens kerne således er en  

 fortolkning af elektricitetsafgiftslovens § 11, stk. 3, in fine.
Regionens  

 synspunkt synes at være det, at bestemmelsens sidste led "beregnet til  

 rumopvarmning" alene skal knyttes sammen med elafgiftslovens § 11, stk.  

 4,  

 nr. 1-5, mens repræsentanten har anført, at ordlyden har et selvstæn-digt  

 indhold, således at forbrug af energi til de nævnte anlæg, der ikke er  

 beregnet  

 til rumopvarmning, altid skal godtgøres.
 Sluttelig har repræsentanten anført, at det forekommer  

 urimeligt, såfremt man anser hele energiforbruget til de omhandlede blæsere  

 som  

 omfattet af elektricitetsafgiftslovens § 11, stk. 3, når det må lægges til  

 grund, at langt den væsentligste del af forbruget i blæserne går til  

 ventilation, der er godtgørelsesberettiget.
 Landsskatteretten skal  

 udtale:
 Efter elektricitetsafgiftslovens § 11, stk. 1, kan virksomheder,  

 der er registreret efter merværdiafgiftsloven, bortset fra de i stk. 2 nævnte  

 tilfælde, få tilbagebetalt afgiften efter nærværende lov med undtagelse af 1  

 øre pr. kWh, af den af virksomheden forbrugte afgiftspligtige elektricitet og  

 af den afgiftspligtige elektricitet, der er medgået til fremstilling af  

 varme,  

 der er forbrugt i virksomheden, og som er leveret særskilt til virksomheden  

 fra  

 et fjernvarmeværk eller anden varmeproducent, der er registreret efter  

 merværdiafgiftsloven.
 Efter elektricitetsafgiftslovens § 11, stk. 3, kan  

 tilbagebetaling dog ikke finde sted for afgiftspligtig elektricitet og varme,  

 som forbruges i vandvarmere, varmepumper til opvarmning af brugsvand samt  

 fast  

 installerede elektriske radiatorer, strålevarmeanlæg, varmeblæsere,  

 konvektionsovne, varmepumper og lignende anlæg beregnet til rumopvarmning.
 Efter elektricitetsafgiftslovens § 11, stk. 4, er der dog  

 opregnet en række tilfælde, hvor der alligevel kan ydes godtgørelse for  

 afgiftspligtig  

 elektricitet omfattet af lovens § 11, stk. 3.
 Efter elektricitetsafgiftslovens § 11, stk. 5, kan  

 virksomhederne vælge mellem følgende 3 principper i opgørelsen af den mængde  

 elektricitet, der er omfattet af lovens § 11, stk. 3:
Den faktiske mængde elektricitet forbrugt i de nævnte anlæg  

 opgjort efter måler eller den fremstillede mængde varme opgjort efter måler multipliceret  

 med 1,1 eller den installerede effekt multipliceret med 350 timer pr. måned  

 eller den målte driftstid.
 Herudover er der i lovens § 11, stk. 6 og 7, mulighed for  

 beregning af en afgift pr. m  

  

 2  

                                                                       .
 Endelig kan der i henhold til kuldioxidafgiftslovens § 9, stk.  

 4, nr. 3, ydes tilbagebetaling efter bestemmelsens stk. 1, for det forbrug,  

 der  

 er fuldt ud tilbagebetalingsberettiget efter  

    

  

 § 11 i elektricitetsafgiftsloven.
Landsskatteretten finder efter det oplyste, at de pågældende  

 blæsere hovedsageligt har været anvendt til ventilation.
Forbruget af  

 elektricitet hertil er godtgørelsesberettiget efter lovens § 11, stk. 1, nr.  

 1.  

 Imidlertid finder Landsskatteretten samtidig, at når blæsernes varmefunktion  

 er  

 tilsluttet, vil der være tale om anlæg omfattet af lovens § 11, stk. 3, idet  

 bemærkes, at varmefunktionen efter det oplyste har til formål at hindre, at  

 der  

 sker træk fra lagerlokalet ind i produktionslokalet.
Herved bidrager blæserne  

 til rumopvarmningen af lokalet.
Landsskatteretten bemærker i denne  

 forbindelse,  

 at uanset varmefunktionens bidrag til rumopvarmningen alene måtte være af  

 beskeden størrelse, idet rumopvarmningen i øvrigt er varetaget ved  

 fjernvarme,  

 ligesom blæsernes varmefunktion kun er tændt i en vis periode af året, og kun  

 når porten mellem lageret og produktionslokalet skyder til side, finder  

 Landsskatteretten ikke, at forholdet herved falder udenfor  

 elektricitetsafgiftslovens  

 § 11, stk. 3, idet blæserne, når varmefunktionen er tændt, rent faktisk  

 bidrager til opretholdelse af temperaturen i produktionslokalet.  

 Landsskatteretten bemærker videre, at uanset at bidraget til rumopvarmningen  

 ikke sker af komforthensyn men af produktionstekniske hensyn, idet bemærkes,  

 at  

 blæserne ikke anvendes direkte i forbindelse med selve forarbejdningen af  

 varerne, findes der ikke hjemmel i elektricitetsafgiftsloven for godtgørelse  

 af  

 elektricitetsafgiften i en sådan situation.
Landsskatteretten finder herefter, at de omhandlede blæsere  

 således både forbruger elektricitet til godtgørelsesberettiget proces efter  

 elektricitetsafgiftslovens § 11, stk. 1, nr. 1, samt til ikke  

 godtgørelsesberettiget rumvarme efter elektricitetsafgiftslovens § 11, stk.  

 3.  

 I en sådan situation finder Landsskatteretten, at der må ske en fordeling af  

 energiforbruget ved måling, idet der ikke i lovgivningen er hjemmel for en  

 skønsmæssig opgørelse.
Imidlertid fremgår det af oplysningerne i sagen, at  

 der  

 på intet tidspunkt i den omhandlede periode har været foretaget målinger af  

 blæsernes energiforbrug.
Landsskatteretten finder herefter, at hele det  

 omhandlede elektricitetsforbrug må anses for anvendt til rumvarme og således  

 ikke godtgørelsesberettiget efter lovens § 11, stk. 3, idet bemærkes, at  

 lovens  

 § 11, stk. 4, ikke kan finde anvendelse i nærværende sag.
Som følge heraf kan  

 klageren ligeledes ikke få godtgjort kuldioxidafgiften efter  

 kuldioxidafgiftslovens § 9, stk. 1 og 4, nr. 3.
Landsskatteretten bemærker videre, at idet der ikke er foretaget  

 målinger, skal den ikke godtgørelsesberettiget mængde elektricitet opgøres  

 efter principperne i lovens § 11, stk. 5, nr. 3, 1. led, ved anvendelsen af  

 den  

 installerede effekt x 350 timer pr. måned.
Landsskatteretten bemærker i denne  

 forbindelse, at der ved anvendelse af § 11, stk. 5, nr. 3, 1. led, skal ske  

 opgørelse med det antal måneder, som klageren generelt har været omfattet af  

 reglerne om godtgørelse efter lovens § 11, idet der er tale om en absolut  

 beregningsregel, der ikke indeholder mulighed for anvendelse af et skøn, og  

 idet blæsernes varmefunktion samtidig i princippet har kunne anvendes i hele  

 den omhandlede periode.
Den påklagede afgørelse ændres derfor på dette punkt,  

 idet overlades til den stedlige Told- og Skatteregion om at foretage en  

 fornyet  

 talmæssig opgørelse.
 Landsskatteretten bemærker endelig, at såfremt klageren med  

 fordel kan anvende kvadratmeterreglen efter elektricitetsafgiftslovens § 11,  

 stk. 7, anmodes den stedlige told- og skatteregion om at foretage denne  

 fornyede beregning.
