Bekendtgørelse om andre landes  

 tiltrædelse af konvention af 9. december 1948 om forebyggelse af og  

 straf for folkedrab I tilslutning til Udenrigsministeriets bekendtgørelse nr. 21 af 26.  

 maj 1952 og efterfølgende bekendtgørelser, senest nr. 134 af 4.  

 december 1997, Lovtidende C, meddeles det, at følgende lande med  

 virkning fra de anførte datoer har ratificeret eller tiltrådt  

 den af De Forenede Nationers generalforsamling den 9. december 1948 vedtagne  

 konvention om forebyggelse af og straf for folkedrab:
Kirgizistan	4. december 1997 Belize	8. juni 1998 Kazakhstan	24. november 1998 Bangladesh	3. januar 1999 Sydafrika	10. marts 1999 Portugal	10. maj 1999 Bangladesh har ved tiltrædelsen afgivet erklæring  

 vedrørende konventionens artikel IX angående Den Internationale  

 Domstols jurisdiktion.
I hver enkelt sag betinges Den Internationale Domstols  

 jurisdiktion af alle parters samtykke.
Portugal har ved tiltrædelsen afgivet fortolkende  

 erklæring angående pligten til udlevering i konventionens artikel  

 VII.
Udleveringspligten kan således ikke realiseres, hvis det vil  

 stride mod Portugals forfatning eller anden national lovgivning.
 Kina har ved overtagelsen af Hongkong den 1. juli 1997  

 erklæret, at konventionen fra overtagelsesdatoen gælder for  

 Hongkong i samme omfang som for Kina, se Udenrigsministeriets  

 bekendtgørelse nr. 32 af 12. april 1984, Lovtidende C.
 Rumænien og Polen har henholdsvis den 2. april 1997 og den  

 16. oktober 1997 meddelt De Forenede Nationers generalsekretær, at de  

 ved ratifikationen eller tiltrædelsen tagne forbehold over for artikel  

 IX om Den Internationale Domstols jurisdiktion er trukket tilbage.
