Kendelse afsagt af  

 Tvistighedsnævnet den 10. februar 2005 i sag 22.2004 Træ- Industri-Byg i Danmark for  

 elev A (Næstformand C) mod Virksomhed B I  

 sagens behandling har som faste medlemmer af Tvistighedsnævnet deltaget  

 Mogens Kroman (formand), advokat Tine B.
Skyum, uddannelseskonsulent Simon  

 Neergaard-Holm (begge DA) og konsulent Gert Svendsen og konsulent Evelyn  

 Jørgensen (begge LO). Derudover har som særlig sagkyndig deltaget konsulent Søren  

 Lund Hansen, Dansk Byggeri og sekretær Jørgen Drotner, Træ-Industri-Byg  

 i Danmark.
 Mellem klageren, elev A, født den  

 17. april 1985, og indklagede, virksomhed B, blev den 20. november 2003  

 indgået  

 uddannelsesaftale, hvorefter klageren skulle uddannes som tømrer med  

 uddannelsesperiode fra den 13. november 2003 til den 23. september 2005.
Klageren har ved sin organisation,  

 Forbundet Træ-Industri-Byg i Danmark, ved klageskrift modtaget den 6. juli  

 2004  

 indbragt sagen for Tvistighedsnævnet med endelig påstand om, at indklagede  

 tilpligtes at betale 30.670,50 kr. til klageren.
Beløbet er sammensat af løn  

 indtil indgåelse af nyt læreforhold, 15.480,50 kr., feriepenge for 2003,  

 10.256  

 kr. og feriepenge for 2004, 4.934 kr.
Klagerens repræsentant har oplyst, at  

 der  

 ved beregningen af feriepenge er taget hensyn til, at klageren har afholdt  

 ferie med løn.
 Indklagede har principalt påstået  

 sagen hjemvist til behandling i det faglige udvalg, subsidiært frifindelse.
 Over for hjemvisningspåstanden har  

 klageren påstået sagen fremmet til afgørelse i Tvistighedsnævnet.
 Indklagede har til støtte for  

 hjemvisningspåstanden anført, at han begge gange, han blev indkaldt til møde  

 i  

 det faglige udvalg, blev indkaldt med for kort varsel.
 Tvistighedsnævnet besluttede at  

 fremme sagen til afgørelse, idet det af klageren anførte ikke kunne begrunde,  

 at sagen skulle hjemvises til behandling i det faglige udvalg.
Parterne har givet personligt møde  

 for nævnet og afgivet forklaring.
Der er desuden afgivet forklaring af D.
 Sagens  

 omstændigheder:
Den 3. marts 2004 skrev indklagede  

 til klageren, at læreforholdet var opsagt med prøvetidens udløb den 13. marts  

 2004.  

 Af brevet fremgår bl.a.: A vil  

 ikke deltage i arbejde i Sverige. Der er under sagen fremlagt en  

 oversigt, hvoraf fremgår, at klageren den 13. maj 2002 begyndte i  

 skolepraktik.  

 Fra 14. maj 2002 til 12. juli 2002 var klageren i virksomhedsforlagt  

 undervisning hos indklagede, og fra 15. juli 2002 til 5. september 2003  

 indgik  

 parterne delaftale.
Fra 8. september 2003 til 12. november 2003 var klageren  

 på  

 skole og i skolepraktik.
Klageren  

  

 har  

 forklaret bl.a., at han efter nogle samtaler med indklagede om at tage med  

 til  

 Sverige fra en tirsdag til en søndag og arbejde undersøgte mulighederne, men  

 endeligt meddelte, at han ikke kunne tage med, da han fredag aften og lørdag  

 havde andre aftaler, som han ikke ønskede at ændre.
Han kunne derimod godt  

 senere, i påsken, tage med til Sverige.
Indklagede sagde under samtalerne, at  

 hans holdning kunne få konsekvenser for ansættelsesforholdet.
Et par dage  

 efter  

 blev han sagt op.
Indklagede  

  

 har  

 forklaret bl.a., at de blot skulle arbejde i Sverige fra tirsdag til søndag.  

 Af  

 hensyn til klageren ville de tage hjem lørdag morgen, så han kunne holde sin  

 aftale lørdag aften.
Det er i virkeligheden klagerens far, der bestemmer  

 alting, der har fået klageren til at sige fra.
Han ved ikke, hvad klagerens  

 tilgodehavende feriegodtgørelse er.
Han har ikke regnet på det.
Klageren har  

 selv passet sit ferieregnskab.
D,  

  

 der er  

 klagerens samlever, har forklaret bl.a., at klageren først var indstillet på  

 at  

 tage med til Sverige, men så meldte fra.
Indklagede havde ingen kunder i  

 Sverige.
De skulle arbejde for sig selv.
Klageren  

  

 har til  

 støtte for sin påstand anført, at det har været uberettiget af indklagede at  

 ophæve uddannelsesaftalen alene fordi, klageren ikke ville tage med til  

 Sverige  

 og arbejde.
Dette havde klageren ikke pligt til.
Prøvetiden var udløbet.
Indklagede  

  

 har til  

 støtte for sin påstand anført, at klageren havde sagt ja til at tage med til  

 Sverige, men, formentlig efter pres fra sin far, meldte fra.
Feriepengekravet  

 er udokumenteret.
 Tvistighedsnævnets  

 begrundelse og resultat:
Indklagede kunne ikke som et led i  

 ansættelsesforholdet kræve, at klageren skulle arbejde privat for indklagede  

 i  

 Sverige fra en tirsdag til lørdag.
Indklagede var derfor ikke berettiget til  

 at  

 opsige klageren eller hæve ansættelsesforholdet, hvis prøvetid var udløbet.  

 Da  

 klagerens erstatningskrav er mindre end det, som en elev under normale  

 omstændigheder vil kunne opnå, og da der efter oplysningerne i sagen ikke er  

 anledning til at tilsidesætte klagerens opgørelse af feriepenge, tages  

 klagerens påstand i det hele til følge.
 T h i  

 b e s t e m m e s :
 Indklagede, virksomhed B, skal  

 inden 14 dage til klageren, elev A, betale  

 30.670,50 kr.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
