 Ankestyrelsen fandt, at en gift kvinde, som var uddannet som  

 damefrisør og i en årrække havde drevet selvstændig salon, skulle bedømmes  

 som husmoder, idet hun kun havde haft ubetydelige indtægter fra salonen.
 MEDDELELSE OM AFGØRELSEN:
 En 60-årig gift kvinde, der havde søgt invalidepension som 59-årig,  

 klagede over, at hun havde fået afslag på pension.
Det var oplyst, at ansøgeren var uddannet damefrisør og havde haft  

 selvstændig forretning, men ophørte hermed i julen 1978 af helbredsgrunde.  

 Indtægten var ifølge ansøgerens oplysninger i årene 1976, 1977 og 1978 netto  

 586 kr., 510 kr. og 1.130 kr., brutto 5.735 kr., 6.033 kr. og 6.431 kr.  

 Ansøgerens ægtefælle havde i 1978 en skattepligtig indtægt på 136.577 kr.
I  

 årene 1974 og 1975 var indtægten ifølge kommunens oplysninger 0 kr. og 55 kr.
 Ansøgeren havde en ryglidelse, let slidgigt i hofterne og migræne.
 Bedømmelsesgrundlaget i sagen var husligt arbejde i hjemmet, idet  

 ankestyrelsen lagde vægt på, at der i en årrække kun havde været ubetydelige  

 indtægter fra ansøgerens erhvervsarbejde.
 Ankestyrelsen fandt, at ansøgerens erhvervsevne ikke varigt var nedsat med  

 mindst halvdelen på grund af fysisk eller psykisk invaliditet og tiltrådte  

 revaliderings- og pensionsnævnets afgørelse.
