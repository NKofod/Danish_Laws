Nr LSF 54 Forslag til Lov om ændring af lov om leje og forskellige andre love  

 (Ændring af lejelovens anvendelsesområde og forskellige  

 revisionsbestemmelser) Fremsat af bolig- og byministeren (Jytte Andersen) den 15. april 1998 Vedtaget ved tredjebehandling den 18. juni 1998 Lov nr. 397 af 26/06/1998 § 1 I lov om leje, jf. lovbekendtgørelse nr. 165 af 10. marts 1998, foretages  

 følgende ændring:
 1. I § 2 indsættes som stk. 3:
»Stk. 3. Loven gælder ikke for leje af boliger, som er  

 omfattet af § 1 i lov om leje af almene boliger.« § 2 I lov nr. 306 af 17. maj 1995 om ændring af lov om leje, lov om  

 boligbyggeri, lov om boliger for ældre og personer med handicap og lov om  

 andelsboligforeninger og andre boligfællesskaber. (Revision af reglerne om  

 udgifter til fællesantenner m.v.) foretages følgende ændring:
 1. I § 6 ændres »1997-98« til:  

 »1998-99«.
§ 3 I lov nr. 361 af 14. juni 1995 om ændring af lov om leje, lov om  

 midlertidig regulering af boligforholdene og lov om boligbyggeri.  

 (Forsøgsordning vedrørende husordensovertrædelser i Københavns og Århus  

 Amter) foretages følgende ændring:
 1. I § 5 ændres »1997-98« til:  

 »1998-99«.
§ 4 I lov nr. 461 af 12. juni 1996 om ændring af lov om midlertidig regulering  

 af boligforholdene. (Lejefastsættelse ved aftalens indgåelse m.v.) foretages  

 følgende ændring:
 1. I § 3 ændres »1997-98« til:  

 »1998-99«.
§ 5 Stk. 1. Loven træder i kraft den 1. juli 1998.
 Stk. 2. Uanset bestemmelsen i § 1, nr. 1, bevarer reglerne i  

 kapitel XII A i lov om leje, jf. lovbekendtgørelse nr. 165 af 10. marts 1998,  

 dog sin gyldighed, for så vidt angår en lejers tilsidesættelse af god skik og  

 orden, der har fundet sted før den 1. juli 1998.
Oprindeligt fremsat forslag § 1 I lov om leje, jf. lovbekendtgørelse nr. 165 af 10. marts 1998, foretages  

 følgende ændring:
 1. I § 2 indsættes som stk. 3:
 »Stk. 3. Loven gælder ikke for leje af boliger, som er  

 omfattet af § 1 i lov om leje af almene boliger.«.
§ 2 I lov nr. 306 af 17. maj 1995 om ændring af lov om leje, lov om  

 boligbyggeri, lov om boliger for ældre og personer med handicap og lov om  

 andelsboligforeninger og andre boligfællesskaber foretages følgende ændring:
 1. I § 6 ændres »1997-98« til:  

 »1998-99«.
§ 3 I lov nr. 361 af 14. juni 1995 om ændring af lov om leje, lov om  

 midlertidig regulering af boligforholdene og lov om boligbyggeri foretages  

 følgende ændring:
 1. I § 5 ændres »1997-98« til:  

 »1998-99«.
§ 4 I lov nr. 461 af 12. juni 1996 om ændring af lov om midlertidig regulering  

 af boligforholdene foretages følgende ændring:
 1. I § 3 ændres »1997-98« til:  

 »1998-99«.
§ 5 Loven træder i kraft den 1. juli 1998.
Bemærkninger til lovforslaget Af bemærkningerne til forslag til lov om leje af almene boliger , der blev  

 vedtaget som lov nr. 968 af 17. december 1997 om leje af almene boliger,  

 fremgår, at ingen af lejelovens regler fremover skal gælde for leje af almene  

 boliger, og at denne afgrænsning forudsætter en konsekvensændring af  

 lejeloven.
Ligeledes fremgår af bemærkningerne, at det er regeringens hensigt  

 at fremsætte forslag til lejelov for private boliger.
I forbindelse med  

 udformningen af et sådant lovforslag var det hensigten at foretage ovennævnte  

 konsekvensændring af lejelovens anvendelsesområde, inden den almene lejelov  

 træder i kraft den 1. juli 1998.
 Det foreslås i § 1 at foretage ovennævnte konsekvensændring af lejelovens  

 anvendelsesområde som en selvstændig ændring af lejeloven, idet det på grund  

 af tidsmæssige forhold næppe kan påregnes, at en ny lov om leje af private  

 boliger vil kunne være vedtaget inden 1. juli 1998.
 Ligeledes foreslås i §§ 2-4 af tidsmæssige grunde, at en række  

 revisionsbestemmelser i lejelovgivningen m.v. ændres således, at fremsættelse  

 af forslag til revision udskydes til folketingsåret 1998-99.
Økonomiske og administrative konsekvenser for det offentlige For private udlejningsejendomme medfører lovforslaget, at forsøgsordningen  

 med boligklagenævn i Københavns og Århus Amter i praksis forlænges med 1 år i  

 forhold til den oprindeligt fastsatte forsøgsperiode på 3 år.
Statsamternes udgifter vedrørende den oprindelige ordning er blevet  

 finansieret ved overførsel fra Boligministeriets ramme til  

 Indenrigsministeriet.
Omfanget heraf blev fastsat ud fra det sagsantal, der  

 forventedes ved indførelsen af ordningen.
Statsamternes udgifter som følge af  

 den foreslåede forlængelse af forsøgsordningen for private  

 udlejningsejendomme kan afholdes af Indenrigsministeriet inden for den  

 oprindeligt fastsatte rammeoverførsel.
 Herudover vil der til vederlag til nævnsmedlemmer og mæglere blive tale om  

 ubetydelige merudgifter, som afholdes inden for Bolig- og Byministeriets  

 ramme.
 Forslagene om ændrede revisionsbestemmelser vedrørende dels udgifter til  

 fællesantenner og dels lejefastsættelse ved genudlejning af gennemgribende  

 forbedrede lejemål skønnes ikke at medføre ændrede offentlige udgifter.
Erhvervsøkonomiske og erhvervsadministrative konsekvenser Lovforslaget skønnes ikke at have nævneværdige økonomiske eller  

 administrative konsekvenser for udlejerne.
Miljømæssige konsekvenser Lovforslaget skønnes ikke at have miljømæssige konsekvenser.
Forhold til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Der foreslås indsat en bestemmelse i lejelovens § 2, hvorved det  

 udtrykkeligt bestemmes, at loven ikke gælder for almene boliger, der er  

 omfattet af § 1 i lov om almene boliger.
Denne afgrænsning var forudsat ved  

 uarbejdelsen af lov om leje af almene boliger, jf. ovenfor under de  

 almindelige bemærkninger.
Til § 2 Revisionen af bestemmelserne om udgifter til fællesantenner m.v., jf. § 6  

 i lov nr. 306 af 17. maj 1995, foreslås udsat til folketingsåret 1998-99.
Ved lov nr. 968 af 17. december 1997 om leje af almene boliger er der  

 gennemført en revision af reglerne om udgifter til fællesantenner m.v., som  

 indebærer en betydelig forenkling af reglerne herom for det almene område.
En  

 kommende revision vil herefter alene tage sigte på de gældende regler om  

 udgifter til fællesantenner for boliger i private udlejningsejendomme og  

 andelsboliger.
Til § 3 Revisionen af bestemmelserne om en 3-årig forsøgsordning for  

 husordensovertrædelser og boligklagenævn i Københavns og Århus Amter, jf. §  

 5, i lov nr. 361 af 14. juni 1995, foreslås udsat til folketingsåret 1998-99.
Ved lov nr. 968 af 17. december 1997 om leje af almene boliger er der i  

 forlængelse af den midlertidige forsøgsordning for husordensovertrædelser og  

 boligklagenævn indført permanente regler om husordensovertrædelser samt  

 indført beboerklagenævn med kompetence til bl.a. at afgøre sager om  

 husordensovertrædelser.
En kommende revision vil herefter alene tage sigte på  

 forholdene vedrørende husordensovertrædelser i private udlejningsejendomme.
Til § 4 Revisionen af reglerne i boligreguleringslovens § 5 om lejefastsættelse  

 ved genudlejning af gennemgribende forbedrede lejemål, jf. § 4 i lov nr. 461  

 af 12. juni 1996, foreslås udsat til folketingsåret 1998-99.
Til § 5 Af hensyn til sammenhængen imellem lejeloven og lov om leje af almene  

 boliger, som træder i kraft den 1. juli 1998, foreslås loven at træde i kraft  

 den 1. juli 1998.
Skriftlig fremsættelse (15. april 1998) Bolig- og Byministeren (Jytte Andersen):
 Jeg tillader mig herved for Folketinget at fremsætte:
 Forslag til lov om ændring af lov om leje og forskellige andre love.  

 (Ændring af lejelovens anvendelsesområde og forskellige  

 revisionsbestemmelser).
(Lovforslag nr.
L 54).
Det er vurderet, at det af tidsmæssige årsager ikke er muligt at fremsætte  

 og få vedtaget en ny lejelov for det private udlejningsbyggeri i indeværende  

 folketingsår.
Dette indebærer, at der af tekniske grunde må foretages en  

 række mindre justeringer i den gældende lovgivning.
 Forslaget indeholder derfor en præcisering af, at lejeloven ikke gælder  

 for leje af boliger, der er omfattet af lov om leje af almene boliger, som  

 træder i kraft den 1. juli 1998.
 Endelig indeholder forslaget en udskydelse af tre revisionsbestemmelser.  

 Det drejer sig om revision af reglerne om udgifter til fællesantenner m.v.,  

 bestemmelserne om en 3-årig forsøgsordning for husordensovertrædelser og  

 boligklagenævn i Københavns og Århus Amter og reglerne i  

 boligreguleringsloven om lejefastsættelse ved genudlejning af gennemgribende  

 forbedrede lejemål.
Statsamternes udgifter vedrørende den oprindelige boligklagenævnsordning  

 er blevet finansieret ved overførsel fra Boligministeriets ramme til  

 Indenrigsministeriet.
Omfanget af udgifterne blev fastsat ud fra det  

 forventede sagsantal.
Statsamternes udgifter som følge af forlængelse af  

 ordningen kan afholdes af Indenrigsministeriet inden for den oprindelige  

 rammeoverførsel.
Herudover vil der til vederlag til nævnsmedlemmer og mæglere  

 blive tale om ubetydelige merudgifter, som afholdes inden for Bolig- og  

 Byministeriets ramme.
Iøvrigt oplyses det, at der er enighed med de kommunale  

 parter om forslagets økonomiske konsekvenser.
 Idet jeg i øvrigt henviser til lovforslaget og de bemærkninger, som  

 ledsager det, skal jeg anbefale forslaget til Tingets velvillige behandling.
Efter 2. behandling den 16. juni 1998 § 1 I lov om leje, jf. lovbekendtgørelse nr. 165 af 10. marts 1998, foretages  

 følgende ændring:
 1. I § 2 indsættes som stk. 3:
»Stk. 3. Loven gælder ikke for leje af boliger, som er  

 omfattet af § 1 i lov om leje af almene boliger.« § 2 I lov nr. 306 af 17. maj 1995 om ændring af lov om leje, lov om  

 boligbyggeri, lov om boliger for ældre og personer med handicap og lov om  

 andelsboligforeninger og andre boligfællesskaber. (Revision af reglerne om  

 udgifter til fællesantenner m.v.) foretages følgende ændring:
 1. I § 6 ændres »1997-98« til:  

 »1998-99«.
§ 3 I lov nr. 361 af 14. juni 1995 om ændring af lov om leje, lov om  

 midlertidig regulering af boligforholdene og lov om boligbyggeri.  

 (Forsøgsordning vedrørende husordensovertrædelser i Københavns og Århus  

 Amter) foretages følgende ændring:
 1. I § 5 ændres »1997-98« til:  

 »1998-99«.
§ 4 I lov nr. 461 af 12. juni 1996 om ændring af lov om midlertidig regulering  

 af boligforholdene. (Lejefastsættelse ved aftalens indgåelse m.v.) foretages  

 følgende ændring:
 1. I § 3 ændres »1997-98« til:  

 »1998-99«.
§ 5 Stk. 1. Loven træder i kraft den 1. juli 1998.
 Stk. 2. Uanset bestemmelsen i § 1, nr. 1, bevarer reglerne i  

 kapitel XII A i lov om leje, jf. lovbekendtgørelse nr. 165 af 10. marts 1998,  

 dog sin gyldighed, for så vidt angår en lejers tilsidesættelse af god skik og  

 orden, der har fundet sted før den 1. juli 1998.
