Fremsat den 14. marts 2006 af Majbrit Berlau (EL),  

 Jørgen Arbo‑Bæhr (EL),  

 Line Barfod (EL) og Frank Aaen (EL) Forslag til folketingsbeslutning om  

 vederlagsfri tandpleje og tandbehandling Folketinget pålægger regeringen inden udgangen af 2006:
1)  

 	  

 at fremsætte  

 lovforslag, der sikrer ældre, der er fyldt 65 år, førtidspensionister,  

 efterlønsmodtagere og kontanthjælpsmodtagere ret til to årlige vederlagsfrie  

 tandeftersyn samt vederlagsfri tandpleje og tandbehandling, 2)  

 	  

 at fremsætte  

 lovforslag, der sikrer alle borgere vederlagsfri paradentosebehandling,  

 herunder vederlagsfri behandling til forebyggelse af paradentose, 3)  

 	  

 at fremlægge en model  

 for, hvordan alle borgere kan sikres ret til vederlagsfrit forebyggende  

 tandeftersyn samt vederlagsfri tandpleje og tandbehandling over en 5-årig  

 henholdsvis 10-årig periode.
Bemærkninger til forslaget Beslutningsforslaget består af tre forslag:
 1.  

 	  

 Regeringen skal pålægges at fremsætte lovforslag, der sikrer  

 ældre, der er fyldt 65 år, førtidspensionister, efterlønsmodtagere og  

 kontanthjælpsmodtagere ret til to årlige vederlagsfrie tandeftersyn samt  

 vederlagsfri  

 tandpleje og tandbehandling.
 2.  

 	  

 Regeringen skal pålægges at fremsætte lovforslag, der sikrer alle  

 borgere vederlagsfri paradentosebehandling, herunder vederlagsfri behandling  

 til forebyggelse af paradentose.
 3.  

 	  

 Regeringen skal pålægges at fremlægge en model for, hvordan alle  

 borgere kan sikres ret til vederlagsfrit forebyggende tandeftersyn samt  

 vederlagsfri tandpleje og tandbehandling over en 5-årig henholdsvis 10-årig  

 periode.
 Alle tre initiativer skal iværksættes inden udgangen af 2006.
 Enhedslistens mere langsigtede målsætning er, at alle borgere  

 sikres ret til vederlagsfri forebyggende tandpleje og vederlagsfri  

 tandbehandling, jf. beslutningsforslagets punkt 3.
 Enhedslisten er imidlertid af den opfattelse, at der er  

 områder, hvor det er påkrævet med indførelse af vederlagsfri tandbehandling  

 m.v. meget hurtigt, jf. beslutningsforslagets punkt 1 og 2.
 Nedenfor gennemgås de tre foreslåede initiativer og baggrunden  

 herfor.
Bemærkninger til forslagets enkelte bestemmelser Ad  

 1: vederlagsfri tandpleje og tandbehandling til visse befolkningsgrupper Enhedslisten har som mål at etablere gratis tandpleje og gratis  

 tandbehandling til alle borgere i Danmark.
Enhedslisten finder det  

 paradoksalt,  

 at sygdom i munden anses som et privat problem, medens sygdom på f.eks.  

 læberne  

 anses som et samfundsproblem.
Hvorfor skal man betale for at kunne tygge sin  

 mad, for at være fri for tandsmerter og for at være fri for psykiske gener på  

 grund af grimme tænder, når det er gratis at få sat et brækket ben sammen? Ifølge Enhedslisten burde alle borgere have ret til  

 vederlagsfri behandling af deres tandsæt, ganske som alle borgere har ret til  

 vederlagsfri behandling, når det drejer sig om legemsdele uden for mundhulen.
 Enhedslisten finder ikke, at der er nogen sundhedsmæssig,  

 social eller samfundsøkonomisk begrundelse for at bevare den  

 forskelsbehandling, der ligger i, at tandpleje og mundhulesygdomme anses for  

 et  

 privat anliggende for voksne  tværtimod.
Enhedslisten lægger megen vægt på den forebyggende og  

 sundhedsfremmende indsats, og en forebyggende og vederlagsfri tandpleje er  

 vigtig og effektiv med hensyn til at forbedre den samlede tandsundhed.
Dertil  

 kommer, at en forebyggende indsats ikke blot vil være til gavn og glæde for  

 den  

 enkelte borger, men også for samfundet som helhed.
 Erfaringerne fra de områder, hvor der er eller har været  

 vederlagsfri tandpleje viser også, hvor markant en forskel en sådan  

 forebyggende  

 og sundhedsfremmende indsats gør.
 Enhedslisten skal navnlig fremhæve den kommunale tandpleje for  

 børn og unge, hvor tandsundheden er forbedret væsentligt som følge af den  

 systematiske forebyggende og sundhedsfremmende indsats, jf. bl.a. artiklen  

 »Forebyggelses-  

 og sundhedsarbejdet i den kommunale tandpleje i Danmark« af Poul Erik  

 Petersen  

 og Ana Maria Torres, Tandlægernes Nye Tidsskrift, 1995, nr. 3, side 76-84.
Også forsøgsordningerne med kommunal tandpleje for pensionister  

 og kontanthjælpsmodtagere i Ballerup Kommune og Herlev Kommune er værd at  

 fremhæve, når man taler om betydningen af vederlagsfri forebyggende tandpleje  

 og tandbehandling.
Disse forsøgsordninger har vist, at store grupper af  

 kontanthjælpsmodtagere og pensionister alene af økonomiske grunde har haft et  

 efterslæb i tandpleje i forhold til andre samfundsgrupper, og at mange på den  

 baggrund har været udsat for »radikal« tandbehandling i form af  

 tandudtrækninger,  

 jf. bl.a. artiklen »Effektevaluering af forsøgsordning med kommunal tandpleje  

 for pensionister og kontanthjælpsmodtagere« af Poul Erik Petersen og Per  

 Antoft, Tandlægernes Nye Tidsskrift, 2000, nr. 6, side 4-12.
 Erfaringerne fra de to forsøgsordninger har endvidere vist, at  

 der er behov for en umiddelbar hjælp til og indsats for de  

 befolkningsgrupper,  

 der er omfattet af beslutningsforslagets punkt 1, navnlig når man som  

 Enhedslisten er af den opfattelse, at det er en ret for alle borgere at kunne  

 bevare eget tandsæt.
 Beslutningsforslagets punkt 1 indebærer, at de omhandlede  

 befolkningsgrupper skal tilbydes to årlige vederlagsfrie tandeftersyn og  

 vederlagsfri tandpleje og tandbehandling, der er nødvendig af hensyn til  

 tandsundheden.
Evalueringen af Herlevforsøget viste bl.a., at forsøget havde  

 været med til at bedre situationen for begge målgrupper.
Bl.a. var der øget  

 deltagelse i tandpleje, og mundsundheden var forbedret målt ved færre  

 ubehandlede  

 huller, færre tandkødssygdomme og en bedre protesestatus.
Også egen omsorg  

 for  

 tand- og mundsundheden var blevet forbedret.
Begge målgrupper havde bl.a.  

 fået  

 større tiltro til, at tænder kan bevares, ligesom der var en positiv  

 udvikling  

 i erkendelsen af symptomer på tandkødssygdomme og viden om personlig  

 tandpleje.  

 Der henvises til rapporten »Effektevaluering af forsøgsordning med kommunal  

 tandpleje for pensionister og kontanthjælpsmodtagere i Herlev Kommune«,  

 Tandlægeskolen, Poul Erik Petersen, 1999.
 Lignende resultater viste evalueringen af Ballerupforsøget, jf.  

 artiklen »Tandpleje og tandstatus hos ældre i Ballerup« af Poul Erik Petersen  

 og Bjarne Nørtorv, Tandlægernes Nye Tidsskrift, 1999, nr. 12.
 Ad 2: vederlagsfri paradentosebehandling,  

 herunder vederlagsfri behandling til forebyggelse af paradentose.
Paradentose plager hver fjerde dansker og er dermed at anse for  

 en folkesygdom.
På den baggrund bør paradentose helt på linje med andre  

 folkesygdomme betragtes og behandles som et samfundsanliggende.
Det betyder,  

 at  

 alle borgere skal have ret til vederlagsfri behandling til forebyggelse af  

 paradentose og vederlagsfri egentlig paradentosebehandling som bl.a.  

 kirurgiske  

 indgreb.
Under det vederlagsfrie forebyggende arbejde henhører også løbende  

 behandling af tandsten og bakteriebelægninger.
 Ad  

 3: regeringens fremlæggelse af to modeller for, hvordan alle borgere kan  

 sikres  

 vederlagsfri forebyggende tandpleje og vederlagsfri tandbehandling.
Siden den obligatoriske skoletandplejes indførelse i 1972 er  

 tandsundheden i Danmark blevet forbedret.
Forsøgsordningerne med kommunal  

 tandpleje for pensionister og kontanthjælpsmodtagere i Ballerup og Herlev  

 peger  

 i samme retning.
 Enhedslisten foreslår derfor, at regeringen formulerer et  

 udspil, som tilkendegiver, hvordan man over en 5-årig henholdsvis 10-årig  

 periode sikrer vederlagsfri forebyggende tandpleje og vederlagsfri  

 tandbehandling til alle borgere med udgangspunkt i de indhøstede erfaringer  

 fra  

 Herlev og Ballerup.
De nye storkommuner får efter kommunalreformen til opgave at  

 varetage den forebyggende sundhedspleje.
Herunder hører tandpleje som et  

 oplagt  

 emne.
I tilknytning til de kommende kommunale sundhedscentre kan der med  

 udgangspunkt i skoletandplejen udvikles en forebyggende offentlig  

 tandplejeindsats, der år for år inddrager stadig flere årgange af  

 befolkningen  

 under denne tjeneste.
 En blandt flere metoder til igangsættelse af en sådan plan for  

 samfundets overtagelse af tandlægeregningen kan bl.a. ske gennem kommunale  

 forsøg på linje med forsøgsordningerne i Ballerup og Herlev, men vel at mærke  

 ved at inddrage hele befolkninger heri.
 Såvel forsøgsvirksomheden som selve planens iværksættelse  

 forudsætter statsfinansiering.
Skriftlig fremsættelse Majbrit  

 Berlau  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om vederlagsfri tandpleje og tandbehandling.
(Beslutningsforslag nr.
B 88).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
