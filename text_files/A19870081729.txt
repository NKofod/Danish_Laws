 Hermed bekendtgøres lov nr. 151 af 24. april 1963 om  

 udførsel af kartofler med de ændringer, som følger af lov nr. 213 af 4. juni  

 1965 og lov nr. 256 af 8. juni 1977.
- § 1.  Landbrugsministeren kan fastsætte regler om, at  

 kartofler, der sælges eller udbydes til salg til forbrug eller forarbejdning  

 her i landet, skal opfylde nærmere foreskrevne krav, herunder med hensyn til  

 kvalitet, størrelse, pakning og mærkning.
Landbrugsministeren kan fastsætte  

 regler om indretning og drift af virksomheder, der foretager opbevaring eller  

 kvalitetssortering af kartofler.
 Stk. 2.  Kartofler må kun udføres her fra landet,  

 såfremt de opfylder nærmere af landbrugsministeren foreskrevne krav og i  

 øvrigt fremtræder som velbehandlede salgsvarer.
 Stk. 3.  Landbrugsministeren kan fastsætte regler om  

 kontrol med overholdelse af bestemmelserne, herunder om registrering af  

 personer og virksomheder, der foretager opbevaring, kvalitetssortering eller  

 udførsel af kartofler, og om pligt til førelse af regnskab med køb og salg af  

 kartofler.
 Stk. 4.  Bestemmelserne i § 7 i lov nr. 310 af 6. juni  

 1973 om levnedsmidler m.v. finder tilsvarende anvendelse på bestemmelserne i  

 stk. 1-3 og de i medfør heraf fastsatte regler.
§ 2.  Udførsel af kartofler til lande uden for Det  

 europæiske økonomiske Fællesskab er kun tilladt personer eller virksomheder,  

 der er autoriseret dertil af landbrugsministeren.
Ministeren kan dog tillade,  

 at personer eller virksomheder uden autorisation udfører mindre partier  

 kartofler til skibsproviantering.
Stk. 2.  Autorisation meddeles til ansøgere, der Stk. 3.  Autorisation kan nægtes, såfremt det under  

 hensyn til den måde, på hvilken den pågældende tidligere har drevet  

 erhvervsmæssig virksomhed, må befrygtes, at han ikke vil drive den omhandlede  

 eksportvirksomhed på en under hensyn til landets eksportinteresser forsvarlig  

 måde.
§ 3.  Landbrugsministeren kan tilbagekalde en  

 autorisation, Stk. 2.  En i medfør af stk. 1, nr. 1), truffet  

 afgørelse kan af den, afgørelsen vedrører, forlanges indbragt for domstolene.  

 Begæring herom skal fremsættes inden 4 uger efter, at afgørelsen, der skal  

 indeholde oplysning om adgangen til at begære domstolsprøvelse og om fristen  

 herfor, er meddelt.
Ministeren anlægger retssag mod den pågældende i den  

 borgerlige retsplejes former.
Såfremt det må anses for påkrævet, kan det i  

 afgørelsen bestemmes, at denne, uanset om der begæres domstolsprøvlese, har  

 virkning fra det tidspunkt, den er meddelt.
Når sagen er anlagt, kan retten  

 ved kendelse afgøre, om den pågældende må udøve virksomheden under sagens  

 behandling.
Såfremt tilbagekaldelsen findes lovlig ved dommen, kan det i  

 denne bestemmes, at anke ikke har opsættende virkning.
 § 4.  I sager vedrørende meddelelse eller nægtelse,  

 henholdsvis tilbagekaldelse, af autorisationen skal landbrugsministeren  

 indhente erklæringer fra Landbrugsrådet, Grosserer-Societetets Komitee (* 1)  

 og Provinshandelskammeret, (* 1) forinden han træffer sin afgørelse.
 § 5.  Landbrugsministeren kan efter indstilling fra  

 Landbrugsrådet, De danske Landboforeninger og De danske Husmandsforeninger  

 lade opkræve en afgift af kartoffelarealer, der underkastes vækstinspektion  

 efter bestemmelse udstedt i medfør af denne lov.
 Indkomne afgiftsbeløb anvendes efter indstilling fra fornævnte  

 organisationer til forædlings- og fremavlsarbejde med kartofler.
 § 6.  Den, der udfører eller forsøger at udføre  

 kartofler uden at være autoriseret eller uden at have opnået tilladelse  

 dertil i henhold til § 2, stk. 1, straffes med bøde.
Stk. 2.  Den, der ved meddelelse af urigtige eller  

 vildledende oplysninger eller ved fortielse af oplysninger, der er af  

 betydning for sagens afgørelse, opnår eller søger at opnå undtagelse fra  

 eller tilladelse i henhold til denne lov eller de i medfør af loven givne  

 forskrifter, straffes med bøde, medmindre strengere straf er forskyldt efter  

 borgerlig straffelov.
Det samme gælder den, der handler i strid med de  

 vilkår, under hvilke en sådan undtagelse eller tilladelse er meddelt, eller  

 forsøger herpå.
 Stk. 3.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne og forsøg herpå.
Stk. 4.  Der kan pålægges en virksomheds ejer eller  

 bruger bødeansvar, selv om overtrædelsen ikke kan tilregnes ham som forsætlig  

 eller uagtsom.
For overtrædelser, der begås af aktieselskaber,  

 andelsselskaber el.lign., kan der pålægges selskabet som sådant bødeansvar.  

 For bødeansvar fastsættes ingen forvandlingsstraf.
 § 7.  (Overgangsbestemmelser, udeladt).
 § 8.  Loven gælder ikke for Færøerne og Grønland.
 Lov nr. 256 af 8.juni 1977 om ændring af lov om udførsel af kartofler  

 fastsættes i § 2, at loven der tilføjer § 1, stk. 1, 3 og 4, træder i kraft  

 den 1. juli 1977.
