Strakspåbud til bygherre om at udbedre manglerne i planen for sikkerhed og sundhed og påbud om autoriseret rådgiver Arbejdsmiljøklagenævnet har på møde den 28. april 2009 behandlet XX´s klage over Arbejdstilsynets afgørelse af 2. juli 2008 over påbud om at virksomheden straks skal ajourføre plan for sikkerhed og sundhed samt påbud om at virksomheden skal bruge en autoriseret arbejdsmiljørådgiver til at forebygge, at overtrædelsen gentager sig.
Nævnet traf følgende A F G Ø R E L S E Arbejdsmiljøklagenævnet er enig med Arbejdstilsynet i, at XX straks skal ajourføre plan for sikkerhed og sundhed.
 Nævnets afgørelse skal efterkommes straks.
 Arbejdsmiljøklagenævnet er endvidere enig med Arbejdstilsynet i, at XX skal bruge en autoriseret arbejdsmiljørådgiver til at forebygge, at overtrædelsen gentager sig.
 Tilbagemeldingen om indgåelse af aftale med autoriseret arbejdsmiljørådgiver skal ske til Arbejdstilsynet senest den 15. juni 2009.
 Påbuddet om autoriseret arbejdsmiljørådgiver skal være efterkommet senest den 24. august 2009.
 Arbejdsmiljøklagenævnet fastholder således Arbejdstilsynets afgørelse af 2. juli 2008.
B E G R U N D E L S E Arbejdsmiljøklagenævnet har ved afgørelsen lagt til grund, at Arbejdstilsynet den 25. juni 2008 besøgte byggepladsen ... Ved besøget konstaterede Arbejdstilsynet, at der var beskæftiget 13 personer på byggepladsen, samt at de ansatte kom fra flere virksomheder.
 Arbejdstilsynet konstaterede ved besøget endvidere følgende arbejdsmiljøproblemer på byggepladsens fællesområder:
 Der var ikke truffet foranstaltninger mod nedstyrtning,  elementmontørerne var i gang med montage af kældervægge ind i gruben og arbejdede og færdedes langs ydersiden af kældervæggen ved facade mod .., hvor der ikke blev etableret arbejdsareal på mindst 1 m målt i knæhøjden.
Skråningen mod .. var ikke udført i jomfruelig jord, der var gamle kloakledninger, vandledninger, store betonklodser m.m.,  en medarbejder, ansat hos , var i gang med at bore huller i fundamentet ved facade mod .
På det sted var fundamentets overkant ca. 1 m over terræn.
Desuden var der vand i hullet langs fundamentet, mellem fundamentet og skråningen.
Vanddybde kunne ikke vurderes,  en del af skråningen mod .. udført med lodrette sider, samt ved en del af skråningen på denne side var jord skredet ned, så anlægget var negativ,  2 elektrikere var i gang med flytning af elforsynings kabel 4x240mm2, og færdedes på skråningen ved facade mod ..,  der var ikke etableret et arbejdsareal på ydersiden af kældervæggen, hvor de ansatte færdedes og arbejdede,  der var ikke etableret færdselsveje.
Der var ikke etableret flugtveje og op - og nedgang i byggegruben.
Der var kun en adgangsvej/rampe etableret i nord - vestlige del af byggegruben, hvor der blev konstateret gående og kørende trafik, og  der lå ubeskyttede kabler og ledninger på tværs af de fælles færdselsveje.
Der blev ved besøget afgivet flere strakspåbud til nogle af de virksomheder som arbejdede på byggepladsen.
De afgivne strakspåbud vedrørte indretningen af byggepladsen.
Arbejdstilsynet fik ved besøget udleveret en kopi af plan for sikkerhed og sundhed på byggepladsen, som var udarbejdet af XX.
Planen omfattede ifølge Arbejdstilsynet en byggepladstegning dateret 20. maj 2008, en mangelfuld adresseliste, et skematisk oversigt over sikkerhedsorganisationen, en tidsplan, henvisning til byggepladstegning i forbindelse med områder med særlige risici.
 Arbejdstilsynet har konstaterede følgende mangler ved planen:
 Planen var dateret den 23. november 2007, men det fremgik ikke, at den var blevet revideret,  byggepladstegningen havde følgende mangler: Manglende markering af adgangs-, transport- og flugtveje, manglende markering af kraner, manglende plads til materialedepoter, midlertidige værksteder og affaldscontainere, manglende markering af tilslutning til el, vand og kloak samt manglende markering af alarm-, brand-, rednings- og førstehjælpsudstyr,  der var følgende mangler ved angivelsen af byggepladsens færdselsområder: Manglende markering af adgangs-, transport- og flugtveje,  de områder, hvor der ville blive udført arbejde af flere arbejdsgivere og deres ansatte, var ikke angivet,  det var angivet, hvor arbejdet medførte særlige risici, men angivelserne havde følgende mangler: Der ville i henhold til tidsplanen blive udført murerarbejde, VVS- arbejde og el-arbejde samtidig med elementmontage.
Der var ikke nærmere defineret hvordan arbejdet skulle planlægges,  der var ingen procedure for løbende kontrol med installationer, sikkerhedsforanstaltninger og eventuelle særlige risici,  der var ingen angivelse af, hvem der forestod den løbende kontrol og samordning af beredskabs-, evakuerings- og øvelsesplaner, og  det fremgik ikke af planen, hvem der skulle tilvejebringe, vedligeholde og fjerne de planlagte fælles sikkerhedsforanstaltninger i fællesområderne og eventuelle fælles velfærdsforanstaltninger.
Vedr. strakspåbuddet Bygherren skal, inden byggepladsen etableres, udarbejde en skriftlig plan for sikkerhed og sundhed i forbindelse med dens indretning og drift, hvis to eller flere arbejdsgivere samtidigt på samme byggeplads beskæftiger flere end 10 personer.
Planen skal indgå i samarbejdet om sikkerhed og sundhed på byggepladsen, den skal løbende ajourføres, og den skal i hele byggeperioden være tilgængelig for de ansatte og arbejdsgiverne på byggepladsen.
Det fremgår af § 4 i bekendtgørelsen om bygherrens pligter.
En plan for sikkerhed og sundhed skal indeholde 1) En organisationsplan, 2) En byggepladstegning, 3) En tidsplan, 4) En angivelse af færdselsområderne, 5) En angivelse af de områder, hvor der vil blive udført arbejde af flere arbejdsgivere og deres ansatte, 6) En angivelse af de fælles sikkerhedsforanstaltninger, der etableres i fællesområderne, 7) En afgrænsning af de områder, hvor arbejdet medfører særlige risici, 8) En procedure for løbende kontrol med installationer, sikkerhedsforanstaltninger og eventuelle særlige risici m.v., 9) En angivelse af hvem, der forestår en eventuel planlagt løbende kontrol og samordning af beredskabs-, evakuerings- og øvelsesplaner.
Det fremgår af bekendtgørelsens § 6, stk. 1.
Byggepladstegningen skal vise, hvor der er 1) eksisterende risici på arealet og hvilke risici, 2) adgangs-, transport- og flugtveje, 3) kran, hejs og stilladser, 4) afsat plads til materialedepoter, midlertidige værksteder og affaldscontainere, 5) afsat plads til velfærdsforanstaltninger, 6) tilslutning til el, vand og kloak og 7) alarm-, brand-, rednings- og førstehjælpsudstyr.
Det fremgår af bekendtgørelsens § 6, stk. 2.
Tidsplanen skal angive, hvornår den enkelte arbejdsgiver har arbejdsopgaver på byggepladsen og hvor meget tid, der er afsat til de enkelte arbejder eller arbejdsfaser.
Det fremgår af bekendtgørelsens § 6, stk. 3.
Det skal af planen fremgå hvem, der til ethvert tidspunkt skal tilvejebringe, vedligeholde og fjerne de planlagte fælles sikkerhedsforanstaltninger i fællesområderne og eventuelle fælles velfærdsforanstaltninger samt sørge for orden og ryddelighed, herunder snerydning, grusning og fjernelse af affald.
Det fremgår af bekendtgørelsens § 6, stk. 4.
 Arbejdsmiljøklagenævnet har ved afgørelsen lagt vægt på, at XX som bygherre har pligt til at udarbejde en skriftlig plan for sikkerhed og sundhed, og sundhed i forbindelse med indretning og driften af byggepladsen, henset til at der på besøgstidspunktet og afgørelsestidspunktet var flere arbejdsgivere, der samtidig beskæftigede 13 personer.
Arbejdsmiljøklagenævnet har videre lagt vægt på, at Arbejdstilsynet har påvist flere væsentlige mangler i den udarbejdede plan for sikkerheds og sundhed, idet Arbejdstilsynet i forhold til flere entreprenører har konstateret overtrædelser vedrørende nedstyrtningsfare, færdselsveje og kabler og elledninger.
Det er således klagenævnets vurdering, at planen ikke lever op til kravene til plan for sikkerhed og sundhed i bekendtgørelsen om bygherrens pligter, idet planen havde mangler vedrørende samme forhold.
Vedr. påbuddet om autoriseret arbejdsmiljørådgiver Bygherren skal efterkomme påbud om brug af autoriseret arbejdsmiljørådgiver, når Arbejdstilsynet træffer afgørelse om overtrædelser af kapitel 3 i bekendtgørelse om bygherrens pligter.
Det fremgår af § 7, i bekendtgørelsen om brug af autoriseret arbejdsmiljørådgivere.
Manglende eller væsentlige mangler ved skriftlig plan for sikkerhed og sundhed i forbindelse med indretning og drift af en byggeplads, jf. kapitel 3 i bekendtgørelse om bygherrens pligter, medfører et påbud om brug af autoriseret arbejdsmiljørådgiver.
Det fremgår af § 34 i ovennævnte bekendtgørelse.
 Arbejdsmiljøklagenævnet har lagt vægt på, at de af Arbejdstilsynet beskrevne mangler i virksomhedens plan for sikkerhed og sundhed for den omhandlede byggeplads må karakteriseres som væsentlige mangler, idet Arbejdstilsynet har konstateret flere overtrædelser af regler i bekendtgørelsen om indretning af en byggeplads, og har givet påbud til de virksomheder, som arbejdede på byggepladsen.
Med hensyn til de i klagen anførte klagepunkter skal Arbejdsmiljøklagenævnet henvise til at Arbejdstilsynet har anmodet den tilsynsførende om at afgive en udtalelse.
Der henvises i den forbindelse til Arbejdstilsynets notat af 26. september 2008, hvilket ikke giver klagenævnet anledning til bemærkninger.
Arbejdsmiljøklagenævnet skal overfor Arbejdstilsynet bemærke, at Arbejdstilsynet i bilag 2 vedr. påbuddet om brug af autoriseret arbejdsmiljørådgiver har konstateret, at der er afgivet påbud om at ajourføre plan for sikkerhed og sundhed.
Arbejdstilsynet har herefter som begrundelse for rådgiverpåbuddet henvist til at arbejdsmiljøproblemet er omfattet af bekendtgørelsens §§ 7 og 34 i rådgiverbekendtgørelsen, hvilket betyder at bygherren skal bruge en autoriseret rådgiver.
Klagenævnet finder det kritisabelt, at afgørelsen vedrørende påbuddet om brug af autoriseret arbejdsmiljørådgiver er mangelfuldt begrundet, idet Arbejdstilsynet i sin begrundelse for påbuddet ikke har taget stilling til, om der er væsentlige mangler i virksomhedens plan for sikkerhed og sundhed.
Klagenævnet finder dog ikke, at Arbejdstilsynets påbud om brug af autoriseret arbejdsmiljørådgiver er ugyldigt, idet bilag 2 henviser til bilag 1, hvoraf det fremgår at Arbejdstilsynet i forhold til flere entreprenører konstaterede overtrædelser vedrørende bl.a. nedstyrtningsfare og færdselsveje og at XX´s plan for sikkerhed og sundhed ikke lever op til de krav som stilles i bekendtgørelsen om bygherrens pligter.
R E G L E R Arbejdsmiljøklagenævnet henviser til:
 § 37, stk. 1 og stk. 2, § 77, stk. 1 og § 77 a, i lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007,  § 7, § 34, § 37, §§ 41-44 og §§ 48-49, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere, og  § 1, §§ 4-6, i Arbejdsministeriets bekendtgørelse nr. 576 af 21. juni 2001 om bygherrens pligter.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet, brev af den 14. oktober 2008 fra XX og brev modtaget den 14. april 2009 fra XX.
På klagenævnets vegne Kopi til De kan læse om afgørelsens retlige grundlag på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005, med de ændringer der følger af lov nr. 175 af 27. februar 2007 § 37. Ved bygge- og anlægsvirksomhed af en vis størrelse, hvor flere arbejdsgivere er beskæftiget på samme arbejdssted, skal bygherren planlægge, afgrænse og koordinere foranstaltningerne til fremme af de ansattes sikkerhed og sundhed.
Stk. 2. Beskæftigelsesministeren fastsætter nærmere regler om bygherrens pligter efter stk. 1, herunder om 1) afgrænsning af de enkelte arbejdsgiveres opgaver i fællesområderne, inden arbejdet sættes i gang, 2) udarbejdelse af en plan for sikkerhed og sundhed, inden byggepladsen etableres, 3) koordinering af foranstaltninger til fremme af sikkerhed og sundhed i fællesområderne, medens arbejdet er i gang, og 4) udpegning af koordinator med den fornødne viden om og uddannelse i sikkerheds- og sundhedsmæssige spørgsmål til at varetage koordineringen af de sikkerheds- og sundhedsmæssige foranstaltninger på arbejdsstedet.
 Stk. 3. Beskæftigelsesministeren fastsætter nærmere regler om bygherrens pligt til at anmelde større bygge- og anlægsarbejder til Arbejdstilsynet.
 Stk. 4. Bygherren skal i øvrigt medvirke til, at arbejdsgiveren kan udføre bygge- og anlægsarbejdet sikkerheds- og sundhedsmæssigt fuldt forsvarligt.
 § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
Stk.2 § 77 a.
Arbejdstilsynet kan påbyde, at modtageren af påbud skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.
Arbejdsministeriet bekendtgørelse nr. 576 af 21. juni 2001 om bygherrens pligter § 1. Bekendtgørelsen omfatter ethvert bygge- og anlægsarbejde.
Ved bygge- og anlægsarbejde forstås i denne bekendtgørelse:
1) arbejde, der udføres i forbindelse med opførelse og ændring af bygninger og konstruktioner, herunder montagearbejder, 2) opførelse og ændring af veje, tunneler, broer, havne og lignende anlæg, 3) grave- og jordarbejde i forbindelse med ovennævnte, 4) rør- og kabellægning, 5) reparations- og vedligeholdelsesarbejder af ovennævnte og 6) nedbrydning og demontering af ovennævnte eller dele heraf.
Kapitel 3 Planlægning § 4. Bygherren skal, inden byggepladsen etableres, udarbejde en skriftlig plan for sikkerhed og sundhed i forbindelse med dens indretning og drift, hvis to eller flere arbejdsgivere samtidigt på samme byggeplads beskæftiger flere end 10 personer.
 Stk. 2. Planen skal indgå i samarbejdet om sikkerhed og sundhed på byggepladsen, den skal løbende ajourføres, og den skal i hele byggeperioden være tilgængelig for de ansatte og arbejdsgiverne på byggepladsen.
§ 5. Bygherren skal i forbindelse med udarbejdelse af planen for et bygge- og anlægsarbejde sikre 1) at eksisterende installationer i jorden identificeres og kontrolleres samt i nødvendigt omfang sikres og tydeligt afmærkes, inden arbejdet påbegyndes, 2) at eventuelle særlige risici på arealet identificeres, vurderes og i nødvendigt omfang imødegås og tydeligt afmærkes, inden arbejdet iværksættes, 3) at nødvendige tekniske installationer etableres og fremføres rettidigt til brugsstederne samt i nødvendigt omfang kontrolleres og vedligeholdes, 4) at færdsel på byggepladsen på ethvert tidspunkt kan foregå under fuldt forsvarlige forhold, herunder med den nødvendige belysning af færdselsveje, 5) at egnede tekniske hjælpemidler kan anvendes i nødvendigt omfang, 6) at materialer kan afsættes på hensigtsmæssig plads og på stabilt underlag, 7) at områder, hvor der udføres arbejdsprocesser, der indebærer særlige risici, så vidt muligt ikke samtidig skal være arbejdsområde eller færdselsområde for andre, 8) at der er fastsat procedure for løbende kontrol med installationer, sikkerhedsforanstaltninger og eventuelle særlige risici m.v. og 9) at der om nødvendigt er fastsat en samordning af beredskabs-, evakuerings- og øvelsesplaner efter § 23 i bekendtgørelse om arbejdets udførelse.
 § 6. Planen skal omfatte:
 1) En organisationsplan.
 2) En byggepladstegning.
 3) En tidsplan.
 4) En angivelse af færdselsområderne.
 5) En angivelse af de områder, hvor der vil blive udført arbejde af flere arbejdsgivere og deres ansatte.
 6) En angivelse af de fælles sikkerhedsforanstaltninger, der etableres i fællesområderne.
 7) En afgrænsning af de områder, hvor arbejdet medfører særlige risici.
 8) En procedure for løbende kontrol med installationer, sikkerhedsforanstaltninger og eventuelle særlige risici m.v.
 9) En angivelse af hvem, der forestår en eventuel planlagt løbende kontrol og samordning af beredskabs-, evakuerings- og øvelsesplaner.
Stk. 2. Byggepladstegningen skal vise, hvor der er 1) eksisterende risici på arealet og hvilke risici, 2) adgangs-, transport- og flugtveje, 3) kran, hejs og stilladser, 4) afsat plads til materialedepoter, midlertidige værksteder og affaldscontainere, 5) afsat plads til velfærdsforanstaltninger, 6) tilslutning til el, vand og kloak og 7) alarm-, brand-, rednings- og førstehjælpsudstyr.
Stk. 3. Tidsplanen skal angive, hvornår den enkelte arbejdsgiver har arbejdsopgaver på byggepladsen og hvor meget tid, der er afsat til de enkelte arbejder eller arbejdsfaser.
Endvidere skal tidsplanen angive i hvilke perioder, der skal foregå arbejde, som medfører særlig fare, jf. bilag 1.
 Stk. 4. Det skal fremgå af planen hvem, der til ethvert tidspunkt skal tilvejebringe, vedligeholde og fjerne de planlagte fælles sikkerhedsforanstaltninger i fællesområderne og eventuelle fælles velfærdsforanstaltninger samt sørge for orden og ryddelighed, herunder snerydning, grusning og fjernelse af affald.
 Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere:
 § 7. Bygherren skal efterkomme påbud om brug af autoriseret arbejdsmiljørådgiver, når Arbejdstilsynet træffer afgørelse om overtrædelser af kapitel 3 i bekendtgørelse om bygherrens pligter.
 § 34. Manglende eller væsentlige mangler ved skriftlig plan for sikkerhed og sundhed i forbindelse med indretning og drift af en byggeplads, jf. kapitel 3 i bekendtgørelse om bygherrens pligter.
 § 37. Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.
 Stk. 2. Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.
 § 41. Ved rådgivningspåbud efter § 7 har bygherren pligt til at bruge en autoriseret arbejdsmiljørådgiver til at bistå med rådgivning til at få gennemført initiativer, der sikrer, at bygherren i den konkrete plan for sikkerhed og sundhed, der har medført påbud om rådgivning, får rettet op på manglerne, samt at bygherren fremover har arbejdsgange, der sikrer, at en fremtidig plan for sikkerhed og sundhed ikke er mangelfuld.
 § 42. Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.
 Stk. 2. Aftalen skal indeholde angivelser af, hvordan pligter i forbindelse med rådgivningspåbud efterkommes.
 Stk. 3. Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 § 43. Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.
 Stk. 2. Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.
 Stk. 3. Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.
 Stk. 4. Bygherren er undtaget fra pligten i stk. 2.
 § 44. Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.
 Stk. 2. Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 3. Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.
 Stk. 4. Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.
 § 48. Redegørelsen skal ved rådgivningspåbud efter § 7 indeholde følgende elementer:
1) hvordan rådgivningspåbuddet og påbuddet om plan for sikkerhed og sundhed er efterkommet, og 2) hvilke initiativer der er sat i værk for at sikre, at bygherren, hvis han på ny er ansvarlig for udarbejdelse af en plan for sikkerhed og sundhed, udarbejder en plan, der ikke indeholder væsentlige mangler.
 § 49. Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.
 Stk. 2. Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.
 Stk. 3. Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.
 Stk. 4. Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.
 Stk. 5. Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.
 Stk. 6. Bygherren er undtaget for pligten i stk. 4.
Arbejdstilsynets bekendtgørelse nr. 589 af 22. juni 2001 om indretning af byggepladser og lignende arbejdssteder Kapitel 1 Område § 1. Bekendtgørelsen gælder for indretningen af arbejdssteder for bygge- og anlægsarbejde (byggepladser), hvad enten arbejdet udføres af ansatte, arbejdsgiver selv eller af selvstændige uden ansatte.
 Stk. 2.
 § 4. Forpligtelserne ifølge bekendtgørelsen påhviler arbejdsgivere, virksomhedsledere, arbejdsledere og øvrige ansatte efter arbejdsmiljølovgivningens almindelige regler, jf. lovens kapitel 4.
Kapitel 6 Adgangs- og transportveje § 35. Byggepladsen skal være indrettet med et tilstrækkeligt antal adgangsveje og transportveje af en sådan størrelse og beskaffenhed, at færdslen kan foregå uden fare for sikkerhed eller sundhed.
Adgangs-, transport- og færdselsarealer skal i fornødent omfang være indrettede, så egnede tekniske hjælpemidler kan anvendes.
 Stk. 2.
