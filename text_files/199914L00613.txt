Betænkning afgivet af  

 Uddannelsesudvalget den 16. maj 2000 Betænkning over Forslag til lov om Danmarks Pædagogiske  

 Universitet Udvalget har behandlet lovforslaget i nogle møder  

 og har herunder stillet spørgsmål til undervisningsministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Akademikernes Centralorganisation, Amtsrådsforeningen, BUPL, Civiløkonomerne, Danmarks Jurist- og Økonomforbund, Danmarks Lærerforening, Danmarks Lærerhøjskole, Rektoratet, Danmarks Pædagogiske Institut, Dansk Folkeoplysnings Samråd, Dansk Magisterforening, Dansk Psykolog Forening, Dansk Sygeplejeråd, De Studerendes Råd, Erhvervssprogligt Forbund, Forskningscenter for Voksenuddannelse, Ingeniørforeningen i Danmark, Iversen, Niels, Danmarks Lærerhøjskole, Iversen, Niels, tillidsrepræsentant, København, Kommunernes Landsforening, Landsforbundet af Voksen- Og Ungdomsundervisere, Landsorganisationen i Danmark, Poulsen, Ib, Danmarks Lærerhøjskole Pædagogseminariernes Rektorforsamling, Roskilde Universitetscenter, Syddansk Universitet og Århus Kommune, Skolerådmanden.
 Der er af undervisningsministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de af undervisningsministeren stillede ændringsforslag.
Et flertal inden for flertallet (Socialdemokratiets,  

 Socialistisk Folkepartis, Det Radikale Venstres og Enhedslistens medlemmer af  

 udvalget) har lagt til grund, at lovforslagets styrelsesmodel i vidt omfang  

 er udformet med universitetsloven som forlæg, men at særlige  

 forhold vedrørende det nye universitet medfører, at modellen  

 foreslås fraveget på visse punkter, jf. lovforslagets almindelige  

 bemærkninger.
Først og fremmest skal her nævnes, at  

 universitetet etableres ved sammenlægning af tre meget forskellige  

 institutioner, nemlig en institution omfattet af lov om  

 sektorforskningsinstitutioner, en universitetslovsinstitution og en efter- og  

 videreuddannelsesinstitution, samt at universitetet tænkes at skulle  

 varetage en lang række rekvirerede forsknings- og udviklingsopgaver,  

 som bl.a. offentlige myndigheder og den kommunale sektor hidtil har  

 fået varetaget på Danmarks Lærerhøjskole (DLH) og  

 Danmarks Pædagogiske Institut (DPI). Hertil kommer, at der er tale om  

 et overbygningsuniversitet inden for et enkelt, men bredt fagligt  

 område.
Der er således tale om en institution, der i sin  

 oprindelse og opgaveprofil adskiller sig fra andre universiteter, og som  

 derfor får en styreform, der er tilpasset de særlige forhold, og  

 med nødvendige overgangsbestemmelser.
Flertallet har lagt vægt  

 på, at det er de nævnte særlige forhold, der begrunder, at  

 universitetslovsmodellen fraviges, og at fravigelsen dermed ikke skaber et  

 generelt forbillede for styringen af universiteterne.
Lovforslagets grundlæggende forudsætning er,  

 at det nye universitet etableres med nye institutter og nye kollegiale  

 organer.
Lovforslagets overgangsbestemmelse er udformet således, at  

 processen forestås af en rektor og af en bestyrelse, når en  

 sådan er udpeget.
Flertallet lægger vægt på, at  

 studerende, lærere og andre ansatte inddrages så tidligt som  

 muligt i processen gennem eksisterende organer, der videreføres.  

 Flertallet forudsætter således, at rektor umiddelbart inddrager  

 de studerende på DLH i omstruktureringsprocessen, og at ledelsen  

 umiddelbart foranlediger nedsættelse af et hovedsamarbejdsudvalg, der  

 ligeledes inddrages i processen.
Flertallet forudsætter ligeledes, at  

 de studerendes råd ved DLH umiddelbart tillægges retten til at  

 udpege medlemmer til bestyrelsen, og at det tilsvarende sikres, at  

 medarbejderrepræsentanterne i bestyrelsen kan udpeges.
Flertallet  

 lægger endvidere vægt på, at nuværende  

 studienævn og institutbestyrelser fungerer, indtil nyvalg kan finde  

 sted, og at omstruktureringen gennemføres med henblik på, at der  

 snarest muligt dannes et akademisk råd til at varetage de  

 beføjelser, der er tillagt rådet.
Endelig er det væsentligt, at erfaringer fra  

 overgangsfasen opsamles i en evaluering efter 4 år med henblik på  

 at vurdere styreformens hensigtsmæssighed i forhold til institutionens  

 særlige formål.
Det forudsættes, at denne evaluering  

 gøres til genstand for politisk drøftelse.
Der er med lovforslaget sikret  

 studenterrepræsentation i alle Danmarks Pædagogiske Universitets  

 (DPU s) interne kollegiale organer med undtagelse af institutbestyrelserne.  

 Således er der i henhold til lovforslaget sikret  

 studenterrepræsentation i DPU s bestyrelse, akademisk råd og i  

 studienævnene.
Endvidere oprettes de studerendes råd.
Flertallet  

 lægger stor vægt på sikringen af  

 studenterrepræsentation i universitetets interne kollegiale organer og  

 er i den forbindelse tilfreds med, at undervisningsministeren har fremsat  

 ændringsforslag om, at der tillige sikres studenterrepræsentation  

 i institutbestyrelserne, således at der er sikret  

 studenterrepræsentation i alle universitetets interne kollegiale  

 organer i henhold til lovforslaget.
Flertallet understreger den store betydning, som  

 udpegningen af den nye rektor får for det nye universitet.
Man kan  

 tilslutte sig, at den pågældende skal have forskningserfaring  

 på internationalt niveau, herunder erfaring med forskningsledelse, men  

 lægger i øvrigt afgørende vægt på en  

 stærk ledelsesmæssig profil, gerne baseret på erfaring  

 på ledelsesniveau fra universitetssektoren.
Ligeledes er det  

 afgørende, at universitetet får en stærk administrativ  

 ledelse, så den nye organisation hurtigst muligt kan  

 gennemføres, og således at universitetet kan begynde sin drift  

 hurtigst muligt.
I den forbindelse er det væsentligt, at rektor  

 allerede ved lovens ikrafttræden kan pålægge kvalificerede  

 tjenestemænd i de sammenlæggende institutioner at overgå  

 til tjeneste i stillingerne ved DPU, primært i stillingen som  

 administrationschef, naturligvis med respekt for tjenestemandsrettens krav om  

 passende tjeneste.
Det forudsættes, at bestyrelsen efter sin  

 tiltræden kan vurdere, om den vil beholde disse tjenestemænd i de  

 pågældende stillinger.
Det er imidlertid flertallets opfattelse,  

 at bestyrelsen ikke kan være forpligtet til at opslå de  

 nævnte stillinger, hvis den finder overgåede tjenestemænd  

 kompetente til at bestride posten.
Flertallet finder, at de i lovforslaget i afsnittet om de  

 økonomiske konsekvenser omtalte 12 mio. kr., der stammer fra de  

 hidtidige budgetter ved de 8 DLH-afdelinger, og som CVU er inden for det  

 pædagogiske område skal anvende til køb af forsknings-,  

 uddannelses- og udviklingsydelser ved et universitet, ikke bør  

 øremærkes til køb ved DPU.
De pædagogiske CVU er,  

 som overtager de nuværende DLH-afdelinger, bør allerede fra  

 deres etablering frit kunne anvende de 12 mio. kr. til køb ved DPU og  

 andre relevante forskningsmiljøer.
Men flertallet finder også,  

 at det er en central forudsætning for dels at bevare og øge  

 kvaliteten i efter- og videreuddannelsen, dels at sikre, at grund-, efter- og  

 videreuddannelsen udvikles med udgangspunkt i den nyeste forskning på  

 området, at der etableres en tæt forbindelse mellem DPU og de  

 enkelte CVU er på det pædagogiske område baseret på  

 forskningstilknytning.
Dette gælder specielt i forhold til  

 lærernes efter- og videreuddannelse, hvor de hidtidige afdelinger fra  

 DPH og DLH har sikret forbindelse mellem uddannelse og forskning, ligesom  

 medarbejdere fra disse to institutioner har deltaget i seminariernes og  

 skolernes forsøgs- og udviklingsarbejder.
Det gælder ligeledes  

 på det social- og specialpædagogiske område, inden for  

 hvilket DPU får en forpligtelse til at opbygge et  

 forskningsmiljø. Derfor bør hovedforbindelsen for de  

 pædagogiske CVU er gå til DPU, der på den anden side er  

 forpligtet til at sikre disse centres forskningstilknytning.
Centrene  

 bør dog også have mulighed for at samarbejde med relevante  

 pædagogiske forskningsmiljøer på de øvrige  

 universiteter.
Udbud af videreuddannelse, herunder diplomuddannelse, i  

 forhold til pædagoger er i dag forbeholdt Danmarks  

 Pædagoghøjskole (DPH). Med nedlæggelsen af DPH  

 forudsættes denne landsdækkende institutions regionale afdelinger  

 udlagt til CVU er, der skal videreføre aktiviteten.
Også CVU er,  

 der ikke har fået udlagt en afdeling fra DPH, men som udbyder  

 pædagoguddannelsen, kan i henhold til lovforslaget godkendes til at  

 udbyde videreuddannelse.
Flertallet finder, at der ikke bør være nogen  

 strukturel, retlig hindring for at godkende enkeltstående  

 pædagogseminarier til videreuddannelsesudbud.
Flertallet er i den  

 forbindelse tilfreds med, at undervisningsministeren har fremsat  

 ændringsforslag om indsættelse af en hjemmel for  

 enkeltstående pædagogseminarier til at udbyde videreuddannelse,  

 således at seminarierne ligestilles med andre MVU-institutioner,  

 herunder lærerseminarier.
Flertallet understreger, at der skal stilles  

 samme kvalitetskrav ved placering af udbud ved såvel  

 pædagogseminarier som ved CVU er, og at konkrete udbudsgodkendelser  

 skal ske ud fra en afvejning, der inddrager både kvalitative og  

 regionale hensyn samt de kvalitative forudsætninger, som opnås  

 gennem samarbejdsaftaler med andre institutioner.
 Et mindretal inden for flertallet (Centrum-Demokraternes  

 medlem af udvalget) bemærker, at der er behov for et  

 kvalitetsløft af den pædagogiske forskning i Danmark.  

 Mindretallet finder det både positivt og nødvendigt, at den  

 pædagogiske forskning på et nyt Danmarks Pædagogiske  

 Universitet (DPU) omfatter alle uddannelsesniveauer, herunder at DPU  

 får en forpligtelse til at opbygge et forskningsmiljø på  

 det social- og specialpædagogiske område, og at hovedvægten  

 lægges på forsker-, kandidat- og masteruddannelser.
 En masteruddannelse i f.eks. socialpædagogik har  

 længe været efterspurgt, og det vil være oplagt, at DPU  

 udbyder en sådan masteruddannelse, idet der gennem det nye videre- og  

 efteruddannelsessystem, der indføres med voksen- og  

 efteruddannelsesreformen (VEU-reformen), som mindretallet er et af  

 forligspartierne bag, bliver mulighed for at udvikle masteruddannelser.
For at sikre, at DPU, der oprettes som en fusion mellem  

 Danmarks Lærerhøjskole, Danmarks Pædagoghøjskole og  

 Danmarks Pædagogiske Institut, kommer godt i gang, mener mindretallet,  

 at det er vigtigt, at rektor både skal have forskningserfaring på  

 internationalt niveau, erfaring med forskningsledelse samt have en  

 stærk lederprofil.
Den hurtigst mulige gennemførelse af den nye  

 organisation kræver en stærk administrativ ledelse.
 Til ministerens ændringsforslag nr. 2 bemærker  

 mindretallet, at dette svarer til de studerendes repræsentation i de  

 interne organer på universiteterne i medfør af  

 universitetsloven.
Mindretallet er enig i, at DPU i kraft af sin  

 størrelse skal være forpligtet til at sikre, f.eks.
CVU´er inden  

 for det pædagogiske område, forskningstilknytning gennem et  

 tæt samarbejde om blandt andet udviklingsopgaver.
Men DPU skal ikke  

 have monopol på dette samarbejde.
Derfor lægger mindretallet stor  

 vægt på, at de pædagogiske CVU´er, som overtager de  

 nuværende DLH-afdelinger, frit kan anvende de 12 mio. kr., der stammer  

 fra de hidtidige budgetter ved de 8 DLH-afdelinger, til køb af  

 forsknings-, uddannelses- og udviklingsydelser ved alle relevante  

 universiteter.
 Et mindretal (Venstres, Det Konservative  

 Folkepartis, Dansk Folkepartis og Kristeligt Folkepartis medlemmer af  

 udvalget) indstiller lovforslaget til forkastelse ved 3. behandling og  

 vil stemme imod de af undervisningsministeren stillede  

 ændringsforslag.
Mindretallet ønsker at påpege, at rektor ved  

 sit ledelsesansvar skal sikre, at sammenlægningen af Danmarks  

 Lærerhøjskole (DLH), Danmarks Pædagoghøjskole (DPH)  

 og Danmarks Pædagogiske Institut (DPI) lever op til sin betegnelse  

»universitet«.
Mindretallet kan derfor tilslutte  

 sig, at rektor skal have både forskningserfaring på  

 internationalt niveau, erfaring med forskningsledelse samt have en  

 stærk ledelsesmæssig profil.
Ligeledes kan mindretallet tilslutte  

 sig, at universitetet får en stærk administrativ ledelse, der kan  

 gennemføre den nye organisation hurtigst muligt.
Mindretallet  

 ønsker i den forbindelse at pointere, at det er rektors ansvar at  

 inddrage relevante parter i forbindelse med gennemførelse af den nye  

 institution samt at sikre, at inddragelsen af studerende, lærere og  

 ansatte ikke har opsættende eller forsinkende virkning, hvilket kan  

 blive tilfældet med den i lovforslaget foreslåede model.
Mindretallet ønsker, at andre universiteter ikke  

 må bremses i deres muligheder for at udvikle nye vigtige uddannelser  

 som eksempelvis IT Vest, der alene med henvisning til DPU hidtil ikke har  

 kunnet få godkendt sin i øvrigt højt efterspurgte  

 masteruddannelse i IT, sprog og læring.
Mindretallet vil derfor  

 nøje følge, hvorledes ministeren udnytter sine  

 beføjelser til at godkende uddannelser med henblik på at sikre,  

 at udvikling og udbud af nye uddannelser finder sted på alle landets  

 uddannelsesinstitutioner.
Endelig ønsker mindretallet at præcisere, at  

 DPU ikke må få fortrinsret (endsige monopol) på bekostning  

 af eksisterende pædagogiske forskningsmiljøer og deres fortsatte  

 muligheder for at udvikle sig.
Mindretallet lægger derfor vægt  

 på, at de mellemlange videregående uddannelser ved institutioner  

 i eller uden for CVU-dannelse bliver frit stillet med hensyn til  

 forskningssamarbejde, hvad enten det er samarbejde med DPU eller med  

 universiteter i ind- og udlandet.
Ændringsforslag Af	undervisningsministeren, tiltrådt af et flertal  

 (S, SF, CD, RV og EL):
Til § 3 1) Stk. 3, nr. 1, affattes således:
» Til § 7 2) I stk. 5 ændres »4 medlemmer« til:  

»5 medlemmer« , og efter nr. 4 indsættes som  

 nyt nummer:
» Til § 16 3) Efter stk. 1 indsættes som nyt stykke:
» Stk. 2-4 bliver herefter stk. 3-5.
Til § 20 4) I stk. 1 ændres »Danmarks Pædagogiske Universitetsbibliotek (DPUB)« til: »Danmarks Pædagogiske Bibliotek (DPB)«.
 5) I stk. 2 ændres »Danmarks Pædagogiske Universitetsbibliotek« til: »Danmarks Pædagogiske Bibliotek«.
 6) I stk. 3 ændres »Danmarks Pædagogiske Universitetsbibliotek« til: »Danmarks Pædagogiske Bibliotek«, og efter »bemyndigelse fra rektor« indsættes: »  

, jf. § 3, stk. 3, nr. 1«.
Til § 25 7) Paragraffen affattes således:
» Ny paragraf 8) Efter § 25 indsættes som ny paragraf:
» 1. I § 1, stk. 3, ændres »§ 2, stk. 6« til:  

»§ 2, stk. 5« .
 2. § 2, stk. 4, § 10, stk. 2, 2. pkt., og § 12, stk.  

 4, ophæves.
§ 2, stk. 5 og 6, bliver herefter § 2, stk. 4 og 5.« Til § 27 9) Paragraffen affattes således:
» 1. I § 22, stk. 2, ændres »Danmarks Pædagoghøjskole« til: »Danmarks  

 Pædagogiske Universitet«.
 2. §§ 23 og 23 a ophæves.
 3. § 23 b affattes således:
» 4. I § 24, stk. 1, udgår »og Danmarks Pædagoghøjskoles«.« Til § 29 10) I stk. 2 indsættes efter »videre« ordene: »efter  

 undervisningsministerens bestemmelse «.
Bemærkninger Til nr. 1 Ved ændringsforslaget foreslås det, at  

 bibliotekschefen, jf. lovforslagets § 20, stk. 3, på linje med DPU s  

 forskningschef, uddannelseschef og administrationschef ansættes af  

 bestyrelsen efter indstilling fra rektor.
Til nr. 2 Der bliver med ændringsforslaget tale om 6 medlemmer  

 af institutbestyrelsen i modsætning til universitetsloven, hvor der er  

 5 medlemmer.
Bestemmelsen medfører, at de studerende på  

 tilsvarende måde som i universitetsloven sikres et egentligt medlemskab  

 af institutbestyrelsen.
Da uddannelserne tænkes organiseret  

 tværgående i forhold til institutstrukturen, som er  

 forskningsbestemt, vil der ikke være nogen direkte sammenhæng  

 mellem institutorganisering og opdelingen på uddannelser.  

 Afgrænsningen af, hvilke studerende der får stemmeret til en  

 bestemt institutbestyrelse, skal således afgøres i  

 vedtægten.
Afgrænsningen må bero på en konkret  

 vurdering i de enkelte tilfælde.
Til nr. 3 Det fremgår af folkeoplysningsloven, at  

 universiteterne og de højere læreanstalter stiller lokaler til  

 rådighed for folkeuniversitetsvirksomhed, og at udgifterne afholdes af  

 universiteterne.
Dette bør ud over institutioner efter  

 universitetsloven også gælde for Danmarks Pædagogiske  

 Universitet (DPU). DPU er en selvejende institution og disponerer  

 selvstændigt over egne bygninger, hvorfor det kræver særlig  

 hjemmel at pålægge universitetet at stille lokaler til  

 rådighed for folkeuniversitetsvirksomhed samt afholde udgifterne  

 hertil.
Til nr. 4-6 Med ændringsforslagene ændres titlen på  

 biblioteket på DPU til at være det samme som det nuværende  

 Danmarks Pædagogiske Bibliotek, der er tilknyttet DLH.
Ved at bibeholde  

 den hidtidige titel på biblioteket understreges kontinuiteten,  

 således at det er det eksisterende bibliotek, der fortsætter med  

 samme opgaver og landsdækkende funktioner, men i nye rammer.
 Derudover er der tale om en konsekvens af  

 ændringsforslag nr. 1.
Til nr. 7 og 8 Ændringsforslagene er redaktionelle.
Til nr. 9 Pædagogseminarier kan i henhold til lov om  

 uddannelse af pædagoger ikke af undervisningsministeren godkendes til  

 at udbyde videreuddannelse, herunder diplomuddannelse, i forhold til  

 pædagoger, idet sådan aktivitet i dag varetages af Danmarks  

 Pædagoghøjskole (DPH). Med nedlæggelsen af DPH  

 forudsættes denne landsdækkende institutions regionale afdelinger  

 udlagt til Centre for Videregående uddannelse (CVU er), der skal  

 videreføre aktiviteten.
Også CVU er, der ikke har fået  

 udlagt en afdeling fra DPH, men som udbyder pædagoguddannelsen, kan  

 godkendes til at udbyde videreuddannelser, jf. lovforslag nr.
L 187 om  

 etablering af sektor for Centre for Videregående Uddannelse (CVU er).
Det foreslås, at § 23 b i lov om uddannelse af  

 pædagoger ændres, således at der ikke er nogen strukturel,  

 retlig hindring for at godkende pædagogseminarier til  

 videreuddannelsesudbud.
På denne måde sidestilles seminarierne  

 med andre MVU-institutioner, herunder lærerseminarier.
Der vil blive stillet samme kvalitetskrav ved placering af  

 udbud ved såvel pædagogseminarier som ved CVU er, og konkrete  

 udbudsgodkendelser vil ske ud fra en afvejning, der inddrager både  

 kvalitative og regionale hensyn.
I den forbindelse kan de kvalitative  

 forudsætninger, som kan opnås gennem samarbejdsaftaler med andre  

 institutioner, inddrages, og udbudet vil i visse tilfælde kunne  

 placeres hos en institution på betingelse af, at udbudet  

 gennemføres i et samarbejde med andre.
Til nr. 10 Med ændringsforslaget præciseres det, at  

 undervisningsministeren i forbindelse med oprettelse af »kerne-CVU'er«   ud over efterhånden at nedlægge de enkelte  

 regionale udvalg   kan ændre, hvilke områder de vedrører.  

 Baggrunden herfor er, at der ikke nødvendigvis er sammenfald mellem  

 CVU'ernes efter- og videreuddannelsesudvalgs områder og de regionale  

 udvalgs områder, og at det derfor i forbindelse med oprettelse af et  

 kerne-CVU kan være nødvendigt at ændre et fortsat  

 eksisterende regionalt udvalgs område.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  Anders  

 Mølgaard (V) nfmd.  Hanne Severinsen (V)  

  Else Winther Andersen (V) Karen Rønde (V)  

  Brian Mikkelsen (KF)  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
