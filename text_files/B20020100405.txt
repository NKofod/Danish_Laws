Bekendtgørelse om diplomuddannelsen i socialformidling I medfør af § 11, stk. 2, § 12, stk. 4, § 13, stk. 4, §  

 15, stk. 5  6, § 19, nr. 1, litra a, § 20 og § 30, stk. 2, i lov nr.  

 488 af  

 31. maj 2000 om erhvervsrettet grunduddannelse og videregående uddannelse  

 (videreuddannelsessystemet) for voksne, og § 2, stk. 9, og § 18, stk. 2 i lov  

 om åben uddannelse, jf. lovbekendtgørelse nr. 311 af 13. maj 2002,  

 fastsættes:
Kapitel 1 Formål og struktur m.v.
 § 1.  

  

 Diplomuddannelsen i socialformidling har til formål at forbedre voksnes  

 erhvervskompetence og deres personlige og faglige kompetence til at  

 tilrettelægge og udføre socialt arbejde i såvel offentlige som private  

 virksomheder og institutioner m.v. samt give forudsætninger for  

 videreuddannelse.
 Stk. 2.  

  

 Uddannelsen  

 gennemføres på et niveau, der svarer til niveauet for en mellemlang  

 videregående uddannelse, herunder professionsbacheloruddannelse, eller en  

 bacheloruddannelse.
 Stk. 3.  

  

 Nationale og  

 internationale forskningsresultater, der er relevante for det erhvervsområde,  

 uddannelsen retter sig imod, integreres i størst muligt omfang i  

 undervisningen.
 § 2.  

  

 Uddannelsen er en erhvervsrettet videregående deltidsuddannelse, der udbydes  

 som åben uddannelse.
Stk. 2.  

  

 Til uddannelsen  

 er knyttet et indgangsår.
Indgangsåret og diplomuddannelsen er hver normeret  

 til et studenterårsværk.
Et studenterårsværk er en heltidsstuderendes arbejde  

 i  

 1 år og svarer til 60 point i European Credit Transfer System (ECTS-point).
 Stk. 3.  

  

 Indgangsåret og  

 diplomuddannelsen tilrettelægges som deltidsundervisning inden for en  

 tidsramme  

 for hver på indtil 3 år, men kan tilrettelægges som heltidsundervisning, jf.  

 §  

 2, stk. 7, i lov om åben uddannelse.
 Stk. 4.  

  

 Diplomuddannelsen tilrettelægges som fagligt afgrænsede moduler, der hver  

 især  

 afsluttes med en bedømmelse, jf. § 2, stk. 3, i lov om åben uddannelse.
 Stk. 5.  

  

 Indgangsåret og  

 diplomuddannelsen skal hver især være afsluttet senest 6 år efter  

 studiestart.  

 Institutionen kan ved usædvanlige forhold dispensere herfra.
§ 3.  

  

 Den, der har gennemført diplomuddannelsen i socialformidling, har ret til at  

 betegne sig diplomsocialformidler.
Den engelske betegnelse er: Diploma of  

 Social Work.
 § 4.  

  

 Indgangsåret og diplomuddannelsen udbydes af institutioner, der er godkendt  

 hertil af Undervisningsministeriet.
Kapitel 2 Adgang § 5.  

  

 Adgang til indgangsåret er betinget af, at ansøgeren har gennemført  

 kommunomuddannelsen med to sociale fag, anden relevant uddannelse mindst på  

 niveau med en kort videregående uddannelse eller en videregående  

 voksenuddannelse gennemført som et reguleret forløb.
 Stk. 2.  

  

 Adgang til  

 diplomuddannelsen om socialformidling er betinget af, at ansøgeren har  

 gennemført indgangsåret eller anden tilsvarende uddannelse.
 Stk. 3.  

  

 Institutionen  

 kan i studieordningen, jf. § 9, stk. 1, nr. 1, fastsætte regler om krav til  

 ansøgerens særlige faglige forudsætninger for adgang efter stk. 1 og 2.
 Stk. 4.  

  

 Institutionen  

 kan optage ansøgere, der ikke opfylder betingelserne i stk. 1 og 2, men som  

 ud  

 fra en konkret vurdering skønnes at have uddannelsesmæssige forudsætninger,  

 der  

 kan sidestilles hermed, herunder ansøgere, der har gennemført en relevant  

 videregående voksenuddannelse som fleksibelt forløb.
 Stk. 5.  

  

 Ansøgere til  

 diplomuddannelsen skal tillige have mindst 2 års relevant erhvervserfaring.  

 Erhvervserfaringen kan erhverves sideløbende med den adgangsgivende  

 uddannelse.
Kapitel 3 Indhold m.v.
§ 6.  

  

 Indgangsåret har til formål, at den studerende tilegner sig faglig bredde og  

 grundlag for adgang til diplomuddannelsen i socialformidling.
Adgangskurset  

 omfatter efter nærmere regler fastsat i studieordningen, jf. § 9, stk. 1, nr.  

 2, emner inden for fagområderne: Socialt arbejde, psykologi/psykiatri, jura  

 og  

 samfundsvidenskab.
 § 7.  

  

 Diplomuddannelsen i socialformidling omfatter efter nærmere regler fastsat i  

 studieordningen, jf. § 9, stk. 1, nr. 2:
 1)  

 	  

    

 Obligatoriske moduler  

 svarende til 36 ECTS-point.
 2)  

 	  

    

 Valgfri moduler valgt  

 inden for uddannelsens faglige område, svarende til 9 ECTS-point.
 3)  

 	  

    

 Afgangsprojekt der  

 svarende til 15 ECTS-point.
 Stk. 2.  

  

 I  

 afgangsprojektet skal den studerende inden for et af institutionen godkendt  

 emne i tilknytning til uddannelsens moduler dokumentere, at niveauet for  

 uddannelsen er opnået.
Kapitel 4 Eksamen  

 m.v.
§ 8.  

  

 Hvert fagområde i indgangsåret afsluttes med en bedømmelse.
Regler herom  

 fastsættes  

 i uddannelsens studieordning, jf. § 9, stk. 1, nr. 4.
 Stk. 2.  

  

 Hvert modul i  

 diplomuddannelsen afsluttes med en bedømmelse, jf. § 7, stk. 1, nr. 1 og 2.  

 Regler herom fastsætte i uddannelsens studieordning, jf. § 9, stk. 1, nr. 4.
 Stk. 3.  

  

 Afgangsprojektet, jf. § 7, stk. 1, nr. 3, afsluttes med en individuel  

 bedømmelse med ekstern censur.
 Stk. 4.  

  

 I øvrigt gælder  

 bekendtgørelse om eksamen ved visse videregående uddannelser under  

 Undervisningsministeriet og Ministeriet for Videnskab, Teknologi og Udvikling  

 (eksamensbekendtgørelsen), og bekendtgørelse om karakterskala og anden  

 bedømmelse.
Stk. 5.  

  

 Der anvendes  

 samme censorkorps som censorkorpset for socialrådgiveruddannelsen.
I øvrigt  

 gælder reglerne i bekendtgørelse om censorinstitutionen for visse  

 videregående  

 uddannelse under Undervisningsministeriet (censorbekendtgørelsen).
Kapitel 5 Studieordning § 9.  

  

 Der  

 udarbejdes en fælles studieordning for indgangsåret og for diplomuddannelsen  

 i  

 socialformidling.
Studieordningen skal indeholde de regler, som institutionen  

 i  

 henhold til denne bekendtgørelse fastsætter om:
 1)  

 	  

    

 Adgangsgivende  

 uddannelse og særlige faglige forudsætninger, jf. § 5, stk. 3.
 2)  

 	  

    

 Indgangsårets fag og  

 de enkelte moduler i diplomuddannelsen, jf. § 6 og § 7, stk. 1, nr. 1   

 2:
a)  

 	  

    

 mål, b)  

 	  

    

 indhold, c)  

 	  

    

 omfang, angivet i  

 ECTS-point, d)  

 	  

    

 undervisnings- og  

 arbejdsformer og e)  

 	  

    

 tidsmæssig placering,  

 herunder tilrettelæggelse som heltid og deltid.
 3)  

 	  

    

 Udarbejdelse af  

 afgangsprojekt, jf. § 7, stk. 1, nr. 3.
 4)  

 	  

    

 Bedømmelse, jf. § 8,  

 stk. 1  2.
 5)  

 	  

    

 Overgangsordninger,  

 jf. § 10, stk. 2.
 6)  

 	  

    

 Merit, jf. § 11.
 Stk. 2.  

  

 Ud over regler  

 fastsat i henhold til denne bekendtgørelse indeholder studieordningen regler  

 fastsat i henhold til eksamensbekendtgørelsen.
 Stk. 3.  

  

 Det skal af  

 studieordningen fremgå, at institutionen, når det er begrundet i usædvanlige  

 forhold, kan dispensere fra de regler i studieordningen, der alene er fastsat  

 af institutionerne.
 § 10.  

  

 Ved udarbejdelse af studieordninger og væsentlige ændringer heraf indhenter  

 institutionen udtalelse fra aftagerrepræsentanter og fra censorformandskabet,  

 jf. censorbekendtgørelsen.
 Stk. 2.  

  

 Studieordninger  

 og væsentlige ændringer heraf skal træde i kraft ved et studieårs begyndelse  

 og  

 skal indeholde de fornødne overgangsordninger.
 Stk. 3.  

  

 Gældende  

 studieordninger skal være offentligt tilgængelige på institutionernes  

 hjemmesider.
Kapitel 6 Andre regler § 11.  

  

 Beståede uddannelseselementer fra en anden dansk eller udenlandsk  

 videregående  

 uddannelse kan efter institutionens afgørelse i det enkelte tilfælde eller  

 efter regler fastsat i studieordningen træde i stedet for  

 uddannelseselementer,  

 der er omfattet af denne bekendtgørelse (merit).Afgørelsen træffes på  

 grundlag  

 af en faglig vurdering af ækvivalensen mellem de berørte  

 uddannelseselementer.
§ 12.  

  

 Undervisningsministeriet kan tillade fravigelse af denne bekendtgørelse som  

 led  

 i forsøg.
Samtidig fastsætter ministeriet forsøgets varighed og  

 rapporteringsformen.
 § 13.  

  

 Undervisningsministeriet træffer afgørelse om at dispensere fra denne  

 bekendtgørelse, når det er begrundet i usædvanlige forhold, bortset fra det  

 tilfælde, der er nævnt i § 2, stk. 5.
§ 14.  

  

 Institutionens afgørelser i henhold til denne bekendtgørelse kan indbringes  

 for  

 Undervisningsministeriet, når klagen vedrører retlige spørgsmål.
Klagen  

 indgives til institutionen, der afgiver en udtalelse, som klageren skal have  

 lejlighed til at kommentere inden for en frist af mindst 1 uge.
Institutionen  

 sender klagen til ministeriet vedlagt udtalelsen og klagerens eventuelle  

 kommentarer hertil.
 Stk. 2.  

  

 Fristen for at  

 indgive klage efter stk. 1 er to uger fra den dag, afgørelsen er meddelt  

 klageren.
Kapitel 7 Ikrafttræden og overgangsregler § 15.  

  

 Bekendtgørelsen træder i kraft den 1. januar 2003.
 Stk. 2.  

  

 Samtidig ophæves  

 Danmarks Forvaltningshøjskoles regler om uddannelsen til socialformidler.
 Stk. 3.  

  

 Danmarks  

 Forvaltningshøjskole fastsætter de fornødne overgangsordninger for  

 studerende,  

 der på ikrafttrædelsestidspunktet er i gang med uddannelsen til  

 socialformidler.
