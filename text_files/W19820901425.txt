Ankestyrelsens principafgørelse O-23-82 om beregning af friplads i dagpleje/daginstitution Resume:
 Den skattemæssige værdi af visse renteudgifter kunne ikke begrunde en fravigelse fra den aktuelle skattepligtige indkomst som grundlag for fastsættelse af betaling for ophold i daginstitution.
 Kassation:
Principafgørelsen har ikke længere vejledningsværdi Kassationsdato:
05-06-2009 Love:
Lov om social bistand - lovbekendtgørelse nr. 637 af 27. september 1989 - § 73, stk. 2 Sagsfremstilling:
Forældrene til et barn i formidlet dagpleje klagede over, at det sociale udvalg ved beregning af friplads tog udgangspunkt i den aktuelle skattepligtige indtægt, men hertil lagde et beløb på 47.651 kr., der var udbetalt de pågældende i medfør af lov om udbetaling af den skattemæssige værdi af visse renteudgifter.
Det sociale udvalg henviste herved til § 4, stk. 2, i Socialministeriets bekendtgørelse nr. 274 af 10. juni 1981.
 Afgørelse:
 Amtsankenævnet udtalte, at udbetalingen af den skattemæssige værdi af renteudgifter i forbindelse med den pågældendes erhverv som landmand forudsætter afholdelse af renteudgifter, der overstiger pågældendes indkomst, og at en sådan udbetaling, der ikke medregnes i den pågældendes skattepligtige indkomst, ikke kan begrunde en fravigelse fra den aktuelle skattepligtige indkomst som grundlag for afgørelse om fritagelse for betaling for ophold i daginstitution m.v.
