Betænkning afgivet af Udvalget for Videnskab og Teknologi  

 den 25. april 2007 Betænkning over Forslag  

 til lov om ændring af universitetsloven (Varetagelse af opgaver for en minister, ankenævn for  

 meritafgørelser, ph.d.-skoler m.v.) [af videnskabsministeren (Helge Sander)] 1. Ændringsforslag Enhedslistens medlem af udvalget har stillet 6 ændringsforslag  

 til lovforslaget.
2. Udvalgsarbejdet Lovforslaget blev fremsat den 31. januar 2007 og var til 1.  

 behandling den 9. februar 2007. Lovforslaget blev efter 1. behandling henvist  

 til behandling i Udvalget for Videnskab og Teknologi.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og videnskabsministeren sendte den 15. december 2006 dette udkast til  

 udvalget, jf. alm. del  bilag 68. Den 31. januar 2007 sendte  

 videnskabsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Danske Studerendes Fællesråd.
 Videnskabsministeren har over for udvalgets kommenteret den  

 skriftlige henvendelse til udvalget.
Deputationer Endvidere har Danske Studerendes Fællesråd mundtligt over for  

 udvalget redegjort for sin holdning til lovforslaget.
Samråd Udvalget har stillet 3 spørgsmål til videnskabsministeren til  

 mundtlig besvarelse, som denne har besvaret i et åbent samråd med udvalget  

 den  

 21. marts 2007. Ministeren har efterfølgende sendt udvalget det talepapir,  

 der  

 lå til grund for besvarelsen af spørgsmålene.
Spørgsmål Udvalget har stillet 91 spørgsmål til videnskabsministeren til  

 skriftlig besvarelse, som denne har besvaret.
Fire af udvalgets spørgsmål til  

 videnskabsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret.  

  

 Flertallet vil stemme imod de stillede  

 ændringsforslag.
Et  

  

 mindretal  

  

 i  

 udvalget (RV og SF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de  

 stillede ændringsforslag.
 Det Radikale Venstres medlemmer af udvalget kan af en række  

 årsager og trods fornuftige enkeltelementer ikke støtte lovforslaget.
Det Radikale Venstre har principielt være åben over for tanken  

 om at sammenlægge universiteter og også universiteter og  

 sektorforskningsinstitutioner.
Vi har lagt vægt på, at det skete ad  

 frivillighedens  

 vej.
Vi har ønsket, at det skete på et gennemtænkt grundlag.
Regeringens  

 slagord om, at »stort bare er bedre« er pinligt overfladisk.
Verdens førende  

 universiteter udmærker sig netop ikke ved at være store, men velhavende.
Vi  

 noterer os da også, at regeringen på intet tidspunkt undervejs har kunnet  

 fremlægge dokumentation for, at større enheder i sig selv er en garanti for  

 bedre undervisning og forskning.
Fusionerne sker nu  formelt frivilligt, reelt under pres fra  

 ministerens side.
Vi er overbeviste om, at der også vil komme spændende og  

 løfterige miljøer ud af fusionerne  til gavn for de studerende,  

 medarbejderne  

 og det omgivende samfund.
Spørgsmålet er, om fusionerne også risikerer at  

 have  

 en negativ indflydelse på såvel universitetsforskningen som  

 myndighedsbetjeningen.
Regeringen har aldrig lagt skjul på sin ambition om at  

 regulere universiteterne i detaljen og i øvrigt styre forskningen ind i  

 bestemte spor.
Med loven får regeringen endnu stærkere beføjelser til at  

 blande  

 sig i forskningen på landets universiteter.
Dermed er den armslængde, der  

 burde  

 gælde mellem universiteternes forskning og det politiske niveau, ophævet.
Det  

 må nødvendigvis bekymre principielt.
Praksis vil vise, om det er en begrundet  

 frygt.
Det Radikale Venstre har fra første færd savnet en grundig  

 forberedelse af det, der må siges at være nyere tids mest gennemgribende  

 reform  

 af universitetslandskabet.
Man må undre sig over, at regeringen aldrig har  

 fundet det nødvendigt at iværksætte et analysearbejde forud for beslutningen  

 om  

 disse omfattende fusioner.
I andre sammenhænge er regeringen ellers ikke bleg  

 for at iværksætte hel og halvårlige processer  med debatoplæg, møder og  

 ekspertindlæg.
Velfærdskommissionen, Globaliseringsrådet og nu  

 Kvalitetsreformen er alle sådanne eksempler.
En gennemgribende omlægning af  

 danske universiteter og dermed dansk forskning var åbenbart ikke så vigtigt,  

 at  

 regeringen fandt det nødvendigt med en grundig forberedelse og forudgående  

 debat.
Resultatet har været en grumset proces  og det er fortsat under  

 lovbehandlingen.
Det kan f.eks. her bekymre stærkt, at regeringen insisterer  

 på  

 ikke at offentliggøre sektorforskningsinstitutionernes høringssvar   

 navnlig i  

 betragtning af, at det ellers er kutyme at offentliggøre andre ministeriers  

 høringssvar i forbindelse med lovbehandling.
Det kan kun rejse mistanke om,  

 at  

 de pågældende sektorforskningsinstitutioner har skrevet noget i deres  

 høringssvar, som regeringen ikke ønsker, at offentligheden får kendskab til.  

 Tilbage er billedet af en regering, der udadtil skilter med ytrings- og  

 forskningsfrihed, alt imens den indadtil gør sit for at få forskerne og  

 institutionerne til at makke ret.
Det store spørgsmål er, om universiteterne med reformen får  

 bedst mulige forskningsbetingelser  når det gælder såvel universitets-  

 som  

 sektorforskningen.
For nogle universiteter vil sektorforskningen veje  

 særdeles  

 tungt økonomisk.
For DTUs vedkommende vil hele 42 pct. af  

 universitetets samlede  

 omsætning stamme fra myndighedsbetjening.
Det skaber en økonomisk  

 afhængighed,  

 der stiller universitetet i en sårbar position over for en minister, der  

 strengt taget efter blot to år kan vælge at fratage universitetet dets  

 myndighedsopgaver.
Denne økonomiske afhængighed kan man frygte vil presse  

 forskerne/universiteterne til at være mere lydhøre over for ministres ønsker,  

 end godt er  altså på bekostning af kvaliteten af både opgaveløsning og  

 forskning.
Regeringen burde af samme grund have forpligtet sig til at  

 gennemføre uafhængige og gerne internationale evalueringer af  

 universiteternes  

 myndighedsberedskab før en evt. beslutning om at sende opgaverne i udbud.
Det  

 ville have givet universiteterne en større sikkerhed for, at den objektive  

 kvalitet af myndighedsbetjeningen ville være afgørende for, om universitetet  

 kunne bevare opgaven.
En anden betænkelig nyskabelse i loven er bestemmelsen om, at  

 videnskabsministeren fremover kan pålægge et universitet at udføre en bestemt  

 opgave  også selv om det pågældende universitet ikke har en  

 myndighedskontrakt  

 med et ministerium.
Dermed indføres et helt nyt princip i universitetsloven  

 om,  

 at en regering på tværs af alting kan gå direkte ind og bestemme, hvad et  

 universitet kan beskæftige sig med.
Selv om det ifølge loven kun skal gælde  

 opgaver »af væsentlig samfundsmæssig betydning«, er det reelt en elastik i  

 metermål, som det er op til regeringen at bestemme længden af.
Videnskabsministeren indvilger med lovændringen i at gennemføre  

 en uafhængig evaluering af universitetsfusionerne.
Det skal ske i 2009. For  

 os  

 er det afgørende, at der også reelt bliver tale om en uafhængig evaluering  

 foretaget af kompetente forskere.
Ministeren vil samtidig gennemføre en  

 analyse, der belyser medarbejdernes og de studerendes medbestemmelse på  

 universiteterne, den frie akademiske debat og forskningsfriheden under den  

 gældende universitetslov.
Det er helt afgørende, at også denne analyse  

 gennemføres  

 af uafhængige eksperter.
Det giver lovforslagets bemærkninger ikke sikkerhed  

 for.
Loven afspejler i høj grad regeringens tilbøjelighed til at  

 regulere universiteternes virksomhed i detaljen.
Videnskabsministeren burde  

 koncentrere sig om at opstille overordnede politiske mål for universiteterne,  

 deres uddannelser og forskning  og afholde sig fra at lovgive om  

 redskaberne,  

 der skal indfri målene.
Et eksempel på denne overdrevne detailregulering er  

 aftagerpanelerne, som loven nu pålægger universiteterne at etablere.
Som om  

 aftagerpaneler var den eneste måde i denne verden at sikre en dialog med  

 aftagerne  

 om uddannelsernes kvalitet og relevans.
Et andet eksempel er de studerendes  

 undervisningsevalueringer, som universiteterne nu tvinges til at  

 offentliggøre.  

 Målet er god undervisning, men evalueringer er nu kun et redskab blandt  

 flere.  

 Denne måde at ophøje en løsning blandt flere mulige til universalmodel  

 risikerer i sidste ende at bremse universiteterne i at tænke i nye baner og  

 udvikle nye løsninger.
Det Radikale Venstre vil helt gøre op med udviklingskontrakterne  

 i den udgave, de har i dag.
De har udviklet sig til et uigennemsigtigt  

 redskab,  

 hvor det er umuligt at afgøre, hvilke dele af kontrakten der er udformet af  

 universiteterne selv, og hvilke dele der er dikteret af ministeren.
På den  

 måde  

 har ministeren haft held til at indføje krav »ad bagvejen«.
Vi ønsker at gå en anden vej og indføre en ny type  

 udviklingskontrakter, der kan danne rammen for den frihed, vi vil give  

 universiteterne.
I disse nye udviklingskontrakter skal den til enhver tid  

 siddende minister  på baggrund af en drøftelse med Folketingets partier  

  formulere  

 få helt overordnede mål for universiteternes virke.
Det kunne være mål om  

 forskning, undervisning, internationalisering og formidling  svarende  

 til  

 lovens overordnede mål.
Herefter skal det så i vidt omfang overlades til  

 universiteterne at indrette sig på den måde, de mener bedst tjener de  

 overordnede mål i deres kontrakter.
Den tillid har vi til universiteterne.  

 Det  

 har regeringen øjensynligt ikke.
Til sidst har Det Radikale Venstre blot en enkelt kommentar til  

 ændringsforslaget om det nye ankenævn for meritafgørelser.
Her er det i vores  

 øjne logisk at lade ankenævnet sammensætte paritetisk, det vil sige af en  

 videnskabelig medarbejder og en studerende.
Dermed følger man konstruktionen  

 fra »første instans«, som er studienævnet, og som jo også er ligeligt  

 sammensat  

 af studerende og videnskabeligt personale.
Socialistisk Folkepartis  

 medlemmer af udvalget vil stemme imod forslaget.
Det skyldes ikke principiel  

 modvilje mod fusioner mellem universiteter eller fusioner mellem  

 universiteter  

 og sektorforskning.
SFs modstand skyldes derimod   

 	  

 det totale fravær af en klar, velbeskrevet og velargumenteret  

 målsætning med, hvilke fordele der kunne være ved fusioner  fraværet af  

 politisk vilje til at gennemføre en politisk drøftelse af fordele og bagdele  

 ved fusioner,   

 	  

 fraværet af en analyse og   

 	  

 den »pistolen for panden«-politik, der er anvendt over for  

 institutionerne.
 Heller ikke efter  

 regeringens beslutning om, at der skulle fusioneres, har det været muligt at  

 få  

 blot antydning af velbegrundet formål  eller kriterier for succes  

  på bordet.  

 Det gælder både i forhold til universiteternes forskning og uddannelser og i  

 forhold til sektorforskningens betydning for overvågning, lovkvalitet og  

 myndighedsbehandling.
 Det er på enhver måde en  

 deprimerende fremgangsmåde, hvor stort i sig selv bliver fremstillet som et  

 fremskridt  helt uanset internationale erfaringer  og hvor  

 velbegrundede  

 argumenter aldrig har fået en reel chance  enten af frygt for negative  

 konsekvenser for egen institution eller af frygt for, at andre bød sig  

 hurtigere til.
Processen trækker klare  

 tråde tilbage til den detailstyring, universiteterne er blevet underlagt med  

 den ny universitetslov.
Det gælder lovens meget detaljerede bestemmelser,  

 mangelen på frihed for bestyrelserne og de interne ledelser,  

 bureaukratiseringen af udviklingskontrakterne, så de ikke er koncentreret om  

 få  

 og relevante mål, men sander til i alt for mange mål og revisioner samt med L  

 140s  

 pålæg om, at der skal være aftagerpaneler.
 SF håber naturligvis, at  

 de mange miljøer, forskere og studerende kommer helskindede gennem processen;  

 at den begavelse, der er på universiteterne, viser sig stærkere end  

 regeringens  

 central- og detailstyring, at mistanken om, at de uvillige vil blive dårligt  

 behandlet vil vise sig helt uberettiget, og at der fortsat vil være tale om,  

 at  

 sektorforskningen skal levere støtte til god lovkvalitet, overvågning,  

 kontinuitet i arbejdet og rådgivning.
Et  

  

 andet mindretal  

  

 i  

 udvalget (EL) indstiller lovforslaget til  

  

 vedtagelse  

  

 med de stillede ændringsforslag.
Hvis de stillede ændringsforslag ikke  

 vedtages, vil mindretallet stemme imod lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (RV og SF):
Til § 1 1)  

  

 I den under  

  

 nr. 2  

  

 foreslåede  

  

 §  

 8 a,  

  

 udgår  

  

 stk. 2.
[Ministerens offentliggørelsesret udgår] 2)  


  

 Nr.  

 7  

  

 udgår.
[Aftagerpaneler  

 udgår] 3)  

  

 I den under  

  

 nr. 21  

  

 foreslåede  

  

 §  

 16 a,  

  

 udgår  

  

 stk. 3-8.
[Direktører for faglige enheder m.v. udgår] 4)  

  

 Den under  

  

 nr. 21  

  

 foreslåede  

  

 § 16 b  

  

 udgår.
[Nye regler for ph.d.-skoler udgår] 5)  

  

 Det under  

  

 nr. 25  

  

 foreslåede  

  

 §  

 18 a, stk. 2,  

  

 affattes således:
»Stk. 2.  

  

 Rektor  

 nedsætter ankenævnet med en repræsentant for det videnskabelige personale og  

 en  

 studerende ved samme eller beslægtet uddannelse på universitetet og en  

 repræsentant for det videnskabelige personale og en studerende ved samme  

 eller  

 beslægtet uddannelse på et andet universitet.« [Studenterrepræsentanter i ankenævnet] 6)  


  

 Nr.  

 31  

  

 udgår.
[Pålæggelse af betalingsopgaver udgår] Bemærkninger Til nr. 1 Der er ingen grund til at  

 lave detailstyring omkring undervisningsevaluering.
Der er ikke noget, der  

 forhindrer universiteterne i at gøre det nu, hvis de synes, det er en god  

 idé.
 Man forbedrer ikke  

 kvaliteten i undervisningen ved at offentliggøre evalueringer, kvalitet  

 forbedres  

 ved at evalueringer foretages sobert og behandles seriøst.
Til nr. 2 Der er ingen grund til at  

 lave detailstyring omkring rådgivning af universiteterne.
Der er ikke noget,  

 der forhindrer universiteterne i at gøre det nu, hvis de synes, det er en god  

 idé.
 Det er problematisk, at  

 nuværende velfungerende repræsentantskaber skal erstattes af snævrere fora,  

 der  

 kun sammensættes af aftagere, når universiteterne har et bredere sigte.  

 Obligatoriske aftagerpaneler kan undergrave kompetencerne i bl.a.  

 studienævnene.
Til nr. 3 Der er ingen grund til at  

 lave detailstyring omkring ledelse af de faglige miljøer.
Der er ikke noget,  

 der forhindrer universiteterne i at gøre det nu, hvis de synes, det er en god  

 idé.
 Universiteterne har ikke  

 brug for flere løsrevne ledere, der ifølge lovforslaget end ikke behøver at  

 være anerkendte forskere.
Til nr. 4 Der er ingen grund til at  

 lave detailstyring omkring ph.d.-skoler.
Der er ikke noget, der forhindrer  

 universiteterne i at gøre det nu, hvis de synes, det er en god idé.
 At alle ph.d.er skal være  

 i en ph.d.-skole kan begrænse de faglige muligheder for emnevalg.
Til nr. 5 Når kompetence flyttes fra studienævnet til meritankenævnet, er  

 det vigtigt fortsat at sikre de studerendes medbestemmelse.
I sager om merit  

 kan studerende være med til at sikre den ansøgende studerendes retssikkerhed  

 og  

 samtidig varetage de faglige hensyn på fagene.
Til nr. 6 Forskningsfriheden på  

 universiteterne er truet, når ministre kan pålægge universiteterne  

 arbejdsopgaver.
Michael Aastrup Jensen (V)   

 Britta Schall Holberg (V)   

 Tina Nedergaard (V)   

 Torsten Schack Pedersen (V)   

 Hanne Severinsen (V)  

  

  fmd.  

  

 Jesper Langballe (DF)   

 Jørn Dohrmann (DF)   

 Per Ørum Jørgensen (KF)   

 Charlotte Dyremose (KF)   

 Rasmus Prehn (S)   

 Magnus Heunicke (S)  

  

  nfmd.  

  

 Christine Antorini (S)   

 Sophie Hæstorp Andersen (S)   

 Margrethe Vestager (RV)   

 Charlotte Fischer (RV)   

 Anne Grete Holmsgaard (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 140 Bilagsnr.
Titel 1 Høringssvar og høringsnotat, fra videnskabsministeren 2 Udkast til tidsplan for udvalgets behandling af  

 lovforslaget 3 Henvendelse af 16/2-07 fra Danske Studerendes Fællesråd 4 Tidsplan for udvalgets behandling af lovforslaget 5 1. udkast til betænkning 6 Talepapir fra det åbne samråd 21/3-07 om samrådsspørgsmål  

 A-C, fra videnskabsministeren 7 2. udkast til betænkning Oversigt over spørgsmål og svar vedrørende L 140 Spm.nr.
Titel 1 Spm. om en redegørelse for, hvorledes bestyrelserne  

 sammensættes på de enkelte universiteter, til videnskabsministeren, og  

 ministerens svar herpå 2 Spm. om en redegørelse for, hvorfor ressourcer ikke er  

 overført fra sektorministerierne til Videnskabsministeriet, til  

 videnskabsministeren, og ministerens svar herpå 3 Spm. om en offentliggørelse af høringssvarene til  

 lovudkastet fra sektorministerierne, til videnskabsministeren, og ministerens  

 svar herpå 4 Spm., om fagministerierne er at opfatte som  

 universiteters/sektorforskningsenheders  

 direkte modparter ved kontraktindgåelse, til videnskabsministeren, og  

 ministerens svar herpå 5 Spm. om indgåelse af kontrakter mellem universiteter og  

 sektorministerier, til videnskabsministeren, og ministerens svar herpå 6 Spm. om en redegørelse for, om resultatkontrakten indgås  

 alene med Videnskabsministeriet, til videnskabsministeren, og ministerens  

 svar herpå 7 Spm. om en redegørelse for, om der er offentlighed om  

 ressortministeriers krav til kontraktindgåelse/resultatkontrakten, til  

 videnskabsministeren, og ministerens svar herpå 8 Spm., om det er muligt for universiteterne at træffe  

 langsigtede og flerårige dispositioner med 2-årige kontrakter, hvor der  

 årligt skal aftales resultatkrav, til videnskabsministeren, og ministerens  

 svar herpå 9 Spm. om, hvorledes det sikres, at universiteterne ikke  

 langsomt udsultes igennem kontraktforhold, som økonomisk kun dækker snævre  

 myndighedsopgaver, men ikke opretholdelse af basisforskning, til  

 videnskabsministeren, og ministerens svar herpå 10 Spm., om ministeren vil udrede, hvad der sker, hvis et  

 ministerium ikke er tilfreds med den ønskede ydelse eller ønsker udført  

 yderligere tjenesteydelser, som universitetet ikke mener er indeholdt i  

 kontrakten, til videnskabsministeren, og ministerens svar herpå 11 Spm. om en redegørelse for, om universiteter i de  

 nordiske lande, Storbritannien, Holland, Tyskland og USA udfører  

 »myndighedsopgaver«,  

 til videnskabsministeren, og ministerens svar herpå 12 Spm. om universiteter i de nordiske lande,  

 Storbritannien, Holland, Frankrig, Tyskland og USA indgår resultatkontrakter  

 med ministeriet/ministerier, til videnskabsministeren, og ministerens svar  

 herpå 13 Spm. om redegørelse for, om medarbejderne på  

 universiteterne i de nordiske lande og andre lande af deres institutleder med  

 instruktionsbeføjelser kan pålægges at udføre bestemte forskningsopgaver og  

 myndighedsopgaver, til videnskabsministeren, og ministerens svar herpå 14 Spm. om redegørelse for, hvad termen »undtagelsesvis«  

 dækker over, herunder om det kun gælder akut beredskab, eller det gælder for  

 generelle udviklingskontraktforhold, til videnskabsministeren, og ministerens  

 svar herpå 15 Spm. om en redegørelse for, hvad termen »undtagelsesvis«  

 dækker over, herunder om det gælder såvel almindeligt myndighedsberedskab,  

 forskningsbaseret rådgivning m.m. samt strategisk forskning og udvikling, til  

 videnskabsministeren, og ministerens svar herpå 16 Spm. om redegørelse for, hvad termen »undtagelsesvis«  

 dækker over, herunder give eksempler på ministerielle kontraktpålæg inden for  

 fødevareområdet og miljøområdet, til videnskabsministeren, og ministerens  

 svar herpå 17 Spm., om ministeren kan bekræfte, at universiteter ikke  

 kan sige nej til en myndighedsopgave med henvisning til, at  

 indtægtsgrundlaget er usikkert eller utilstrækkeligt, til  

 videnskabsministeren, og ministerens svar herpå 18 Spm., om ministeren kan garantere for, at universiteter  

 ikke påtvinges kontrakter, som kan være underskudsgivende eller i  

 uoverensstemmelse  

 med universitetets aktivitetsplaner, til videnskabsministeren, og ministerens  

 svar herpå 19 Spm. om, hvem der har ejerskabet til database-oplysninger  

 og lignende vedr.
Danmarks Fødevareforsknings, DMUs og Danmarks  

 Jordbrugsforsknings  

 udførelse af myndighedsopgaver, til videnskabsministeren, og ministerens svar  

 herpå 20 Spm. om, hvorfor protesterne mod ministerens beføjelser  

 til at påtvinge universiteterne kontrakter ikke er omtalt i ministeriets  

 høringsnotat til Folketinget, til videnskabsministeren, og ministerens svar  

 herpå 21 Spm., om ministeren kan bekræfte, at en  

 universitetsforsker (f.eks. en miljøbiolog på AU) har fri ret til at ytre sig  

 kritisk om en myndighedsopgave, som en sektorforskningsenhed (f.eks.
DMU på  

 AU) leverer, til videnskabsministeren, og ministerens svar herpå 22 Spm., om ministeren kan bekræfte, at et  

 ressortministerium ikke kan indføje begrænsninger i forsknings- eller  

 ytringsfrihed i en kontrakt med et universitet, til videnskabsministeren, og  

 ministerens svar herpå 23 Spm., om ministeren kan bekræfte, at et  

 ressortministerium ikke kan indføje særlige kontraktbetingelser eller  

 forbehold før offentliggørelsen af en udredning/rapport, til  

 videnskabsministeren, og ministerens svar herpå 24 Spm., om ministeren kan bekræfte, at en forsker frit kan  

 udtale sig efter bedste faglige overbevisning, og at det er ulovligt, hvis en  

 forskningsleder pålægger denne ikke at udtale sig eller at vente med at  

 udtale  

 sig, til videnskabsministeren, og ministerens svar herpå 25 Spm. om, hvad en forsker skal gøre, hvis en  

 forskningsleder pålægger denne at ændre i en publikation, at udsætte  

 publicering eller at pålægge denne ikke at udtale sig om et konkret  

 forskningstema, til videnskabsministeren, og ministerens svar herpå 26 Spm. om begrundelsen for, at udviklingskontrakten skal  

 omhandle universitetets »samlede virksomhed, herunder også den forskning, der  

 understøtter opgaver inden for myndighedsbetjening«, til  

 videnskabsministeren,  

 og ministerens svar herpå 27 Spm., om »de videnskabelige medarbejdere kan forske frit  

 inden for universitetets forskningsstrategiske rammer, som fastlagt i  

 udviklingskontrakten«  

 er en begrænsning, der er indarbejdet i dette lovforslag, til  

 videnskabsministeren, og ministerens svar herpå 28 Spm., om ministeren kan bekræfte, at den omtalte  

 formulering betyder, at en forskningsleder med instruktionsbeføjelse kan  

 pålægge en forsker at afholde sig fra at forske i emner, som ikke er nævnt i  

 universitetets forskningsstrategi henholdsvis udviklingskontrakten, til  

 videnskabsministeren, og ministerens svar herpå 29 Spm., om ministeren kan bekræfte, at ministeriet som  

 kontraktpart får betydelig indflydelse på, hvad universitetets enkelte  

 forskere kan/skal beskæftige sig med, jf. ministeriets ret til at formulere  

 udviklingskontrakten, til videnskabsministeren, og ministerens svar herpå 30 Spm., om de videnskabelige medarbejdere henholdsvis  

 Akademisk Råd vil blive inddraget i de økonomiske og faglige overvejelser i  

 forbindelse med og før indgåelse af en kontrakt med et ressortministerium,  

 til videnskabsministeren, og ministerens svar herpå 31 Spm. om, hvorfor en direktør henholdsvis sektorleder så  

 vidt muligt skal være en anerkendt forsker, mens det for universitetets  

 ledere gælder som et absolut krav, at de skal være anerkendte forskere, til  

 videnskabsministeren, og ministerens svar herpå 32 Spm. om, hvorledes kan »kvaliteten sikres på anden måde«,  

 jf. §  

 16 a, stk. 3,  

 når en direktør henholdsvis en sektorleder, der ikke er anerkendt forsker,  

 skal have beslutningsmyndigheden og instruktionsbeføjelser vedr.  

 fagligt-videnskabelige beslutninger om ansættelser, projekter, kontrakter  

 el.lign., når denne ikke har de fagligt-akademiske kvalifikationer til at  

 tage stilling hertil, til videnskabsministeren, og ministerens svar herpå 33 Spm., om der i loven er indbygget »vandtætte skotter«  

 mellem den fri forskning og sektorforskning, til videnskabsministeren, og  

 ministerens svar herpå 34 Spm. om kommentar til bemærkningen i Videnskabernes  

 Selskabs høringssvar om, at der ikke er »et hensigtsmæssigt bolværk« for den  

 enkelte forskers forskningsfrihed, idet loven ikke sikrer en klar  

 arbejdsdeling,  

 så det står helt klart, hvem der arbejder med sektorforskning, og hvem der  

 arbejder med grundforskning, til videnskabsministeren, og ministerens svar  

 herpå 35 Spm. om ministerens kommentar til Videnskabernes Selskabs  

 forslag til hensigtserklæring, der skal sikre den individuelle  

 forskningsfrihed,  

 til videnskabsministeren, og ministerens svar herpå 36 Spm., om ministeren kan bekræfte, at der er offentlighed  

 i forvaltningen, hvad angår de nye sektorinstitutioners aktiviteter, til  

 videnskabsministeren,  

 og ministerens svar herpå 37 Spm. om universiteternes sektorbevillinger fra  

 ressortministerierne opføres i virksomhedsregnskabet som eksterne indtægter,  

 til videnskabsministeren, og ministerens svar herpå 38 Spm., om indtægterne for de indfusionerede  

 sektorforskningsaktiviteter kommer til at fremgå på en særskilt  

 finanslovskonto og kommer til at fremgå særskilt af universitetsregnskabet,  

 så det er muligt at adskille de almindelige forskningsaktiviteter fra de nye  

 myndighedsopgaver m.m., til videnskabsministeren, og ministerens svar herpå 39 Spm. om, hvilke dele af universiteternes indtægter til  

 udførelse af myndighedsopgaver m.m. fra ressortministerierne, der vil blive  

 indregnet som forskningsbevillinger, når de totale forskningsbevillinger skal  

 beregnes i henhold til Barcelonamålsætningen, til videnskabsministeren, og  

 ministerens svar herpå 40 Spm., om universiteternes ledelser havde pligt til, jf.  

 lovens § 15, at forelægge ministeriets høring om universitetslovsudkastet (L  

 140) for Akademisk Råd, og vil ministeren supplerende oplyse, på hvilke af de  

 9 institutioner dette skete, til videnskabsministeren, og ministerens svar  

 herpå 41 Spm. om en redegørelse for, hvad der forhindrer  

 ministerier i at opbygge deres egen sektorforsknings- og analyseenhed i  

 ministerielt regi, når den toårige indfasning er slut, til  

 videnskabsministeren, og ministerens svar herpå 42 Spørgsmål tilbagetaget 43 Spørgsmål tilbagetaget 44 Spørgsmål tilbagetaget 45 Spørgsmål tilbagetaget 46 Spm., om kontrakter mellem universiteter og  

 sektorministerier indgås mellem disse to parter enten som en aftale  

 (økonomisk) specificeret på myndighedsberedskab, udredningsopgaver,  

 overvågning m.m., eller som en rammeaftale og/eller som en del af  

 ministeriets resultatkontrakt, til videnskabsministeren, og ministerens svar  

 herpå 47 Spm., om resultatkontrakten indgås alene med  

 Videnskabsministeriet, og om ministeriet repræsenterer øvrige  

 ressortministerier,  

 eller om de indgåede kontrakter blot indføjes i resultatkontrakten, til  

 videnskabsministeren, og ministerens svar herpå 48 Spørgsmål tilbagetaget 49 Spørgsmål tilbagetaget 50 Spørgsmål tilbagetaget 51 Spørgsmål tilbagetaget 52 Spørgsmål tilbagetaget 53 Spm., om universiteter i de nordiske lande,  

 Storbritannien, Holland, Frankrig, Tyskland og USA indgår resultatkontrakter  

 med ministeriet/ministerier, jf. § 8, stk. 8, i lovbemærkningerne om  

 udviklingskontrakter som styreform, til videnskabsministeren, og ministerens  

 svar herpå 54 Spm., om medarbejderne på universiteterne i de nordiske  

 lande, Storbritannien, Holland, Frankrig, Tyskland og USA af deres  

 institutleder med instruktionsbeføjelser kan pålægges at udføre bestemte  

 forskningsopgaver  

 og myndighedsopgaver, til videnskabsministeren, og ministerens svar herpå 55 Spm. om, hvad termen »undtagelsesvis« dækker over, jf. §  

 33, stk. 2, til videnskabsministeren, og ministerens svar herpå 56 Spørgsmål tilbagetaget 57 Spm. om, hvad termen »undtagelsesvis« dækker over, jf. §  

 33, stk. 2, herunder give eksempler på ministerielle kontraktpålæg inden for  

 fødevareområdet (DFVF) og miljøområdet (DMU), til videnskabsministeren, og  

 ministerens svar herpå 58 Spørgsmål tilbagetaget 59 Spørgsmål tilbagetaget 60 Spm. om, hvad der forhindrer ministerier i at opbygge  

 deres egen sektorforsknings- og analyseenhed i ministerielt regi, til  

 videnskabsministeren, og ministerens svar herpå 61 Spm. om, hvem der har ejerskabet til database-oplysninger  

 og lignende vedrørende Danmarks Fødevareforsknings, DMUs og Danmarks  

 Jordbrugsforsknings  

 udførelse af myndighedsopgaver, og forestiller ministeren sig, at dette  

 materiale evt. skal udleveres til et privat konsulentfirma i forbindelse med  

 konkurrenceudsættelsen om to år, til videnskabsministeren, og ministerens  

 svar herpå 62 Spm. om, hvorfor protesterne mod ministerens beføjelser  

 til at påtvinge universiteterne kontrakter, jf. § 33, stk. 2, ikke er omtalt  

 i ministeriets høringsnotat, til videnskabsministeren, og ministerens svar  

 herpå 63 Spm., om det, jf. § 15 i universitetsloven, var et  

 lovkrav, at det fremsendte høringsudkast til lov om ændring af  

 universitetsloven  

 (dateret 14/12-06) var af en sådan betydning/karakter, at det skulle  

 forelægges for Akademisk Råd, til videnskabsministeren, og ministerens svar  

 herpå 64 Spm., om det er en korrekt fortolkning af § 15, stk. 3,  

 at Akademisk Råd har ret til at drøfte og udtale sig om det fremsendte  

 høringsudkast, idet dette er af væsentlig betydning for universitetets  

 virksomhed,  

 til videnskabsministeren, og ministerens svar herpå 65 Spm., om ministeren kan bekræfte, at det er lovstridigt,  

 hvis rektor har undladt at forelægge høringsudkastet for Akademisk Råd, eller  

 at rektor kun har forelagt det »til orientering«, til videnskabsministeren,  

 og ministerens svar herpå 66 Spm. om, på hvilke universiteter Akademisk Råd fik  

 forelagt henholdsvis ikke forelagt det fremsendte høringsudkast til lov om  

 ændring  

 af universitetsloven på en måde, så det var i overensstemmelse med  

 universitetsloven,  

 til videnskabsministeren, og ministerens svar herpå 67 Spm. om kommentar til henvendelse af 16/2-07 fra Danske  

 Studerendes Fællesråd, til videnskabsministeren, og ministerens svar herpå 68 Spm. om, at der, i forhold til det forslag, der blev  

 sendt i høring, i bemærkningerne til afsnit 2.3.5 på side 10 er tilføjet:  

 »idet  

 ph.d.-skoler erstatter forskerskoler«, og hvad er effekten af tilføjelsen, og  

 med hvilken begrundelse er tilføjelsen sket, til videnskabsministeren, og  

 ministerens  

 svar herpå 69 Spm., om det fortsat vil være muligt med indførelsen af  

 de nye ph.d.-skoler at indgå i tværinstitutionelt og tværfagligt samarbejde  

 om forskeruddannelse, til videnskabsministeren, og ministerens svar herpå 70 Spm. om, hvilken betydning indførelsen af de nye ph.d.-skoler  

 har for det eksisterende forskeruddannelsessamarbejde og for forskerskoler på  

 tværs af fagområder og institutioner, til videnskabsministeren, og  

 ministerens svar herpå 71 Spm. om, hvordan de nye ph.d.-skoler tilgodeser det  

 fagligt fokuserede forskeruddannelsessamarbejde, til videnskabsministeren, og  

 ministerens svar herpå 72 Spm. om teknisk bistand til ændringsforslag, til  

 videnskabsministeren, og ministerens svar herpå 73 Spørgsmål tilbagetaget  stilles i stedet til L 179, og  

 ministerens svar herpå 74 Spørgsmål tilbagetaget  stilles i stedet til L 179, og  

 ministerens svar herpå 75 Spm., om det er i overensstemmelse med  

 virksomhedsoverdragelsesloven, når universiteter overtager  

 »myndighedsopgaver«,  

 men ikke må kende de forudsætninger og betingelser, som de bevilgende og  

 kravstillende ministerier har til overdragelsen, til videnskabsministeren, og  

 ministerens svar herpå 76 Spm., om ministeriers betingelser for kontraktindgåelse  

 ikke vil være omfattet af offentlighedsloven, til videnskabsministeren, og  

 ministerens svar herpå 77 Spm. om, hvilken procentvis forskningsandel/»overhead«,  

 der hidtil har været knyttet til ministeriers myndighedsbetjening og lign. på  

 Danmarks Fødevareforskning, på Danmarks Jordbrugsforskning samt på Danmarks  

 Miljøundersøgelser, til videnskabsministeren, og ministerens svar herpå 78 Spm. om, hvem der afgør tvister i tilfælde af, at der  

 opstår uenighed mellem et ministerium og et universitet, til  

 videnskabsministeren, og ministerens svar herpå 79 Spm., om ministeren kan garantere, at lovrevisionen lever  

 op til de internationale normer for universiteters virksomhed, når  

 ministeriet ikke er i stand til at sammenligne centrale strukturelle og  

 lovgivningsmæssige  

 forhold i relation til de lande, som vi normalt sammenligner os med, til  

 videnskabsministeren, og ministerens svar herpå 80 Spm. om, hvad der vil være tiltrækkende for en  

 velmeriteret udenlandsk forsker ved at komme til Danmark, når forskeren  

  i  

 modsætning til vilkårene i andre lande  kan pålægges at udføre  

 »myndighedsopgaver«  

 for danske ministerier, til videnskabsministeren, og ministerens svar herpå 81 Spm. om redegørelse for de tilgrundliggende principper  

 for ejerskab, brugsrettigheder og eventuel ophavsret til databaseoplysninger  

 og lignende vedr.
Danmarks Fødevareforsknings, DMUs og Danmarks  

 Jordbrugsforsknings udførelse af myndighedsopgaver, til videnskabsministeren,  

 og ministerens svar herpå 82 Spm. om, hvilke begrænsninger der, jf. forvaltningslovens  

 § 27, kunne tænkes pålagt en forsker i forbindelse med udførelse af en  

 forskningsopgave,  

 til videnskabsministeren, og ministerens svar herpå 83 Spm., om forvaltningslovens bestemmelser også var  

 gældende for den universitetsansatte før lovrevisionen, eller om der er tale  

 om en fornyelse, til videnskabsministeren, og ministerens svar herpå 84 Spm., om ministeren kan bekræfte, at loven ikke  

 forhindrer, at et ressortministerium kan indføje særlige kontraktbetingelser  

 eller forbehold som f.eks., at ministeriet skal have ret til at  

 gennemse/rette i en udredning/rapport, før rapporten offentliggøres, til  

 videnskabsministeren, og ministerens svar herpå 85 Spm. om, hvad en forsker skal gøre, hvis forskeren  

 fortsat ikke mener, at der er saglig begrundelse for, at en forskningsleder  

   

 og senere forskningslederens foresatte  pålægger forskeren at ændre i  

 en  

 publikation, at udsætte publicering eller at pålægge denne ikke at udtale sig  

 om et konkret forskningstema, til videnskabsministeren, og ministerens svar  

 herpå 86 Spm., om der er offentlighed i forvaltningen om forskerens  

 indsigelse til forskningslederen/forskningslederens foresatte, til  

 videnskabsministeren, og ministerens svar herpå 87 Spm. om, hvilken beskyttelse den ansatte har (som »whistle-blower«)  

 overfor repressalier fra sine overordnede i det tilfælde, at den ansatte  

 klager  

 over forskningslederens/forskningslederens foresattes pålæg af begrænsninger  

 af den ansattes publiceringsret eller ytringsfrihed, til  

 videnskabsministeren, og ministerens svar herpå 88 Spm., om ministeren kan bekræfte, at en forskningsleder  

 via sin instruktionsbeføjelse kan pålægge en forsker at dreje fokus i sin  

 forskning fra et felt til et andet med henvisning til, at forskerens  

 selvvalgte tema ikke er nævnt i universitetets forskningsstrategi henholdsvis  

 udviklingskontrakt, til videnskabsministeren, og ministerens svar herpå 89 Spm., om ministerens svar på spørgsmål 41 skal forstås  

 sådan, at begrænsningen for, at ministerier opbygger deres egne  

 sektorforsknings- eller analyseenheder i ministerielt regi er de  

 forudsætninger, »hvorunder bevillinger er givet, herunder forudsætninger om  

 sektorforskningens organisering«, og ministeren bedes redegøre konkret for,  

 hvilke forhindringer/begrænsninger, der kan være tale om, til  

 videnskabsministeren,  

 og ministerens svar herpå 90 Spm., om ministeren vil bekræfte, at følgende projekter  

 kan fortsætte efter vedtagelse af lovforslaget, til videnskabsministeren, og  

 ministerens svar herpå 91 Spm. om teknisk bistand til udformning af et  

 ændringsforslag, der sikrer, at meritankenævnet får en sammensætning som  

 studienævn, det vil sige 2 VIPer + 2 studerende, til  

 videnskabsministeren,  

 og ministerens svar herpå Oversigt over samrådsspørgsmål vedrørende L 140 Samråds-spm.nr.
Titel A Samrådsspm. om, hvilke kontakter ministeren har haft med  

 universiteternes ledelser og de ansattes organisationer i forbindelse med  

 behandlingen  

 af ændringerne i universitetsloven, til videnskabsministeren B Samrådsspm. om ministerens kommentarer til  

 universitetsverdenens kritik af regeringen for at ville knægte den frie  

 forskning og stække universiteternes uafhængighed, til videnskabsministeren C Samrådsspm. om, hvilke ændringer ministeren vil  

 gennemføre i sine forslag til ændringer af universitetsloven på baggrund af  

 universitetsverdenens kritik af disse forslag, til videnskabsministeren Bilag 2 Fire af udvalgets spørgsmål til  

 videnskabsministeren og dennes svar herpå Spørgsmålene og svarene er optrykt efter ønske fra V, S, DF og  

 KF.
 Spørgsmål  

 68:
I forhold til det forslag, der blev sendt i høring, er der i  

 bemærkningerne til afsnit 2.3.5 på side 10 tilføjet: »idet ph.d.-skoler  

 erstatter forskerskoler«.
Kan ministeren oplyse, hvad effekten er af  

 tilføjelsen,  

 og med hvilken begrundelse er tilføjelsen sket? Svar:
Visse høringssvar har udtrykt usikkerhed omkring relationen  

 mellem de eksisterende forskerskoler og de nye ph.d.-skoler.
Derfor er det i  

 bemærkningerne præciseret, at indførelsen af ph.d.-skoler ophæver begrebet  

 forskerskole, så der på ph.d.-området kun er ét skolebegreb med en entydig  

 ansvars-  

 og kompetencefordeling.
Med indførelse af ph.d.-skoler er det fastlagt, at en  

 ph.d.-studerende er tilknyttet én ph.d.-skole, som har det samlede ansvar for  

 den pågældende ph.d.-studerendes uddannelse, herunder ansvar for at sikre  

 kvalitet i kursusudbud, udlandsophold og vejledning.
Hver ph.d.-skole har  

 tilknyttet et ph.d.-udvalg og har en leder med ansvar for planlægning og  

 kvalitet i uddannelsen.
Derudover er der indført bestemmelser om dekanens  

 overordnede ansvar for opfølgning på skolernes virke samt en bestemmelse om  

 jævnlige  

 internationale evalueringer.
En klar organisatorisk ramme om ph.d.-uddannelse  

 var en af de centrale anbefalinger i den internationale evaluering af den  

 danske forskeruddannelse »A Public Good« fra 2006.
 En række aktiviteter i regi af eksisterende forskerskoler vil  

 formodentlig med fordel kunne indgå i eller være afsæt for en ny ph.d.-skole.  

 Dette vil være op til de enkelte universiteter eller i et samarbejde mellem  

 disse.
 Spørgsmål  

 69:
Vil det fortsat være muligt med indførelsen af de nye ph.d.-skoler  

 at indgå i tværinstitutionelt og tværfagligt samarbejde om forskeruddannelse? Svar:
Det vil stadig være muligt med tværfagligt og tværinstitutionelt  

 samarbejde om forskeruddannelse eksempelvis om kursusudbud og vejledning.
Et  

 mere formaliseret tværgående samarbejde, som også berører de  

 ansættelsesmæssige  

 forhold for de ph.d.-studerende, herunder ansættelse og udskrivning, fordrer  

 imidlertid etablering af en tværgående ph.d.-skole.
De nærmere regler herfor  

 fastsættes i de deltagende universiteters vedtægter.
 Spørgsmål  

 70:
Hvilken betydning har  

 indførelsen af de nye ph.d.-skoler for det eksisterende  

 forskeruddannelsessamarbejde  

 og forskerskoler på tværs af fagområder og institutioner? Svar:
En række aktiviteter i regi af eksisterende forskerskoler vil  

 formodentlig med fordel kunne indgå i eller være afsæt for en ny ph.d.-skole.  

 Dette vil være op til de enkelte universiteter eller i et samarbejde mellem  

 disse.
Det samme gælder eksisterende forskeruddannelsessamarbejder mellem  

 universiteter  

 og forskningsinstitutioner.
 Derudover er der i lovforslaget fastsat en overgangsbestemmelse,  

 jf. § 2, stk. 3. Ifølge denne bestemmelse kan videnskabsministeren efter  

 ansøgning fra universitetet dispensere fra kravet om tilknytning til  

 ph.d.-skoler i op til 3 år fra lovens ikrafttræden af hensyn til eksisterende  

 samarbejder i regi af forskerskoler, ph.d.-studerende, der har påbegyndt et  

 uddannelsesforløb, samt allerede afgivne bevillinger fra det  

 forskningsrådgivende  

 system.
 Spørgsmål 71:
Hvordan tilgodeser de nye ph.d.-skoler det fagligt fokuserede  

 forskeruddannelsessamarbejde? Svar:
 Det er op til universiteterne selv at fastlægge det faglige  

 omdrejningspunkt for deres ph.d.-skoler, som, i det omfang universiteterne  

 finder det relevant, også vil bidrage til etableringen af fagligt fokuserede  

 forskeruddannelsessamarbejder.
