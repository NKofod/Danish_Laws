Cirkulæreskrivelse om meddelelse om  

 medlemmets tilbagebetalingspligt for fejludbetalinger, der skyldes, at  

 betingelsen i § 55, stk. 1 om, at kun arbejde i medlemsperioden medregnes,  

 ikke var opfyldt Kommentarer m.v.:
 Ankenævnet har i sin afgørelse udtalt, at  

 medlemmet ikke har modtaget beløbet mod bedre vidende,  

 og beløbet kan derfor ikke kræves tilbagebetalt af  

 medlemmet.
 Meddelelse om afgørelsen:
Medlemmet, der blev optaget i arbejdsløshedskassen  

 den 12. september 1982, fik udbetalt dagpenge fra første  

 fremmødedato den 12. september 1983 på grundlag af 638 timers  

 undervisningsarbejde, af kassen omregnet til 1020,8 timer.
Timerne var  

 optjent i hele arbejdsperioden, der blev påbegyndt den 15. august 1982  

 og ophørte den 24. juni 1983. Det omregnede timetal i medlemsperioden  

 udgjorde kun 860,8 timer baseret på 538 arbejdstimer.
 Direktoratet var enig med kassen i, at medlemmet ikke  

 havde haft en berettiget forventning om ret til dagpenge, da medlemmet ikke i  

 medlemsperioden havde haft arbejde af et sådant omfang, at  

 arbejdsløshedsforsikringslovens § 55, stk. 1 var opfyldt.
 Ankenævnet fandt ligesom direktoratet, at dagpenge  

 udbetalt fra den 12. september 1983 var udbetalt med urette.
 Ankenævnet fandt imidlertid ikke, at beløbet  

 var modtaget mod bedre vidende, hvorfor beløbet ikke krævedes  

 tilbagebetalt af medlemmet.
