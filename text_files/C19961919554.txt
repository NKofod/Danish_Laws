(Til samtlige kommuner og amtskommuner  

 m.fl.) Den nuværende forsøgsordning med jobtræning og individuel jobtræning med  

 tilskud hos private arbejdsgivere udløber som bekendt ved udgangen af 1996.  

 Der henvises til Socialministeriets orienteringsskrivelser af 28. juni og 11.  

 november 1996.
Der er fortsat ikke en afklaring i sagen, men det lysner.
EU-  

 Kommissionens godkendelse af en fortsættelse af jobtræningsordningerne  

 forventes nu givet den 18. december 1996.
 Socialministeriet kan derfor anbefale, at kommunerne fremover ved  

 indgåelse af nye jobtræningsaftaler indgår aftaler af »normal«  

 længde dog med forbehold for Kommissionens godkendelse for så vidt angår den  

 del af aftalen, der vedrører perioder i 1997. Af administrative grunde kan  

 forbeholdet evt. udformes således, at aftalen kun afbrydes, såfremt kommunen  

 giver en egentlig meddelelse til arbejdsgiveren samt kontanthjælpsmodtageren  

 herom.
Socialministeriet vil straks sende meddelelse til kommunerne, når der  

 foreligger nyt i sagen.
Henvendelse om sagen kan i øvrigt rettes til fm.
Anne  

 Thuen, tlf. 33 92 46 18.
