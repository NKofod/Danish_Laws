Bekendtgørelse om anvendelse af  

 økologikontrolmærket (Ø-mærket) på  

 økologiske jordbrugsprodukter, der skal anvendes til nonfood1) I medfør af §§ 2, 9 og § 12, stk. 2 i lov nr. 118 af 3. marts 1999,  

 Økologilov og efter bemyndigelse fastsættes:
Mærkning § 1. Jordbrugsprodukter, der skal anvendes til  

 nonfood, kan mærkes med økologikontrolmærket  

 (Ø-mærket), forudsat, at 1)	mindst 95 vægtpct. af samtlige bestanddele af produktet er  

 fremstillet efter produktionsbestemmelserne i Rådets forordning  

 (EØF) nr. 2092/91 om økologisk produktionsmetode for  

 landbrugsprodukter og om angivelse heraf på jordbrugsprodukter og  

 levnedsmidler (rådsforordningen) og i bekendtgørelse om  

 økologisk jordbrugsproduktion  

 (økologibekendtgørelsen), 2)	alle bestanddele af anden oprindelse er tilladt anvendt efter  

 rådsforordningen og økologibekendtgørelsen, 3)	der til forarbejdning af produkterne ikke anvendes  

 hjælpestoffer eller andet, der ikke må anvendes efter  

 rådsforordningen og økologibekendtgørelsen, og 4)	produkterne er fremstillet, forarbejdet, indført eller  

 importeret af en erhvervsdrivende, der er autoriseret efter  

 økologibekendtgørelsen.
 Stk. 2. Bekendtgørelsen omfatter dog ikke foder  

 med animalsk indhold, beregnet til hunde, katte og andre selskabsdyr.
 § 2. Produkter må kun mærkes med  

 Ø-mærket af autoriserede erhvervsdrivende efter  

 økologibekendtgørelsen.
 Stk. 2. Ø-mærket skal udformes og gengives i  

 overensstemmelse med retningslinjerne herfor fastsat i bekendtgørelse  

 om økologiske fødevarer m.v.
 § 3. Mærkningen skal angive  

 Plantedirektoratets økologikontrolkode: "DK-Ø-50",  

 jf. bekendtgørelse om økologiske fødevarer m.v.
 Stk. 2. For forarbejdede produkter skal mærkningen  

 være ledsaget af oplysninger om, hvilke hovedbestanddele af  

 jordbrugsoprindelse, der indgår i produkterne, og deres vægtandel  

 heraf.
Kontrol § 4. Plantedirektoratet kontrollerer, at  

 bestemmelserne i bekendtgørelsen overholdes.
 § 5. Efter lovens § 3, stk. 2, kan  

 Plantedirektoratet forbyde, at et produkt sælges med henvisning til den  

 økologiske produktionsmetode, hvis produktet ikke overholder  

 bestemmelserne i denne bekendtgørelse.
§ 6. Efter lovens § 10 har Plantedirektoratet til  

 enhver tid mod behørig legitimation og uden retskendelse adgang til  

 jordbrugsbedrifter eller andre virksomheder, som er autoriseret, anmeldt,  

 godkendt eller underlagt kontrol i medfør af denne lov eller regler  

 fastsat i henhold til denne lov.
På tilsvarende måde har  

 direktoratet adgang til bedrifternes og virksomhedernes regnskab,  

 forretningsbøger m. v., herunder også materiale, der opbevares i  

 elektronisk form.
Politiet yder om nødvendigt bistand hertil.
 Stk. 2. Efter lovens § 11 skal den, der driver en  

 jordbrugsbedrift eller anden virksomhed, som er omfattet af denne  

 bekendtgørelse efter anmodning give alle oplysninger, herunder om  

 økonomiske og regnskabsmæssige forhold, som har betydning for  

 kontrollens gennemførelse, samt vederlagsfrit yde direktoratet  

 fornøden bistand ved kontrol, prøvetagning, kopiering og  

 udlevering af skriftligt materiale og udskrift af elektroniske data.  

 Direktoratet kan udtage prøver til undersøgelse uden at skulle  

 erlægge betaling herfor.
Klage § 7. Klage over Plantedirektoratets  

 afgørelser efter denne bekendtgørelse skal indgives inden fire  

 uger fra datoen for modtagelsen af afgørelsen.
Klagen skal stiles til  

 Ministeriet for Fødevarer, Landbrug og Fiskeri og skal indsendes til  

 Plantedirektoratet.
Straf § 8. Med bøde straffes den, der 1)	overtræder §§ 1-3, eller 2)	undlader at efterkomme et påbud efter § 5.
 Stk. 2. Der kan pålægges selskaber m. v.  

 (juridiske personer) strafansvar efter straffelovens 5. kapitel.
Ikrafttræden § 9. Bekendtgørelsen træder i kraft  

 den 30. maj 2001.
Plantedirektoratet, den 21. maj 2001 Mogens Nagel Larsen /Mette Louise Horneman 1)   

  Bekendtgørelsen har som udkast været notificeret over for  

 Europa-Kommissionen i overensstemmelse med reglerne i Europa-Parlamentets og  

 Rådets direktiv 98/34/EF (informationsproceduredirektivet), som senest  

 ændret ved direktiv 98/48/EF.
