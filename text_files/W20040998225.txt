Klage  

 over manglende opfølgning på et konstateret forhøjet indhold af hjertemedicin  

 (Digoxin) i blodet Nævnet fandt ikke grundlag for at kritisere den  

 praktiserende læge.
Nævnet fandt dog, at det havde det været hensigtsmæssigt,  

 om lægen i forbindelse med sine undersøgelser fra slutningen af 2000 havde  

 inddraget overvejelser om behandlingen med Digoxin som mulig årsag til  

 mavesymptomerne, selv om patienten ikke fremførte typiske symptomer på  

 overdosering.
 Nævnet lagde vægt på, at lægen fulgte patientens  

 helbredstilstand og foretog relevante vurderinger i kombination med relevante  

 blodprøver og andre undersøgelser til udredning af de foreliggende kroniske  

 lidelser og nyopståede helbredsklager, herunder en omfattende udredning med  

 henblik på eventuelle alvorlige sygdomme i lunger og mave- og tarmkanalen.  

 Der  

 blev herved påvist kroniske lungeforandringer, men i øvrigt ikke betydende  

 sygdom.
 Nævnet lagde endvidere vægt på, at patienten overordnet  

 gennem behandlingsforløbet ikke udviste symptomer på eventuel overdosering  

 med  

 Digoxin, som for eksempel utilpashed, kvalme og opkastninger.
 Nævnet fandt dog det hensigtsmæssigt, om lægen i  

 forbindelse med sine undersøgelser fra slutningen af november 2000 havde  

 inddraget overvejelser om behandlingen med Digoxin som mulig årsag til  

 mavesymptomerne, selv om patienten ikke fremførte typiske symptomer på  

 overdosering.
Nævnet lagde i den sammenhæng vægt på, at patienten  

 gennem flere år var blevet behandlet for kronisk hjerte- og lungelidelse, som  

 medførte tiltagende intensiv medicinsk behandling i perioden.
Patienten havde  

 i  

 den forbindelse relativt hyppige konsultationer med lægen vedrørende  

 forskellige helbredsproblemer, herunder vedrørende symptomer som uregelmæssig  

 hjerteaktion, mavesmerter, kvalme og forholdsvis stort vægttab.
 Nævnet fandt derudover grundlag for at kritisere den  

 overlæge på en reumatologisk afdeling, der undersøgte patienten i november  

 2002.
 Nævnet oplyste videre, at det er velkendt, at det  

 terapeutiske interval for Digoxin er smalt, og at der er et stort overlap  

 imellem serum-niveauer af Digoxin hos patienter, som har symptomer og tegn på  

 forgiftning (toksicitet), og hos dem som ikke har kliniske tegn på  

 toksicitet.
Det var nævnets opfattelse, at dette på den anden side  

 ikke indebærer, at man kan tilsidesætte resultatet af en relevant foretaget  

 blodprøve, at der viser et klart forhøjet Serum-Digoxin-niveau, som i den  

 aktuelle situation.
Selv om der ikke var tegn på Digoxin-forgiftning, kunne  

 det  

 ud fra patientens sammensatte symptombillede på den anden side ikke  

 udelukkes,  

 at det forhøjede Digoxin-niveau havde en medvirkende indflydelse på hendes  

 gener fra maveregionen, trods der var lav sandsynlighed herfor.
 Det var herunder nævnets opfattelse, at selv om  

 elektrokardiogrammet var normalt, og der således ikke var tegn på  

 Digoxin-udløst forstyrrelse i hjerterytmen, så kan man ikke afstå fra  

 bestemmelse af S-Digoxin, hvis en patient samtidig har symptomer, som kunne  

 være forenelige med gastrointestinale bivirkninger/forgiftning sekundært til  

 Digoxin.
Nævnet fandt ud fra disse samlede omstændigheder, at  

 overlægen senest den 26. november 2002 burde have reageret på den  

 konstaterede  

 klart forhøjede S-Digoxin-måling, uanset om der var symptomer på Digoxin  

 overdosering på indlæggelsestidspunktet eller ej.
Han burde således have  

 foranstaltet  

 tiltag med henblik på tilpasning af den daglige Digoxindosis til den aktuelle  

 kropsvægt, da det klart fremgik af journalen, at patienten havde haft et  

 meget  

 stort vægttab fra 60-65 kg til 43 kg, og der var konstateret en for høj  

 Serum-Digoxin på 3,1 nmol/l.
I det konkrete tilfælde ville en dosis på 62,5  

 nmol/l x 1, måske x 2 have været passende, når man tog kropsvægten i  

 betragtning.
 Det var nævnets opfattelse, at overlægen alternativt  

 burde have gjort sig overvejelser om og undersøgt for, om blodprøven den 21.  

 november 2002 var udtryk for et retvisende billede af S-Digoxin i blodet.
