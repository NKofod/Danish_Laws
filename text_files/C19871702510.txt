 Til tydeliggørelse af fodgængerfelters beliggenhed har Justitsministeriet  

 godkendt, at der monteres blå/hvide søjler på standeren til tavlen E17,  

 fodgængerfelt.
Søjlen har højreflekterende folie og fremtræder med blå og hvide felter  

 med vandret afgrænsning.
Den kan udføres cylinderformet eller med plane  

 plader.
 For at forbedre fodgængernes sikkerhed, kan søjlerne benyttes ved de  

 fodgængerfelter, hvor det er vanskeligt at erkende feltets beliggenhed,  

 f.eks. pga en bakketop eller distraherende omgivelser.
 På hovedlandevej kan søjlen sådanne steder opsættes uden  

 forhåndsgodkendelse fra Vejdirektoratet, men vi anmoder om at få underretning  

 om, hvor den opsættes, med henblik på senere indsamling af erfaringer.
 Udgiften til opsætning af søjlerne afholdes inden for det godkendte  

 driftsbudget, konto nr. 2.46.1B.
