Goodwill  allokering til filial Spørgsmål 1. Salgssum 1.a) Kan  

 SKAT acceptere, at salgssummen på goodwill ved den koncerninterne  

 aktivitetsoverdragelse kan fastsættes forholdsmæssigt for filial E, som er  

 filial af D, efter de samme principper som ved købet? 1.b) Hvis  

 svaret på spørgsmål 1a er nej, hvordan skal salgssummen da fordeles? Svar Ad  

 1. Salgssum 1.a) Ja, se  

 besvarelse.
 1.b) Spørgsmålet  

 bortfalder.
Beskrivelse af de faktiske forhold A er en fransk  

 koncern, der siden opstarten som kooperativ i 1919, har leveret varer og  

 tjenesteydelser til landbruget over det meste af Europa.
Plantedyrkningen  

 startede i 1951, og koncernen har i dag 1.200 ansatte og en årlig omsætning  

 på  

 277 mio.
Euro.
 Koncernen består  

 af 3 forretningsområder, B, C samt D, som forsker, udvikler, producerer og  

 sælger  

 såsæd på hele verdensmarkedet.
 Grundet de meget  

 forskellige opgaver i såsædsaktiviteten i D, er koncernen opdelt i 3  

 divisioner:
Den 15. juni  

 2004 købte D en amerikansk koncerns europæiske hvede- og bygvirksomhed for en  

 samlet pris på xxx Euro.
Virksomheden beskæftigede sig med forskning,  

 produktion og salgsaktiviteter indenfor landbruget.
Den amerikanske koncern  

 havde i 1998 erhvervet hvede- og bygvirksomheden.
 Den amerikanske  

 koncerns europæiske virksomhed var fordelt på flere lande, herunder Frankrig  

 og  

 Norden (Danmark, Finland, Letland, Norge og Sverige). De nordiske aktiviteter  

 blev alle betjent fra en dansk filial.
 Den danske  

 filial havde alene salgsaktiviteter, såsom salg af korn og såsæd samt  

 licenser  

 til anvendelse af sorter.
Goodwill Ud af den  

 samlede købesum på xxx Euro var 2.556.000 Euro betaling for goodwill  

 (business  

 contracts). I købsaftalen var betalingen for goodwill fordelt således, at  

 704.000 Euro knyttede sig til Frankrig og de nordiske lande.
Fordelingen var  

 baseret på indtægterne i de respektive lande.
Alle de  

 aktiviteter, som var blevet betjent af den amerikanske koncerns danske  

 filial,  

 blev henlagt til filial E, som var en nyoprettet filial af D, beliggende i  

 Danmark.
Filial Es indkomstgrundlag stammede fra selskabets ret til salg af  

 forskellige kornsorter omfattet og beskyttet af lov om plantenyheder.
Den købte hvede-  

 og bygvirksomhed genererede i regnskabsåret 2004/2005 licensindtægter på i  

 alt  

 6,7 mio.
Euro.
 I forbindelse  

 med en divisionering af koncernen ønskede det franske hovedkontor, D, at  

 sælge  

 sine danske aktiviteter i den danske filial, E, til et nystiftet dansk  

 selskab,  

 filial E ApS, som efterfølgende skulle sælges til G.
 Aktivitetsoverdragelsen  

 skulle gennemføres som en skattepligtig transaktion.
Spørgers eventuelle opfattelse ifølge anmodning og bemærkninger til  

 sagsfremstilling Erhvervet  

 goodwill Handlen mellem  

 den amerikanske koncern og D skete mellem uafhængige parter.
Ved goodwill  

 forstås i skattemæssig henseende den til en erhvervsvirksomhed knyttede  

 kundekreds,  

 forretningsforbindelse eller lignende, jf. ligningsvejledningen 2006  

 E.I.4.1.1.  

 Filial E hverken udvikler eller forsker i de enkelte sorter.
Filialen  

 deltager  

 heller ikke på anden måde i produktionen af sorterne.
Filial E's  

 virksomhed er salgsarbejde og kundekontakt til landmænd og organisationer,  

 som  

 benytter sig af koncernens produkter.
Arbejdet vil herefter resultere i en  

 omsætning af A's produkter og heraf følgende licensafgifter.
Allokering Det er spørgers  

 opfattelse, at den danske filial, E, ejer en kundekreds,  

 forretningsforbindelse  

 eller lignende, og at aktivet derfor i skattemæssig henseende må kvalificeres  

 som goodwill.
 Selskaber, som  

 har fast driftssted i Danmark, skal beskattes af den indkomst, som kan  

 henføres  

 til dette faste driftssted, jf. selskabsskattelovens § 2, stk. 1, litra a og  

 stk. 2.
Ved opgørelsen  

 af indkomsten i det faste driftssted benytter Danmark sig som udgangspunkt af  

 den direkte metode, således at udgifter vedrørende indkomsterhvervelsen kan  

 fratrækkes.
Dette er ligeledes i overensstemmelse med OECD's  

 modeloverenskomst  

 artikel 7, stk. 2 og 3 og den dansk-franske dobbeltbeskatningsoverenskomst  

 artikel 4, stk. 3.
 Det er herefter  

 spørgers opfattelse, at der kan ske en allokering til filial E af de udgifter  

 til goodwill, som D havde ved købet af den amerikanske koncerns europæiske  

 hvede- og bygvirksomhed.
Det bekræftes af  

 en ikke offentliggjort kendelse j.nr. 2-1-1867-0832 afsagt den 30. august  

 2004  

 af Landsskatteretten, at goodwill kan allokeres til et fast driftssted.
Her  

 udtales, at der kan allokeres goodwill til den filial, som betjener den  

 overtagne kundekreds.
Fordeling på  

 baggrund af indtægter Det er spørgers  

 opfattelse, at fordelingen af goodwill ved købet forholdsmæssigt kan  

 foretages  

 på baggrund af den forholdsmæssige fordeling af de respektive  

 licensindtægter.
 Det er endvidere  

 spørgers opfattelse, at købesummen på goodwill ved den koncerninterne  

 aktivitetsoverdragelse  

 kan fastsættes forholdsmæssigt for filial E på samme måde som ved købet.
SKATs  

 indstilling og begrundelse Erhvervet  

 goodwill Ved goodwill  

 forstås i skattemæssig henseende den til en erhvervsmæssig virksomhed  

 knyttede  

 kundekreds, forretningsforbindelser eller lignende, jf. ligningsvejledningen  

 2006-4 afsnit E.I.4.1.1.
Det er SKATs  

 opfattelse, at spørger ved købet af den amerikansk koncerns europæiske hvede-  

 og bygvirksomhed har erhvervet goodwill i skattemæssig henseende.
Der er  

 herved  

 lagt vægt på, at virksomheden efter det oplyste igennem en årrække har  

 handlet  

 med en række landmænd, grossister samt organisationer, der benytter  

 virksomhedens produkter.
Virksomheden antages på den baggrund have erhvervet  

 en  

 kundekreds.
 Idet det lægges  

 til grund, at der er tale om en købsaftale, der er indgået mellem uafhængige  

 parter med modstående interesser både for så vidt angår den samlede  

 værdiansættelse, samt fordelingen heraf på den samlede goodwill, og idet der  

 ikke ses at være forhold, der tyder på, at værdiansættelsen afviger fra  

 handelsværdien, kan parternes samlede værdiansættelse, samt fordelingen heraf  

 på den samlede erhvervede goodwill i den konkrete sag, lægges til grund, jf.  

 ligningsvejledningen 2006-4 afsnit E.I.4.1.2.
Allokering Selskaber, der  

 har hjemsted i udlandet, er skattepligtige til Danmark, for så vidt de udøver  

 erhverv med fast driftssted her i landet.
Skattepligten omfatter alene  

 indtægter, der kan henføres til det faste driftssted, jf.  

 selskabsskattelovens  

 § 2, stk. 1, litra a og stk. 2. Skattepligten omfatter endvidere indkomst fra  

 afståelsen af en sådan virksomhed.
 Det må efter det  

 oplyste lægges til grund, at filial Es omsætning hidrørte direkte fra den del  

 af den amerikanske koncerns europæiske virksomheds kundekreds, som befandt  

 sig  

 i Norden, samt at denne kundekreds blev betjent direkte af filial E.
 SKAT finder  

 herefter, at en forholdsmæssig del af købesummen for goodwill kan allokeres  

 til  

 filial E, og idet det lægges til grund, at aftalen er indgået mellem  

 uafhængige  

 parter med modstående interesser, ses der i den konkrete sag ikke at være  

 noget  

 til hinder for, at fordelingen ved købet sker i samme forhold som fordelingen  

 af licensindtægterne i henholdsvis D og filial E.
Beskatning I kendelsen af  

 30. august 2004 fastslog Landsskatteretten, at en dansk filial kunne afskrive  

 på købesummen for goodwill og andre immaterielle rettigheder, jf. artikel 7,  

 stk. 3, i OECDs modeloverenskomst.
I nærværende sag  

 ønsker spørger ikke at foretage afskrivninger på goodwill.
Det er derimod et  

 spørgsmål om, hvorvidt der kan allokeres en fortjeneste eller et tab på  

 goodwill i forbindelse ved salg af filial E til et selvstændigt selskab.
Dette forhold er  

 omfattet af artikel 13 i OECDs modeloverenskomst, som omhandler fortjeneste  

 ved  

 afståelse af formuegenstande.
Den dansk-franske  

 dobbeltbeskatningsoverenskomst  

 indeholder imidlertid ikke en bestemmelse svarende til OECD-modellens artikel  

 13.
Den  

 dansk-franske dobbeltbeskatningsoverenskomst ses dermed ikke at indeholde  

 regler, der omhandler fortjeneste/tab ved salg af goodwill knyttet til et  

 fast  

 driftssted.
Da der er intern hjemmel hertil i selskabsskatteloven, er Danmark  

 derfor ikke afskåret fra at beskatte en eventuel fortjeneste, jf.  

 principperne  

 i  


  

 SKM2002.503.LSR  


.
 Det skal herved  

 bemærkes, at nærværende sag efter SKATs opfattelse ikke omhandler indtægter,  

 som omtalt i den dansk-franske dobbeltbeskatningsoverenskomsts artikel 18.
 SKAT skal hermed  

 indstille til Skatterådet, at spørgsmål 1a kan besvares bekræftende, idet  

 salgssummen  

 på goodwill ved den koncerninterne aktivitetsoverdragelse i den konkrete sag  

 kan fastsættes forholdsmæssigt for filial E, filial af D, efter de samme  

 principper som ved købet.
 SKAT skal dermed  

 indstille til Skatterådet, at spørgsmål 1.b) bortfalder.
 Angående  

 salgssummen skal SKAT bemærke, at salget sker mellem interesseforbundne  

 parter,  

 og værdien af den afståede goodwill skal dermed ansættes til handelsværdien,  

 jf. ligningsvejledningen 2006-4 afsnit E.I.4.1.2.
Skatterådets afgørelse og begrundelse Skatterådet  

 tiltræder indstillingen med de af SKAT anførte begrundelser.
