Salg af jordareal fritaget for beskatning Spørgsmål Svar Ad spørgsmål 1 Ja, idet det er  

 forudsat, at aftale om afståelsen indgås efter, at lokalplanen er vedtaget og  

 offentliggjort, se indstilling og begrundelse.
Ad spørgsmål 2 Se indstilling  

 og begrundelse.
Beskrivelse af de faktiske forhold B ejer  

 ejendommen F.
Ejendommen er et bebygget landbrug med et jordtilliggende på  

 ca.  

 x ha.
Forespørgerne,  

 der har beboet ejendommen siden ..., har udelukkende anvendt ejendommens  

 bygninger  

 til beboelse.
Ejendommens jordarealer har været udlejet til et lokalt  

 landbrug.
Forespørgerne  

 påtænker at indgå aftale med A Kommune om afståelse af en del af ejendommens  

 grundareal svarende til ca. y ha.
Købesummen er aftalt til ...kr.
Den  

 resterende del af ejendommen på z ha med beboelse og øvrige bygninger  

 forventes  

 senere afstået til 3. mand.
 Det fremgår af  

 en erklæring af ...fra A Kommune, at man den 14. marts 2005 besluttede at  

 ekspropriere  

 nogle arealer, herunder et areal fra F, for at åbne arealerne til  

 byggemodning.
Efterfølgende er  

 der udarbejdet lokalplan nr. ..., der omfatter bl.a.
F.
Lokalplanen er  

 vedtaget  

 den ...
 Ved lokalplanens vedtagelse er der ifølge A Kommune givet mulighed for  

 erhvervelse af arealet efter planlovens § 47, stk. 1. Det tilføjes, at  

 hensigten med lokalplanen var at erhverve det nødvendige areal til planens  

 gennemførelse ved ekspropriation hurtigst muligt, idet der ikke er flere  

 byggegrunde  

 til salg i A.
Endelig oplyser  

 A Kommune, at forespørgeren har beboet den pågældende ejendom.
Forespørgerne  

 vil fortsat beholde ejendommens beboelsesdel, som bliver særskilt  

 matrikuleret.  

 Denne resterende del af ejendommen vil være omfattet af lokalplanens punkt  

 4.3,  

 og vil derfor ikke kunne udstykkes yderligere.
Spørgers eventuelle opfattelse ifølge anmodning og bemærkninger til  

 sagsfremstilling Ad spørgsmål 1:
 Salget af  

 jordstykket foretages til A Kommune, som skal bruge jordstykket til at  

 opfylde  

 en del af lokalplan ... til boligformål ved ...
 Salget er efter  

 forespørgernes mening foretaget på ekspropriationslignende vilkår, idet det  

 formodes, at såfremt salget ikke vil blive gennemført fra sælgernes side, vil  

 A  

 Kommune gennemføre en ekspropriationssag for området.
SKATs indstilling og begrundelse Efter  

 ejendomsavancebeskatningslovens § 1 medregnes fortjeneste ved afståelse af  

 fast  

 ejendom ved indkomstopgørelsen.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning af ekspropriation.
Denne fortjeneste er skattefri efter § 11, 1.  

 pkt., i ejendomsavancebeskatningsloven.
Reglen om skattefritagelse gælder  

 efter  

 lovens § 11, 2. pkt., også for fortjeneste ved salg til en erhverver, der  

 efter  

 formålet med erhvervelsen opfylder betingelserne for at ekspropriere  

 ejendommen.
Ifølge TfS 1995,  

 575 HRD, må det efter sammenhængen med EBL § 11, 1. pkt., være en betingelse  

 for anvendelse af EBL § 11, 2. pkt., at det på aftaletidspunktet måtte  

 påregnes, at dispositionen ville blive gennemtvunget ved ekspropriation,  

 såfremt en frivillig aftale ikke blev indgået, jf.
Ligningsvejledningen  

 2006-1,  

 afsnit  


  

 E.J.2.8  


.
 Betingelserne  

 for, at fortjeneste ved indgåelse af en frivillig aftale om afståelse af et  

 jordareal er omfattet af skattefritagelsesbestemmelsen, er herefter:
- at der i  

 lovgivningen er ekspropriationshjemmel til det pågældende formål og - at det på  

 aftaletidspunktet må påregnes, at ekspropriation vil ske i mangel af  

 frivillig  

 aftale.
 Efter planlovens  

 § 47, stk. 1, kan kommunalbestyrelsen ekspropriere fast ejendom, der tilhører  

 private, eller private rettigheder over fast ejendom, når ekspropriationen  

 vil  

 være af væsentlig betydning for at sikre gennemførelsen af en byudvikling i  

 overensstemmelse med kommuneplanen eller for virkeliggørelsen af en lokalplan  

 eller en byplanvedtægt.
 Det er en  

 forudsætning for anvendelsen af § 47, stk. 1, i planloven som hjemmel til  

 ekspropriation, at den nævnte kommuneplan er vedtaget, eller at lokalplanen  

 er  

 vedtaget og og offentliggjort.
 Det fremgår af  

 erklæringen fra A Kommune, at hensigten med vedtagelsen af lokalplanen var at  

 erhverve det nødvendige areal til planens gennemførelse ved ekspropriation  

 hurtigst muligt, og at vedtagelsen af lokalplanen har givet mulighed for  

 erhvervelse af arealet efter § 47, stk. 1, i planloven.
 SKAT finder på  

 baggrund af erklæringen fra erklæringen og kommunens beslutning den ...om at  

 eksproprierer det pågældende areal, at begge betingelser for skattefritagelse  

 efter § 11, 2. pkt., i ejendomsavancebeskatningsloven er opfyldt, hvis  

 aftalen  

 om afståelse af arealet til A Kommune indgås efter lokalplanens vedtagelse og  

 offentliggørelse.
 SKAT indstiller,  

 at spørgsmålet besvares med et ja under den angivne forudsætning.
Ad spørgsmål 2 Fortjeneste ved  

 afståelse af fast ejendom skal som udgangspunkt medregnes ved  

 indkomstopgørelsen,  

 jf. ejendomsavancebeskatningslovens § 1.
Efter  

 ejendomsavancebeskatningslovens § 8, stk. 1, skal fortjeneste ved afståelse  

 af  

 et enfamilieshus ikke medregnes, hvis huset har tjent til bolig for ejeren  

 eller dennes husstand i en del af eller hele den periode, hvori denne har  

 ejet  

 ejendommen, og hvor ejendommen har opfyldt betingelserne for at kunne afstås  

 skattefrit.
Det er dog efter stk. 1, nr. 1, en betingelse for skattefrihed,  

 at  

 ejendommens samlede grundareal er mindre end  

 1.400 m2, eller at der som nævnt i stk.  

 1, nr. 2, ifølge offentlig myndigheds bestemmelse ikke fra ejendommen kan  

 udstykkes grund til selvstændig bebyggelse.
Det er  

 forudsætning for anvendelse af ejendomsavancebeskatningslovens § 8, stk. 1,  

 ved  

 afståelse af restejendommen, at ejendommen efter frastykning af det omtalte  

 jordareal, vil blive anset for et enfamilieshus i  

 ejendomsavancebeskatningslovens  

 forstand.
Om denne betingelse er opfyldt, vil først blive afgjort ved  

 ligningen  

 eller ved en anmodning om bindende svar, efter at frastykningen er  

 gennemført.
 Herudover er der  

 to betingelser for skattefritagelse, der efter § 8, stk. 1, i  

 ejendomsavancebeskatningsloven, skal være opfyldt på afståelsestidspunktet:
 Den første  

 betingelse er, at ejendommen skal have tjent til bolig for ejeren eller  

 dennes  

 husstand i en del af eller hele den periode, hvori denne har ejet ejendommen,  

 og hvor ejendommen har opfyldt betingelserne for at kunne afstås skattefrit.
 Da ejendommen  

 skifter status i forbindelse med, at den bliver frastykket fra den  

 oprindelige  

 landbrugsejendom, er det derfor en forudsætning for skattefritagelse ved  

 afståelse af restejendommen, at kravet om at have haft bolig i  

 restejendommen,  

 dvs. efter at udstykningen er approberet af Kort- og Matrikelstyrelsen, er  

 opfyldt på afståelsestidspunktet.
For så vidt angår  

 den anden betingelse om arealkravet, finder SKAT efter den foreliggende  

 udtalelser  

 fra A Kommune, at det er tilstrækkeligt godtgjort, at der efter de gældende  

 regler ikke kan udstykkes en grund til selvstændig bebyggelse fra den  

 pågældende ejendom.
Arealkravet er således opfyldt.
Det bemærkes, at  

 der ikke på nuværende tidspunkt kan tages stilling til, om boligkravet i  

 restejendommen vil være opfyldt på afståelsestidspunktet.
Om denne betingelse  

 er opfyldt, vil først blive afgjort ved ligningen eller ved en anmodning om  

 bindende svar, efter at frastykningen er gennemført.
 SKAT indstiller,  

 at spørgsmål 2 besvares i overensstemmelse med ovenstående.
Skatterådets afgørelse og begrundelse Skatterådet  

  

 tiltræder  

 indstillingerne og begrundelserne.
Svaret er bindende for skattemyndighederne i følgende periode Svaret er  

 bindende i en periode på 5 år.
