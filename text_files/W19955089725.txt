Revisornævnet Disciplinærnævnets afgørelse stadfæstet Revisor tildelt  

 en advarsel Udskrift af Revisornævnets kendelsesprotokol.
År 1995, den 7. juni blev der i sagen 95-15.301 Anne Merete Carstensen mod  

 statsautoriseret revisor Nils Stadeager afsagt sålydende KENDELSE Ved kendelse afsagt den 24. oktober 1994 af Disciplinærnævnet for  

 Statsautoriserede Revisorer blev statsautoriseret revisor Nils Stadeager på  

 baggrund af en klage fra Anne Merete Carstensen tildelt en advarsel for ikke  

 at have handlet i overensstemmelse med god revisorskik, idet han, der fortsat  

 modtog breve og materiale fra klageren, ikke havde gjort det tilstrækkelig  

 klart for hende, at han anså klientforholdet for definitivt ophørt.
 Kendelsen er af indklagede ved skrivelse af 8. februar 1995 indbragt for  

 Revisornævnet i medfør af lov om statsautoriserede revisorer § 18 b.  

 Indklagede har nedlagt påstand om frifindelse.
 Klageren har ikke under ankesagen påstået ændring af den afsagte kendelse.
 I indbringelsesskrivelsen hedder det bl.a.: »bedes Revisornævnet  

 bedømme, om man kan siges ikke have handlet i overensstemmelse med god  

 revisorskik, når man efter at være blevet »fyret« som revisor af en  

 klient, ikke skriftligt meddeler hende, at samarbejdet er ophørt.
 I denne forbindelse kan det nævnes, at der ingen tvivl var om, at klageren  

 meddelte os, både mig personligt, og to andre på kontoret, at hun havde fået  

 en ny revisor.
Jeg meddelte derpå klageren telefonisk, at hun kunne komme og hente sine  

 papirer, og det der var færdiggjort af regnskabet på vores kontor, hvorefter  

 hun forlangte, at jeg skulle køre hendes papirer ud til hende, fordi hun  

 havde bragt dem ind til mig.
Derefter så jeg oprigtig talt ingen grund til at  

 meddele klageren skriftligt, at jeg havde accepteret hendes opsigelse af vort  

 engagement, når jeg havde bekræftet dette mundtligt adskillige gange.  

 ....................................................................' Klageren er ved Revisornævnets skrivelse af 28. februar 1995 opfordret til  

 at fremkomme med en udtalelse, jf. § 7, stk. 1, i bekendtgørelse for  

 Revisornævnet.
I en skrivelse af 13. marts 1995 til Revisornævnet har klageren fastholdt  

 sine tidligere forklaringer for Disciplinærnævnet og har meddelt, at hun,  

 »hvis det ønskes«, står »til rådighed med yderligere  

 oplysninger.« Sagen er behandlet på et møde i nævnet den 27. april 1995 under deltagelse  

 af formanden og 4 medlemmer, jf. lov om statsautoriserede revisorer § 19,  

 stk. 3, 1. pkt.
Såvel klageren som indklagede mødte.
Indklagede gav møde sammen med sin  

 bisidder.
 Endvidere mødte som vidne Pia Hejlesen, der er ansat hos indklagede.
 Indklagede forklarede blandt andet, at han ikke havde modtaget klagerens  

 breve af 28. november 1993 og 24. januar 1994, som klageren har fremlagt i  

 kopi (sagens bilag 2 og bilag 1). Han har derfor i sit brev af 24. maj 1994  

 til Disciplinærnævnet urigtigt anført, at han har besvaret brevene  

 telefonisk.
Klageren oplyste, at de nævnte breve var sendt gennem hendes  

 klinikassistent, der var en stabil medarbejder, og at hun ikke havde skiftet  

 revisor.
Hun havde således haft telefonsamtaler med indklagede i begyndelsen  

 af november 1993 og i januar 1994.
 Klageren oplyste videre, at hendes materiale fortsat befandt sig hos  

 indklagede.
 Revisornævnets bemærkninger:
 Det lægges som også af Disciplinærnævnet forudsat til grund, at indklagede  

 har modtaget klagerens to breve af november 1993 og januar 1994. Under hensyn  

 til indklagedes skiftende oplysninger om disse breves modtagelse og  

 besvarelse finder Revisornævnet at måtte tilsidesætte hans forklaringer  

 herom.
 Det tiltrædes herefter, at indklagede måtte have vidst, at klageren ikke  

 havde forstået, at han anså klientforholdet for ophørt.
 Revisornævnet tiltræder endvidere, at indklagedes undladelse af at gøre  

 det klart for klageren, at han ikke længere ønskede at udføre arbejde for  

 hende, på den oplyste baggrund er anset for en tilsidesættelse af god  

 revisorskik, og at han som følge heraf er tildelt en advarsel.
 Thi bestemmes:
 Den indbragte kendelse stadfæstes.
Henning Kjær Udskriftens rigtighed bekræftes Revisornævnet, den 7. juni 1995 Winkler Kromann, sekr.
