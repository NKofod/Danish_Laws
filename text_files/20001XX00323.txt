Skriftlig fremsættelse (15. marts  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om ændring af vurderingsloven og  

 andre skattelove. (Justering af vurderingsorganisationen m.v.).
(Lovforslag nr.
L 183).
 Lovforslaget har til formål at ændre  

 vurderingsorganisationen, således at den fremover bliver mere  

 fleksibel, og kvaliteten af de enkelte vurderinger forbedres.
 I 1994 blev vurderingsorganisationen ændret, og  

 efter en overgangsperiode overgik vurderingsmyndighederne til årlige  

 vurderinger af faste ejendomme.
 Erfaringerne med de seneste års vurderinger har  

 vist, at der er et behov for at justere vurderingsorganisationen og forenkle  

 visse procedurer.
Dertil kommer, at det af den forrige skatteminister  

 nedsatte vurderingsudvalg i september 1999, betænkn. nr. 1378, kom med  

 en redegørelse, der indeholdt forskellige forslag til ændringer  

 af vurderingen af fast ejendom.
Vurderingsudvalget bestod af  

 repræsentater fra en række interesseorganisationer og  

 ministerier.
Lovforslaget indeholder flere af vurderingsudvalgets forslag.
 En forbedring af kvaliteten af ejendomsvurderingerne sker  

 ved, at lovforslaget giver mulighed for at forbedre kvaliteten af de  

 oplysninger, som den offentlige ejendomsvurdering er baseret på, idet  

 der skabes mulighed for en øget dialog med ejerne af fast ejendom  

 før vurderingsrådet foretager den årlige  

 ansættelse.
Desuden udvides de typer oplysninger om vurderingen af  

 fast ejendom som offentligheden får adgang til gennem bl.a.  

 internettet.
Sammen med By- og Boligministerens forslag om øget  

 offentlighed omkring BBR-oplysninger vil disse ændringer give ejere af  

 fast ejendom et bedre grundlag for at beslutte, om der skal klages over  

 ejendomsvurderingen.
Derudover betyder lovforslaget, at der skabes øget  

 mulighed for at bevare de bedst kvalificerede vurderingsmænd i systemet  

 og, at der skabes mulighed for, at vurderingsrådene kan  

 tilrettelægge vurderingsopgaven mere fleksibelt.
Vurderingsrådene  

 får således mulighed for at bemyndige vurderingssekretariatet til  

 at foretage visse besigtigelser.
Ligeledes får tilsyns- og  

 revisionsmyndighederne efter forslaget mulighed for at foretage besigtigelser  

 uden deltagelse af vurderingsrådsmedlemmer.
Princippet i den øgede dialog med ejere af fast  

 ejendom er, at myndighederne i forbindelse med forberedelsen af vurderingen  

 udvælger et passende antal ejendomme til dialog, f.eks. 5 pct.
Der  

 sendes et skema til ejeren, der skal udfyldes indenfor en bestemt frist.  

 Skemaet kan bl.a. indeholde oplysninger om BBR-registreringerne,  

 vedligeholdelsesstand, moderniseringsår og udgiftsniveau.
Når  

 ejeren har returneret skemaet, indgår bemærkningerne i grundlaget  

 for vurderingen.
 Hvis ejeren ikke indsender skemaet, foretages  

 ansættelsen af den faste ejendom på det foreliggende grundlag.  

 Der er ingen sanktion forbundet med ikke at indsende oplysningerne.  

 Henvendelsen til ejerne  af de faste ejendomme har således alene  

 karakter af et tilbud om dialog med ejerne.
 Desuden indeholder lovforslaget en række tekniske  

 ændringer af de gældende regler.
 De provenumæssige konsekvenser af lovforslaget  vil  

 være meget begrænsede.
Lovforslaget skønnes med betydelig usikkerhed at  

 medføre engangsudgifter på op til 8,5 mill. kr. for Told og Skat  

 til tilretning af edb-systemer og information.
Der forventes også  

  visse merudgifter for kommunerne.
 Det foreslås, at lovændringerne - bortset fra  

 de ændrede regler om fremskrivning af prisniveauet - får virkning  

 fra og med 1. januar 2001.
 Idet jeg i øvrigt henviser til lovforslagets  

 bemærkninger, skal jeg anbefale forslaget til Folketingets velvillige  

 behandling.
