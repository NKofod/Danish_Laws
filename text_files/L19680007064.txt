 Ved kgl. resolution af 19. december 1967 har Danmark tiltrådt den i Geneve  

 under 14. december 1956 vedtagne konvention om beskatning af køretøjer, som  

 benyttes til international befordring af passagerer ad landevej.  

 Konventionens ordlyd er som følger:
KONVENTION om beskatning af køretøjer, som benyttes til international befordring  

 af passagerer ad landevej De kontraherende parter, som ønsker at lette udviklingen af den  

 internationale turisttrafik, er blevet enige om følgende:
Artikel 1 I denne konvention skal udtrykket - omsætningsafgift og afgifter af lignende art, som for eksempel  

 merværdiafgift, - gebyrer for udstedelse af kørselstilladelser eller andre nødvendige  

 dokumenter, - Afgifter eller tillægsafgifter, der skal erlægges i anledning af den  

 pågældende befordring ud over de afgifter, som skal erlægges alene for retten  

 til at besidde eller benytte et køretøj.
Artikel 2 Køretøjer, der er indregistreret på en af de kontraherende parters  

 territorium, og som i forbindelse med international befordring af passagerer  

 midlertidigt indføres på en anden kontraherende parts territorium skal, på de  

 nedenfor fastsatte betingelser, være fritaget for de skatter og afgifter, som  

 på den pågældende kontraherende parts territorium pålægges for benyttelsen  

 eller besiddelsen af køretøjer.
Denne fritagelse omfatter ikke bro- eller  

 vejafgifter, forbrugsafgifter eller skatter eller afgifter på befordring.
Artikel 3 1. Denne fritagelse indrømmes på hver kontraherende  

 parts territorium, så længe de i de på vedkommende territorium gældende  

 toldbestemmelser fastsatte betingelser for midlertidig indførsel uden  

 erlæggelse af indførselstold og indførselsafgift af de i artikel 2 omhandlede  

 køretøjer samt de i de gældende forskrifter for udstedelse af tilladelse til  

 den pågældende befordring fastsatte betingelser er opfyldt.
 2. Dog kan hver kontraherende part udelukke et  

 køretøj, som den måtte tillade anvendt til befordring, fra at nyde denne  

 fritagelse, såfremt afgangsstedet og ankomststedet begge er beliggende inden  

 for dens territorium.
SLUTBESTEMMELSER Artikel 4 1. Lande, som er medlemmer af Den økonomiske  

 Kommission for Europa, og lande, som i henhold til stk. 8 i kommissionens  

 mandat er knyttet til den i rådgivende egenskab, kan blive kontraherende  

 parter i denne konvention 2. Lande, som måtte deltage i visse af Den økonomiske  

 Kommission for Europa udøvede funktioner i overensstemmelse med stk. 11 i  

 kommissionens mandat, kan blive kontraherende parter i denne konvention ved  

 at tiltræde den efter dens ikrafttræden.
 3. Konventionen skal være åben for undertegnelse til  

 og med den 18. maj 1957, efter hvilken dato den skal være åben for  

 tiltrædelse.
 4. Ratifikation eller tiltrædelse skal ske ved  

 deponering af et instrument hos De forenede Nationers generalsekretær.
Artikel 5 1 Denne konvention træder i kraft den halvfemsindstyvende dag efter, at  

 fem af de i artikel 4, stk. 1, omhandlede lande har undertegnet den uden  

 ratifikationsforbehold eller har deponeret deres ratifikations- eller  

 tiltrædelsesinstrumenter.
 2. For ethvert land, som ratificerer eller tiltræder  

 den, efter at fem lande har undertegnet den uden ratifikationsforbehold eller  

 har deponeret deres ratifikations- eller tiltrædelsesinstrumenter, træder  

 denne konvention i kraft den halvfemsindstyvende dag efter, at nævnte land  

 har deponeret sit ratifikations- eller tiltrædelsesinstrument.
Artikel 6 1. Enhver kontraherende part kan opsige denne  

 konvention ved at give meddelelse herom til De forenede Nationers  

 generalsekretær.
 2. En opsigelse træder i kraft femten måneder efter  

 den dato, på hvilken generalsekretæren modtager meddelelse om opsigelsen.
Artikel 7 Denne konvention træder ud af kraft, såfremt antallet af kontraherende  

 parter i noget tidsrum af tolv på hinanden følgende måneder efter dens  

 ikrafttræden er mindre end fem.
Artikel 8 1. Ethvert land kan ved sin undertegnelse af denne  

 konvention uden ratifikationsforbehold eller ved deponeringen af sit  

 ratifikations- eller tiltrædelsesinstrument eller på et hvilket som helst  

 senere tidspunkt erklære i en meddelelse stilet til De forenede Nationers  

 generalsekretær, at denne konvention skal udvides til samtlige eller eet af  

 de territorier, for hvis internationale forbindelser det er ansvarligt.  

 Konventionen skal udvides til vedkommende i meddelelsen angivne territorium  

 eller territorier fra den halvfemsindstyvende dag efter, at generalsekretæren  

 har modtaget meddelelsen eller - såfremt konventionen endnu ikke er trådt i  

 kraft på denne dato - på tidspunktet for konventionens ikrafttræden.
 2. Ethvert land, som i medfør af foranstående afsnit  

 har afgivet en erklæring, hvorved denne konvention udvides til noget  

 territorium, for hvis internationale forbindelser det er ansvarligt, kan i  

 henhold til bestemmelserne i artikel 6 opsige konventionen for det pågældende  

 territorium alene.
Artikel 9 1. Enhver tvist mellem to eller flere kontraherende  

 parter angående denne konventions fortolkning eller anvendelse skal så vidt  

 muligt bilægges ved forhandling mellem dem.
2. Enhver tvist, som ikke bilægges ved forhandling,  

 skal henvises til voldgift,såfremt en af de stridende kontraherende parter  

 anmoder herom, og skal i overensstemmelse hermed forelægges en eller flere  

 voldgiftsmænd, der vælges efter aftale mellem de stridende parter.
Såfremt de  

 stridende parter ikke inden tre måneder efter den dato, da anmodningen om  

 voldgift er fremsat, kan nå til enighed om udpegelsen af en eller flere  

 voldgiftsmænd, kan enhver af disse parter anmode De forenede Nationers  

 generalsekretær om at udpege en enkelt voldgiftsmand, til hvis afgørelse  

 tvisten skal henvises.
 3. Den af voldgiftsmanden, respektive  

 voldgiftsmændene, udpeget i henhold til foranstående afsnit, trufne afgørelse  

 skal være bindende for de stridende kontraherende parter.
Artikel 10 1. Enhver kontraherende part kan ved sin  

 undertegnelse, ratifikation eller tiltrædelse af denne konvention erklære, at  

 den ikke betragter sig som bundet af konventionens parter skal ikke være  

 bundet af artikel 9, for så vidt angår nogen kontraherende part, som har  

 taget et sådant forbehold.
 2. Enhver kontraherende part, der har taget et  

 forbehold, således som hjemlet i foranstående afsnit, kan når som helst  

 trække det tilbage ved at give De forenede Nationers generalsekretær  

 meddelelse herom.
 3. Det skal ikke være tilladt at tage noget andet  

 forbehold vedrørende denne konvention.
Artikel 11 1. Når denne konvention har været i kraft i tre år,  

 kan enhver kontraherende part ved henvendelse til De forenede Nationers  

 generalsekretær anmode om, at der indkaldes til en konference med det formål  

 at revidere konventionen.
Generalsekretæren skal underrette samtlige  

 kontraherende parter om anmodningen og indkalde til en revisionskonference,  

 såfremt mindst en tredjedel af de kontraherende parter inden for et tidsrum  

 af fire måneder efter datoen for generalsekretærens meddelelse underretter  

 ham om, at de tilslutter sig anmodningen.
2. Såfremt der indkaldes til en konference i henhold  

 til ovenstående afsnit, skal generalsekretæren underrette samtlige  

 kontraherende parter herom og opfordre dem til inden for et tidsrum af tre  

 måneder at fremlægge sådanne forslag, som de måtte ønske behandlet på  

 konferencen.
Generalsekretæren skal til samtlige kontraherende parter udsende  

 den foreløbige dagsorden for konferencen tillige med teksten til sådanne  

 forslag mindst tre måneder før den dato, da konferencen skal træde sammen.
 3. Generalsekretæren skal indbyde samtlige i artikel  

 4, stk. 1, omhandlede lande samt lande, som er blevet kontraherende parter i  

 medfør af artikel 4, stk. 2, til en hvilken som helst konference, hvortil der  

 indkaldes i henhold til denne artikel.
Artikel 12 1. Enhver kontraherende part kan foreslå en eller  

 flere ændringer af denne konvention.
Teksten til ethvert ændringsforslag skal  

 fremsendes til De forenede Nationers generalsekretær, som skal videresende  

 det til samtlige kontraherende parter og give alle andre i artikel 4, stk. 1,  

 omhandlede lande underretning herom.
 2. Ethvert ændringsforslag, der udsendes i henhold til  

 det foregående afsnit, skal betragtes som godkendt, såfremt ingen af de  

 kontraherende parter gør indsigelse inden for et tidsrum af seks måneder  

 efter datoen for generalsekretærens udsendelse af ændringsforslaget.
3. Generalsekretæren skal snarest muligt meddele  

 samtlige kontraherende parter, om der er fremkommet nogen indsigelse mod  

 ændringsforslaget.
Såfremt der er fremkommet en indsigelse mod  

 ændringsforslaget, skal ændringen betragtes som ikke godkendt og uden nogen  

 som helst virkning.
Dersom ingen sådan indsigelse er rejst, skal ændringen  

 træde i kraft for samtlige kontraherende parter tre måneder efter udløbet af  

 det i foranstående afsnit omhandlede tidsrum af seks måneder.
 Foruden de i artikel 11 og 12 omtalte meddelelser skal De forenede  

 Nationers generalsekretær give de i artikel 4, stk. 1, omhandlede lande samt  

 de lande, som er blevet kontraherende parter i medfør af artikel 4, stk. 2,  

 underretning om:
Artikel 13 Artikel 14 Efter den 18. maj 1957 skal originaleksemplaret af denne konvention  

 deponeres hos De forenede Nationers generalsekretær, som skal sende  

 bekræftende genparter deraf til hvert af de i artikel 4, stk. 1 og 2.  

 omhandlede lande.
 TIL BEKRÆFTELSE HERAF har undertegnede, som er behørigt bemyndiget dertil,  

 underskrevet denne konvention.
 UDFÆRDIGET i Geneve den fjortende december nitten hundred og  

 seksoghalvtreds i eet eksemplar på engelsk og fransk, idet hver tekst har  

 samme gyldighed.
 Danmarks tiltrædelsesinstrument deponeres hos De forenede Nationers  

 generalsekretær den 9. februar 1968, hvorefter konventionen i medfør af  

 artikel 5, stk. 2, trådte i kraft for Danmarks vedkommende den 9. maj 1968.
For nedennævnte lande er konventionen trådt i kraft på de vedføjede datoer:
Cuba ( betragter sig ikke som bundet af artikel  

 9)................................. 15. december 1965 Finland........................................ 11. april 1967 Ghana.......................................... 27. november 1962 Luxembourg..................................... 26. august 1965 Rumænien (betragter sig ikke som bundet af artikel 9, stk. 2 og  

 3)................. 19. maj 1968 Det forenede Kongerige Storbritannien og Nordirland (incl.
Jersey og Man)............... 15. april 1963 Tjekkoslovakiet (betragter sig ikke som bundet af artikel  

 9)............................... 30.september 1962.
 Ifølge notifikation fra Storbritannien er konventionen i medfør af artikel  

 8 udvidet til at omfatte Gibraltar med virkning fra den 4. september 1963.
 Udenrigsministeriet, den 26. juni 1968.
 Poul Hartling.
