Bekendtgørelse om ændring af bekendtgørelse om ornesæd § 1 I bekendtgørelse nr. 598 af 29. juni 1992 om ornesæd, som ændret ved bekendtgørelse nr. 814 af 28. september 1992, foretages følgende ændringer:
1. I titelnoten ændres følgende: »og dele af Rådets direktiv nr. 90/675, EU-Tidende, 1990 L 373 s. 1« til: », dele af Rådets direktiv nr. 90/675 (EU-Tidende, 1990 nr.
L 373 s. 1) og dele af Europa-Parlamentets og Rådets direktiv 2005/36/EF om anerkendelse af erhvervsmæssige kvalifikationer (EU-Tidende 2005 nr.
L 255 s. 22)«.
 2. Indledningen affattes således:
»I medfør af § 30, stk. 1 og 3, §§ 41-43, § 67 og § 70, stk. 3, i lov nr. 432 af 9. juni 2004 om hold af dyr fastsættes:« 3. I § 2 indsættes efter nr. 8 som nyt nummer:
 »9) Svineinseminør: En person, som:
a) af Fødevarestyrelsen har fået tilladelse til at foretage inseminering på svin på grundlag af at have fulgt et kursus og bestået en prøve, der er godkendte af Fødevarestyrelsen, b) med henblik på etablering i Danmark som svineinseminør har fået Fødevarestyrelsens fulde anerkendelse af sine erhvervsmæssige kvalifikationer efter reglerne i direktiv 2005/36/EF om anerkendelse af erhvervsmæssige kvalifikationer, jf. bekendtgørelse nr. 1143 af 3. oktober 2007 om adgang for inseminører fra visse lande til at inseminere husdyr, eller c) til Fødevarestyrelsen har anmeldt, at den pågældende midlertidigt eller lejlighedsvist agter at inseminere svin i Danmark, og som opfylder kravene hertil i direktiv 2005/36/EF om anerkendelse af erhvervsmæssige kvalifikationer, jf. bekendtgørelse nr. 1143 af 3. oktober 2007 om adgang for inseminører fra visse lande til at inseminere husdyr.« 4. § 16, stk. 1, affattes således:
»Inseminering på svin må kun foretages af autoriserede dyrlæger og af svineinseminører.« 5. § 31 affattes således:
»§ 31. Med bøde straffes den, der 1) overtræder § 3, stk. 1 eller 3, §§ 4-19, §§ 21-25 eller §§ 28-29, 2) tilsidesætter vilkår, der er fastsat efter § 3, stk. 2, § 17, stk. 3, § 24, eller 3) undlader at efterkomme påbud eller forbud efter § 20, § 26 eller § 27.
Stk. 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået forsætligt eller groft uagtsomt, og hvis der ved overtrædelsen er 1) forvoldt skade på menneskers eller dyrs sundhed eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.« 6. § 32 ophæves.
§ 2 Bekendtgørelsen træder i kraft den 20. oktober 2007.
