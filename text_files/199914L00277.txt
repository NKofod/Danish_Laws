Betænkning afgivet af Skatteudvalget den  

 10. december 1999 Betænkning over Forslag til lov om  

 ændring af husdyrsbeskatningsloven (Afvikling af nedskrivning) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget en skriftlig og en  

 mundtlig henvendelse fra Landbrugsraadet, De danske Landboforeninger og Dansk  

 Familielandbrug.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Socialistisk Folkepartis, Centrum-Demokraternes, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et mindretal (Venstres og Det Konservative  

 Folkepartis medlemmer af udvalget) indstiller lovforslaget til  

forkastelse ved 3. behandling.
Et andet mindretal (Dansk Folkepartis, Kristeligt  

 Folkepartis og Frihed 2000 s medlemmer af udvalget) indstiller lovforslaget  

 til forkastelse ved 3. behandling.
Mindretallet vil stemme for de  

 stillede ændringsforslag.
 Et mindretal (Venstres, Det Konservative Folkepartis,  

 Dansk Folkepartis, Kristeligt Folkepartis og Frihed 2000 s medlemmer af  

 udvalget) har følgende kommentarer:
Mindretallet hæfter sig ved, at regeringen  

 både i regeringsgrundlaget og i forbindelse med statsministerens  

 seneste åbningstale   har fremhævet betydningen af at have et  

 konkurrencedygtigt og driftigt erhvervsliv.
Forud for udarbejdelsen af  

 regeringsgrundlaget lovede statsministeren sågar, at regeringen ville  

»tilrettelægge en samlet økonomisk  

 politik, så det danske samfunds og dansk erhvervslivs konkurrenceevne  

 samlet set forbedres.« (Pressemeddelelse af 17. marts  

 1998 fra Statsministeriet).
Alligevel betyder finanslovsaftalen for 2000, at danske  

 virksomheder påføres nye byrder for mellem 3½ og 4 mia. kr.
De  

 nye byrder skal ses i lyset af, at danske virksomheder fortsat taber  

 fodfæste både i Danmark og på eksportmarkederne.
Siden 1993  

 har danske virksomheder tabt 16 pct. af hjemmemarkedet.
På  

 eksportmarkederne er tabt 10 pct. i markedsandele fra 1992 til 1998. Tabet af  

 markedsandele skyldes bl.a., at virksomhederne er blevet pålagt en lang  

 række byrder fra politisk hold.
Det problem har regeringen erkendt  

 både i forbindelse med arbejdet i Industriens Udviklingsgruppe og i  

 teksten til finanslovforslaget.
Alligevel påføres virksomhederne  

 nye byrder, hvor der er brug for lempelser.
Mindretallet hæfter sig ydermere ved, at regeringen  

 har valgt at finansiere nye initiativer ved at udskrive nye skatter og  

 afgifter frem for at finde besparelser.
Mindretallet mener, at man skal se  

 på statens husholdningsbudget som ethvert andet husholdningsbudget og  

 se, om nye udgifter kan klares ved, at der spares andre steder og ikke ved  

 automatisk at skrive nye skatter ud.
Ændringsforslag Af	skatteministeren, tiltrådt af et flertal (S, SF,  

 DF, CD, RV, EL, KRF og FRI):
Til titlen 1) Titlen affattes således:
» til Lov om ændring af lov om den skattemæssige  

 behandling af husdyrbesætninger (Nedsættelse af satsen for nedskrivning)«.
Til § 1 2) Nr. 1 affattes således:
» » Indkomstår  

      pct.
2000........................................................  

 ............................................................ ..........  

 28 2001.....................................................  

 ........................................................   ......... 24 2002............................................   ....  

 ........................................................... ....... 20 2003 og derefter.........................................  

 ........... ................................................... . 15.«« Bemærkninger Til nr. 1 og 2 Ændringsforslagene er et led i aftalen om  

 finansloven for år 2000 mellem regeringen (Socialdemokratiet og Det  

 Radikale Venstre) og Socialistisk Folkeparti, Centrum-Demokraterne og  

 Enhedslisten om fødevarer, miljø, erhverv, IT, uddannelse,  

 kultur, integration, socialområdet, boligområdet, m.v.
 I forhold til det fremsatte lovforslag er der tale om en  

 ændret profil for landbrugeres adgang til at nedskrive på  

 værdien af deres husdyrbesætninger, idet aftrapningen stopper ved  

 15 pct. i modsætning til en fuldstændig afvikling af  

 nedskrivningsadgangen fra år 2005 efter det fremsatte forslag.
Provenumæssige konsekvenser I nedenstående tabel er vist de provenumæssige  

 konsekvenser af L 21 og ændringsforslaget.
 Provenuvirkning af L 21 og af ændringsforslaget,  

 mio. kr.
2000 2001 2002 2003 2004 2005 L 21's nedskrivning (pct.) 25 20 15 10 5 0 L 21's provenu 325 275 275 275 275 275 Ændringsforslagets nedskrivning (pct.) 28 24 20 15 15 15 Provenu heraf 160 220 220 275 0 0 Provenuændring -165 -55 -55 0 -275 -275 Ændringsforslaget reducerer lovforslagets merprovenu  

 i indkomståret 2000 med 165 mio. kr., med 55 mio. kr. i 2001 og 2002 og  

 med 275 mio. kr. i 2004 og 2005 for stat og kommune tilsammen.
For de  

 kommunale indkomstskatter skønnes merprovenuet at blive reduceret med  

 ca. 120 mio. kr. i 2000 og ca. 40 mio. kr. i 2001. De  

 kommunaløkonomiske konsekvenser af lovforslaget skal ses i  

 sammenhæng med regeringens aftaler med Kommunernes Landsforening og  

 Amtsrådsforeningen af 11. juni 1999.
 Finansårsvirkningen i 2000 af L 21, inklusive  

 ændringsforslaget, skønnes til 15 mio. kr.
Ved L 21 afvikles skattekreditten over en 6-årig  

 periode.
Den reelle belastning for erhvervet vil være rentevirkningen  

 af de årlige provenuvirkninger.
I 2000 anslås den til 10-15 mio.  

 kr. beregnet med en efter skat-rente på 4 pct. p.a. og i 2001 til ca.  

 25 mio. kr. stigende til 65 mio. kr. årligt fra og med 2005.
 Med L 21 inklusive ændringsforslaget anslås  

 den reelle belastning i 2000 til ca. 5-8 mio. kr., i 2001 til ca. 15 mio. kr.  

 og fra og med 2003 til ca. 35 mio. kr.
Ad nr. 1 I lovforslaget er som titel anvendt den gængse  

 betegnelse »husdyrsbeskatningsloven«.
Dette er ikke lovens formelle titel.  

 Ændringsforslaget bringer titlen i overensstemmelse med den formelle  

 titel.
 Ændringsforslaget ændrer endvidere som  

 følge af den ændrede profil for nedskrivningsadgangen  

 lovforslagets undertitel.
Ad nr. 2 Ændringsforslaget ændrer profilen for  

 landbrugeres nedskrivningsadgang i forhold til det fremsatte forslag, idet  

 adgangen til at foretage nedskrivning på værdien af  

 husdyrbesætninger nedtrappes gradvis til 15 pct. i år 2003 i  

 modsætning til en fuldstændig afvikling af nedskrivningsadgangen  

 til 0 pct. fra år 2005 efter det fremsatte lovforslag.
 Fra år 2003 og årene fremover kan landbrugeren  

 nedskrive på værdien af husdyrbesætningen med 15 pct. ved  

 opgørelsen af den skattepligtige indkomst.
 Ændringsforslaget indebærer endvidere, at  

 aftrapningen lempes i årene 2000-2002. Efter ændringsforslaget  

 vil nedskrivningsprocenten være aftrappet til 20 pct. i år 2002 i  

 stedet for efter lovforslaget allerede i år 2001.
 Efter det fremsatte lovforslag aftrappes landbrugeres  

 adgang til at foretage nedskrivning i besætningens værdi gradvis  

 over 6 år med 6 procentpoint det første år og 5  

 procentpoint de resterende år, indtil afviklingen er endelig i år  

 2005.
Efter ændringsforslaget aftrappes adgangen til at  

 nedskrive på værdien af husdyrbesætninger gradvis til 15  

 pct. over 4 år med 3 procentpoint det første år, 4  

 procentpoint de to efterfølgende år og 5 procentpoint det sidste  

 år.
Nedskrivningsprocenten i de enkelte år er som  

 følger:
 Indkomstår  

    pct.
2000........................................................  

 ........................................................... ......... 28 2001......................................................  

 ................................................................ ..... .  

 24 2002........................................................  

 ........................................................... ......... 20 2003 og  

 derefter....................................................  

 ..................................................... . 15.
