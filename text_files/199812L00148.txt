Fremsat den 17. december 1998 af skatteministeren (Ole  

 Stavad) Forslag til Lov om indgåelse af tillægsaftale  

 til den dansk-grønlandske dobbeltbeskatningsaftale § 1. Tillægsaftale af 5. november 1998 til den mellem  

 den danske regering og det grønlandske landsstyre indgåede  

 aftale af 18. oktober 1979 til undgåelse af dobbeltbeskatning for  

 så vidt angår indkomst- og formueskat samt om bistand i  

 skattesager kan tiltrædes.
Tillægsaftalen er optaget som bilag  

 til denne lov.
 Stk. 2. Tillægsaftalen træder i kraft og  

 finder anvendelse i Danmark efter tillægsaftalens artikel 2.
 § 2. Loven træder i kraft dagen efter  

 bekendtgørelsen i Lovtidende.
 § 3. Loven gælder ikke for Færøerne og  

 Grønland.
Bilag Tillægsaftale til den dansk-grønlandske dobbeltbeskatningsaftale Tillægsaftale til den mellem  

 den danske regering og det grønlandske landsstyre indgåede  

 aftale af 18. oktober 1979 til undgåelse af dobbeltbeskatning for  

 så vidt angår indkomst- og formueskat samt om bistand i  

 skattesager.
 Den danske regering og det grønlandske landsstyre  

 er blevet enige om følgende:
Artikel 1 Artikel 15, stk. 2 affattes således:
"Uanset stk. 1 kan vederlag for personligt  

 arbejde i tjenesteforhold udøvet om bord på dansk eller  

 grønlandsk skib kun beskattes i den del af riget, hvor den  

 pågældende person er bosat.
Vederlag for personligt arbejde i  

 tjenesteforhold, som udføres om bord på et luftfartøj,  

 der anvendes i international trafik, kan beskattes i den del af riget, i  

 hvilken foretagendets virkelige ledelse har sit sæde." Artikel 2 Stk. 1. Denne tillægsaftale træder i  

 kraft den dag, som begge parter har undertegnet den.
 Stk. 2. Tillægsaftalen skal dog tidligst træde i  

 kraft den dag, hvor det danske Folketing tiltræder aftalen.
 Stk. 3. Tillægsaftalen finder anvendelse fra 1. januar  

 1998. Såfremt en person kan dokumentere, at skatten i kildelandet for  

 indkomståret 1998 som følge af denne aftale overstiger skatten i  

 bopælslandet af vederlag for personligt arbejde i tjenesteforhold, som  

 udføres om bord på et luftfartøj, der anvendes i  

 international trafik, skal kildelandet give et tilsvarende nedslag.
Artikel 3 Denne tillægsaftale skal forblive i kraft, så  

 længe aftalen af 18. oktober 1979 er i kraft.
 Til bekræftelse heraf har de undertegnede  

 underskrevet denne tillægsaftale.
 Udfærdiget i Nuuk den 5. november1998 i et eksemplar  

 på dansk og et eksemplar på grønlandsk, hvilke tekster har  

 lige gyldighed.
For det grønlandske landsstyre Daniel Skifte For den danske regering Ole Stavad Bemærkninger til lovforslaget Almindelige bemærkninger Lovforslaget går ud på at bemyndige regeringen  

 til at tiltræde en tillægsaftale om ændring af den  

 dansk-grønlandske dobbeltbeskatningsaftale.
 Tillægsaftalen ændrer  

 dobbeltbeskatningsaftalens regler for beskatning af vederlag for personligt  

 arbejde i tjenesteforhold, således at vederlag for personligt arbejde,  

 der udføres om bord på et luftfartøj, der anvendes i  

 international trafik, kan beskattes i den del af riget, i hvilken  

 foretagendets virkelige ledelse har sit sæde.
Gældende ret Efter artikel 15, stk. 1, i den  

 grønlandsk-danske aftale kan lønindkomst som hovedregel kun  

 beskattes i den del af riget, hvor den pågældende har sin  

 bopæl, medmindre arbejdet er udført i den andel del af riget.
Er  

 arbejdet udført dér, kan indkomst, der hidrører derfra,  

 beskattes i den anden del af riget, medmindre opholdets varighed i denne  

 anden del af riget ikke overstiger 60 dage i sammenhæng, og den  

 pågældende under opholdet fortsat er beskæftiget hos og  

 vederlagt af den sædvanlige arbejdsgiver.
Disse regler ændres  

 ikke.
 Den gældende dobbeltbeskatningsaftales artikel 15,  

 stk. 2, indeholder en regel, hvorefter lønindkomst ved arbejde  

 på et grønlandsk eller dansk luftfartøj eller på  

 skib, der ikke omfattes af grønlandsk eller dansk  

 sømandsbeskatning, kun kan beskattes i den del af riget, hvor den  

 pågældende er bosat.
Reglerne vedrørende beskatning af  

 lønindkomst om bord på skibe opretholdes.
Den foreslåede  

 ændring berører således alene beskatningen af indkomst  

 indtjent ved arbejde om bord på fly i international trafik.
Provenumæssige konsekvenser Efter den gældende overenskomst beskattes  

 lønindkomst ved arbejde på et grønlandsk eller dansk  

 luftfartøj kun i den del af riget, hvor den ansatte er bosat.
Lovforslaget indebærer, at beskatning af indkomst  

 indtjent ved arbejde ombord på et luftfartøj, der anvendes i  

 international trafik, beskattes i den del af riget, hvor foretagendets  

 ledelse har sit sæde.
Medarbejdere på sådanne flyvninger  

 med grønlandske selskaber, og som er bosat i Danmark, beskattes efter  

 lovforslaget både i Danmark og i Grønland, men Danmark giver  

 credit med hensyn til den skat, der er betalt i Grønland.
Lovforslaget skønnes at medføre et beskedent  

 dansk provenutab i størrelsesordenen « - 1 mill. kr. årligt som  

 følge af den foreslåede lempelse i den danske skat.
Heraf  

 udgør kommuneandelen hovedparten.
Der skønnes at være  

 fuld finansårsvirkning i 1999.
Administrative konsekvenser Forslaget skønnes ikke at have  

 nævneværdige administrative konsekvenser for  

 skattemyndighederne.
Økonomiske og administrative konsekvenser for erhvervslivet Forslaget skønnes ikke at have  

 erhvervsøkonomiske eller erhvervsadministrative konsekvenser.
Miljømæssige konsekvenser Forslaget har ingen miljømæssige  

 konsekvenser, Forholdet til EU-retten Forslaget har ikke EU-retlige aspekter.
Sammenfatning af økonomiske og  

 administrative konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Ingen Indkomstårsvirkning:
 Samlet provenutab: Ca. «-1 mill. kr.
 Finansårsvirkning:
 Ca. «-1 mill. kr. for staten i 1999.
Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-aspekter Bemærkninger til lovforslagets  

 enkelte bestemmelser Til § 1 Efter lovforslagets § 1 bemyndiges regeringen til at  

 tiltræde tillægsaftalen til ændring af den  

 dansk-grønlandske dobbeltbeskatningsaftale.
Tillægsaftalen er  

 optaget som bilag til lovforslaget, og dens bestemmelser gennemgås i  

 det følgende.
Tillægsaftalens artikel 1 Ændringerne i tillægsaftalens artikel 1  

 vedrører beskatning af lønindkomst indtjent ved arbejde om bord  

 på et dansk eller grønlandsk luftfartøj, der anvendes i  

 international trafik. Ændringen er foranlediget af, at  

 Grønlandsfly har åbnet en international flyrute.
Efter den gældende aftale kan sådan  

 lønindkomst kun beskattes i den stat, hvor den pågældende  

 er bosat.
Grønland har imidlertid ønsket adgang til at kunne  

 beskatte sådan indkomst ud fra, hvor selskabet har sin virkelige  

 ledelse, hvilket også svarer til de principper, som Danmark  

 ønsker indføjet i dobbeltbeskatningsaftaler.
Principperne om  

 beskatning i det land, hvor den virkelige ledelse har sit sæde, er i  

 overensstemmelse med OECD s modeloverenskomst.
Med en gennemførelse af forslaget vil situationen  

 være den, at f.eks. et besætningsmedlem, der arbejder om bord  

 på et fly i international trafik tilhørende et selskab  

 hjemmehørende i Grønland, og som bor i Grønland, kan  

 beskattes dér af denne indkomst.
Et besætningsmedlem, der bor i  

 Danmark, beskattes i Danmark og i Grønland, men den danske skat  

 nedsættes under hensyntagen til den skat, der er betalt af indkomsten  

 til Grønland.
Afgørelsen af, hvor et selskabs ledelse har sit  

 sæde, beror på en konkret vurdering af de faktiske forhold i  

 forbindelse med beslutningstagningen i selskabet.
Ved denne vurdering  

 lægges først og fremmest vægt på beslutninger  

 forbundet med den daglige ledelse af selskabet.
Selskabet vil derfor ofte  

 blive anset for hjemmehørende der, hvor direktionen har sæde,  

 eller hvor selskabets hovedsæde er beliggende, men også andre  

 forhold kan indgå i vurderingen.
 For så vidt angår indkomståret 1998  

 gælder en særlig overgangsordning, jf. straks nedenfor.
Tillægsaftalens artikel 2 Tillægsaftalen finder anvendelse på  

 lønindkomst optjent fra den 1. januar 1998. Såfremt en person  

 kan dokumentere, at skatten i kildelandet for indkomståret 1998 som  

 følge af denne aftale overstiger skatten i bopælslandet af  

 vederlag for personligt arbejde i tjenesteforhold, som udføres om bord  

 på et luftfartøj, der anvendes i international trafik, skal  

 kildelandet give et tilsvarende nedslag. Ændringen må  

 således ikke medføre en skattestigning for de berørte  

 personer.
Hvis en person kan påvise at have betalt mindre skat i den  

 del af riget, hvor vedkommende er bosat, end i den del af riget, hvor  

 flyselskabets virkelige ledelse har sit sæde, skal den  

 sidstnævnte del af riget foretage en tilsvarende nedsættelse af  

 skatten for den pågældende.
Til § 2 Loven træder i kraft dagen efter  

 bekendtgørelsen i Lovtidende.
Til § 3 Efter lovforslagets § 3 gælder loven ikke for  

 Færøerne og Grønland, da skatteforhold er undergivet  

 hjemmestyrets kompetence i disse dele af riget.
Tillægsaftalen, der er nævnt i forslagets  

 § 1, omfatter naturligvis også Grønland.
Lovforslaget  

 går imidlertid ud på at tiltræde en tillægsaftale,  

 som den danske regering har indgået med det grønlandske  

 landsstyre.
Denne tiltrædelse kan naturligvis ikke ske på  

 Grønlands vegne.
Bilag til bemærkningerne Den gældende formulering af den  

 bestemmelse i den gældende dobbeltbeskatningsaftale af 18. oktober  

 1979, som ændres ved tillægsaftalen af 5. november 1998:
Artikel 15 Personlige tjenesteydelser 2. Indkomst af arbejde kan dog kun beskattes i den del af  

 riget, hvor den pågældende person er bosat, i tilfælde,  

 hvor arbejdet helt eller hovedsageligt udføres om bord på dansk  

 eller grønlandsk luftfartøj eller på skib, der ikke  

 omfattes af en dansk eller grønlandsk sømandsbeskatning.
 Denne bestemmelse finder også anvendelse, hvor  

 vederlaget erlægges i form af en vis part eller andel af indhandling  

 eller overskud.
