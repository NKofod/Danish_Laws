Nr BTL 111 Betænkning over Forslag til lov om ændring af lov om erstatning til  

 besættelsestidens ofre   

 Nr L 111 1991-92, 1. samling Afgivet af Socialudvalget Afgivet: 19911212 Udvalget har behandlet lovforslaget i nogle møder.
 Endvidere har udvalget modtaget skriftlige og/eller mundtlige henvendelser  

 fra Thorkil Antonsen, Smidstrup, og Modstandskampens Veteranklub.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med de af ministeren stillede ændringsforslag.
 Et mindretal (Socialistisk Folkepartis og Fremskridtspartiets  

 medlemmer af udvalget) indtiller lovforslaget til vedtagelse uændret.
Ændringsforslag Af socialministeren, tiltrådt af et flertal (udvalget med  

 undtagelse af SF og FP):
Til § 1 1) Paragraffen affattes således:
»§ 1 I lov om erstatning til besættelsestidens ofre, jf. lovbekendtgørelse nr.  

 472 af 4. august 1988, som ændret senest ved § 7 i lov nr. 399 af 6. juni  

 1991, foretages følgende ændringer:
1. I § 24, stk. 2, 3. og 4. pkt., ændres »35  

 pct.« til: »40 pct.« 2. I § 24, stk. 2, 5. pkt., ændres »20 pct.« til:  

 »25 pct.« 3. § 24, stk. 2 og 3, ophæves.
Stk. 4 bliver herefter stk. 2.' Til § 2 2) Paragraffen affattes således:
»§ 2 Loven træder i kraft den 1. januar 1992, § 1, nr. 3, dog først den 1.  

 januar 1993.« Bemærkninger Til nr. 1 og 2 Ændringsforslagene er en følge af aftalen af 4. december 1991 mellem  

 Socialdemokratiet, Det Konservative Folkeparti, Venstre,  

 Centrum-Demokraterne, Det Radikale Venstre og Kristeligt Folkeparti om  

 gradvis at begrænse virkningen af samordningsreglerne ved udmåling af  

 erstatning i medfør af lov om erstatning til besættelsestidens ofre.
Til nr. 1 ad § 1, nr. 1 For at begrænse virkningen af samordningsreglerne foreslås det, at grænsen  

 for fradrag i erstatningen på grund af samordningsreglerne forhøjes fra en  

 invaliditetsgrad på 35 pct. til 40 pct.
Der foretages herefter ikke fradrag i  

 erstatningen ved invaliditetserstatninger, beregnet efter en invaliditetsgrad  

 på 40 pct. eller derunder.
 I tilknytning hertil foreslås det, at invaliditetserstatninger, der er  

 beregnet efter en højere invaliditetsgrad, ikke kan ansættes lavere end  

 erstatninger, der svarer til en invaliditetsgrad på 40 pct.
Til nr. 1 ad § 1, nr. 2 Det foreslås, at erstatningen til en efterladt ægtefælle ikke kan ansættes  

 lavere end svarende til 25 pct. af afdødes årsløn.
 En fornyet gennemgang af registeret viser, at godt 800 invalider og godt  

 600 enker er omfattet af samordningsreglerne.
De foreslåede ændringer vil berøre næsten alle, der er omfattet af  

 samordningsreglerne.
Gennemføres de foreslåede ændringer, vil det i forhold  

 til de gældende regler medføre merudgifter til erstatninger på ca. 12 mio.  

 kr. i 1992.
Til nr. 1 ad § 1, nr. 3 Det foreslås, at samordningsreglerne helt ophæves fra den 1. januar 1993.
 Gennemføres den foreslåede ændring, vil det medføre yderligere merudgifter  

 på ca. 55 mio. kr. årligt fra den 1. januar 1993.
Til nr. 2 Det foreslås, at lovforslaget træder i kraft den 1. januar 1992, dog  

 således, at § 1, nr. 3, først træder i kraft den 1. januar 1993.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Bente  

 Grønfeldt (V) Tom Behnke (FP) Lone Dybkjær (RV) Kofod-Svendsen (KRF) fmd.
