Den 5.juli 1979 undertegnedes i Stockholm følgende overenskomst om fagligt  

 samarbejde mellem Danmark og Sri Lanka:  Oversættelse OVERENSKOMST om fagligt samarbejde mellem Kongeriget Danmarks regering og Den  

 demokratiske socialistiske Republik Sri Lankas regering Præambel Kongeriget Danmarks regering og Den demokratiske socialistiske Republik  

 Sri Lankas regering, som ønsker at styrke de retslige og institutionelle  

 rammer for deres faglige samarbejde, har afsluttet følgende overenskomst:
Artikel I De kontraherende parters forpligtelser Danmarks regering stiller sådant personel og sådanne uddannelsesmuligheder  

 til rådighed for Sri Lankas regering, som de to parter i hvert enkelt  

 tilfælde træffer beslutning om.
Sri Lankas regering sikrer den effektive  

 anvendelse af nævnte personel og uddannelsesmuligheder.
Artikel II Personellets status og anvendelse 1. Personel, der gør tjeneste i medfør af denne  

 overenskomst, vil omfatte rådgivende eksperter, som er rekrutteret gennem  

 udenrigsministeriets afdeling for internationalt udviklingssamarbejde (i det  

 følgende benævnt DANIDA) til at gøre tjeneste som rådgivere, med kortvarige  

 eller langvarige opgaver og hvis løn fuldt ud betales af den danske regering.
 2. Sri Lankas regering tilstiller i hvert enkelt  

 tilfælde DANIDA en fuldstændig stillingsbeskrivelse for den ønskede ekspert  

 med angivelse af stillingens opgaver samt væsentlige og ønskelige  

 kvalifikationer for ansøgeren.
 3. DANIDA giver Sri Lankas kompetente myndigheder alle  

 de til vurdering af ansøgeren nødvendige oplysninger, såsom vedrørende  

 uddannelse og tidligere faglig erfaring.
 4. Sri Lankas kompetente myndigheder og DANIDA træffer  

 i fælleskab beslutning om, i hvilke tilfælde »counterparts« skal  

 udpeges af Sri Lankas regering for det personel, der stilles til rådighed af  

 den danske regering inden for rammerne af denne overenskomst, eller andre  

 foranstaltninger, om hvilke der skal træffes indbyrdes aftale for at nå de  

 tilsigtede mål.
 5.a) Sri Lankas regering skal holde den danske regering og de eksperter,  

 der er rekrutteret gennem DANIDA, skadesløse mod civilt ansvar, der følger  

 direkte af handlinger begået under udøvelsen af deres hverv i medfør af denne  

 overenskomst, og som ikke er kriminelle eller svigagtige.
5.b) Sri Lankas regering sikrer, at alle sådanne eksperter og deres  

 familier nyder lovens fulde beskyttelse.
Såfremt en ekspert udsendt af den  

 danske regering (eller sådanne eksperters ægtefæller eller pårørende)  

 arresteres, uanset af hvilken årsag, eller der rejses straffesag mod dem,  

 skal det danske generalkonsulat omgående underrettes.
 6. Sri Lankas regering har ret til at anmode om  

 hjemkaldelse af enhver ekspert, hvis arbejde eller adfærd er  

 utilfredsstillende; før udøvelsen af denne ret forpligter Sri Lankas regering  

 sig til at rådføre sig med Danmarks regering.
 Danmarks regering har ret til når som helst at hjemkalde en ekspert; før  

 udøvelsen af denne ret skal Danmarks regering rådføre sig med Sri Lankas  

 regering herom samt om foranstaltninger til sikring af hurtig remplacering af  

 sådant pensonel.
 7. Efter aftale mellem DANIDA og de kompetente  

 myndigheder i Sri Lanka kan en ekspert i tjenesteperioden forflyttes fra en  

 stilling til en anden.
 8. Sri Lankas regering skal tillade eksperterne at  

 holde ferie under deres tjeneste i et omfang, der aftales og nærmere  

 fastsættes i noter eller breve vedrørende udsendelsen.
Artikel III Danmarks regerings forpligtelser Den danske regering betaler:
1. Omkostningerne ved eksperters rejse til og fra  

 tjenestestedet i Sri Lanka.
Strækker eksperternes udsendelse sig ud over 6  

 måneder, betales tillige rejseudgifterne for deres familier.
2. Omkostningerne ved forsendelse til og fra  

 tjenestedet i Sri Lanka af personlige ejendele tilhørende eksperter udsendt i  

 mindre end 6 måneder.
Såfremt udsendelsen strækker sig ud over 6 måneder,  

 betales omkostningerne ved forsendelse af personlige ejendele samt bohave  

 tilhørende eksperter og deres familier.
 3. Forsikring, der dækker læge- og hospitalsudgifter.
 4. Al løn og alle tillæg, der tilkommer eksperter for  

 tjeneste i Sri Lanka i henhold til denne overenskomst.
Artikel IV Sri Lankas regerings forpligtelser 1. Eksperterne nyder følgende goder:
A.
Bolighold som nærmere angivet nedenfor:
I stedet for, at der stilles grundmøbleret bolig til rådighed for  

 eksperterne og deres familier, ydes der dem et tilskud svarende til det, der  

 ydes eksperter i overensstemmelse med Colombo-planen.
Vand-, telefon- og  

 elektricitetsafgifter vedrørende boligen afholdes af eksperten.
 B. andre faciliteter:
 2. Sri Lankas regering indestår for, at eksperterne:
 3. Sri Lankas regering vil:
Artikel V Bestemmelserne i denne overenskomst gælder ligeledes for eksperter  

 rekrutteret af DANIDA, som allerede arbejder i Sri Lanka i medfør af det  

 faglige samarbejde mellem de to regeringer, og for disses familier.
Artikel VI Uddannelse af stipendiater 1. Stipendier til videregående studier i Danmark  

 stilles til rådighed for ansøgere, som er behørigt indstillet og udvalgt af  

 Sri Lankas regering.
 2. For hver stipendiat, som er statsborger i Sri  

 Lanka, og som Danmarks regering i henhold til denne overenskomst påtager sig  

 at give uddannelse i Danmark, betaler Danmarks regering:
 3. For hver stipendiat, som Danmarks regering i  

 henhold til denne overenskomst påtager sig at give uddannelse i Danmark,  

 betaler Sri Lankas regering:
Artikel VII Vurdering Efter afslutningen af ethvert projekt om fagligt samarbejde kan de  

 kontraherende parter rådføre sig med hinanden for at analysere dets  

 resultater.
Artikel VIII Ændringer Denne overenskomst kan efter indbyrdes aftale mellem de kontraherende  

 parter ændres eller suppleres ved brevveksling.
Artikel IX Ikrafttræden og ophør Denne overenskomst træder i kraft på datoen for dens undertegnelse og  

 forbliver i kraft i fem år og derefter fra år til år, medmindre den opsiges  

 af en de kontraherende parter med mindst 6 måneders skriftligt varsel før  

 udgangen af det pågældende år.
 Udfærdiget i Stockholm den 5. juli 1979 i to originaleksemplarer på  

 engelsk, idet begge tekster har samme gyldighed.
