Cirkulæreskrivelse vedr. kontrol af transportmidler og dyr  

 under vejtransport Cirkulæreskrivelse til rigspolitichefen, politimestrene og  

 politidirektøren i København Ved Rådets direktiv 95/29/EF af 29. juni 1995 om ændring af  

 direktiv 91/628/EØF om beskyttelse af dyr under transport har Rådet for Den  

 Europæiske Union vedtaget en række ændringer af reglerne om beskyttelse af  

 dyr  

 under transport.
 De ændrede regler om transport af dyr er gennemført i dansk  

 ret ved Justitsministeriets bekendtgørelse nr. 810 af 29. oktober 1997 om  

 ændring af bekendtgørelse om beskyttelse af dyr under transport og  

 bekendtgørelse om transport af dyr.
Rådet har samtidigt bestemt, at medlemsstaterne skal  

 kontrollere, at kravene i transportdirektivet opfyldes, idet de kompetente  

 myndigheder  

 i hver medlemsstat skal foretage ikke-diskriminerende kontrol af bl.a.  

 transportmidler og dyr under vejtransporten, jf. direktivets art. 8, stk. 1,  

 litra a.
Disse inspektioner skal foretages på en passende del af de dyr, der  

 hvert år transporteres inden for hver enkelt medlemsstat.
Den kompetente  

 myndighed i hver medlemsstat skal forelægge Kommissionen er årlig rapport med  

 angivelse af det antal inspektioner, der er foretaget i det foregående  

 kalenderår, herunder nærmere enkeltheder om alle konstaterede overtrædelser  

 og  

 de foranstaltninger, den kompetente myndighed har truffet som følge heraf.
 I den anledning skal Justitsministeriet anmode  

 rigspolitichefen, politimestrene og politidirektøren i København om at  

 foranledige, at der hvert år foretages stikprøvekontrol af dyretransporter på  

 vejene.
Kredsdyrlægen yder efter anmodning bistand ved kontrollen,  

 jf.
Veterinær- og Fødevaredirektoratets instruks af 14. november 1997 til  

 samtlige kredsdyrlæger.
Et eksemplar af instruksen vedlægges.
 Ved kontrollen bør navnlig følgende forhold undersøges:
 Opfylder transportmidler og dyr bestemmelserne i  

 Justitsministeriets bekendtgørelse nr. 201 af 16. april 1993 om beskyttelse  

 af  

 dyr under transport som ændret ved bekendtgørelse nr. 810 af 29. oktober  

 1997.
Er den ansvarlige for dyretransporten i besiddelse af  

 de i nævnte bekendtgørelses § 14 krævede oplysninger om dyrenes oprindelsesbesætning (den besætning som dyrene  

 sidst har været i), afgangssted og bestemmelsessted dyrenes ejer afgangsdato og tidspunkt.
 Er transportvirksomheden autoriseret i henhold til  

 kapitel 1a i ovennævnte bekendtgørelse (gælder fra 1. januar 1998).
Såfremt det ved  

 kontrollen konstateres, at bestemmelserne ikke er overholdt, skal den  

 ansvarlige for transporten pålægges at træffe de nødvendige foranstaltninger  

 for at sikre dyrenes velfærd.
Sådanne foranstaltninger kan ifølge art. 9,  

 stk.  

 1, i direktiv 91/628/EØF f.eks. omfatte følgende:
afslutning af forsendelse eller tilbagesendelse af  

 dyrene til afgangsstedet ad den mest direkte rute, hvis denne fremgangsmåde  

 ikke bevirker, at der påføres dyrene unødige lidelser passende anbringelse og nødvendig pasning, indtil  

 problemet er løst slagtning af dyrene på en human måde.
 Såfremt  

 sidstnævnte foranstaltning er nødvendig, skal slagtningen naturligvis ske i  

 overensstemmelse med reglerne i Justitsministeriets bekendtgørelse nr. 1037  

 af  

 14. december 1994 om slagtning og aflivning af dyr.
 Der henvises i  

 øvrigt til dyreværnslovens  

 (  

 *  

 1)  

 §§ 13, stk. 1, 21, 22 og 24a.
 Rigspolitichefen,  

 politimestrene og politidirektøren i København anmodes om hvert år den 1.  

 februar at indberette oplysninger om gennemførte stikprøvekontroller i det  

 foregående kalenderår, herunder om antal kontrollerede transporter, antal og  

 arten af de transporterede dyr og resultatet af kontrollerne, første gang den  

 1. februar 1999.
----------------------------------------------- (* 1) Jf. lov nr. 386 af 6. juni 1991 som ændret bl.a.  

 ved lov nr. 183 af 14. april 1993.
