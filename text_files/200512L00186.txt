Fremsat den 29. marts 2006 af  

 Undervisningsministeren (Bertel Haarder) Forslag til Lov om befordringsrabat til uddannelsessøgende i  

 ungdomsuddannelser m.v.
Kapitel 1 Befordringsrabattens administrator § 1.  

  

 Befordringsrabatten efter denne lov administreres af Styrelsen for Statens  

 Uddannelsesstøtte (styrelsen). De befordringsansvarlige, uddannelsesstederne  

 og  

 kommunalbestyrelserne bistår styrelsen i administrationen, jf. kapitel 5.
Kapitel 2 Uddannelsessøgende og deltagere, der har ret til  

 rabat § 2.  

  

 Uddannelsessøgende og deltagere har efter ansøgning ret til rabat ved køb af  

 abonnementskort til befordring med bus, tog og metro i den offentlige  

 servicetrafik, når de gennemgår uddannelse eller deltager i  

 undervisningsforløb  

 i medfør af:
1)  

 	  

 lov om uddannelsen til  

 studentereksamen (stx) (gymnasieloven), 2)  

 	  

 lov om uddannelsen  

 til højere forberedelseseksamen (hf-loven), 3)  

 	  

 lov om uddannelsen  

 til højere handelseksamen (hhx) og højere teknisk eksamen (htx), 4)  

 	  

 lov om  

 erhvervsuddannelser, 5)  

 	  

 lov om grundlæggende  

 social- og sundhedsuddannelser, 6)  

 	  

 lov om  

 landbrugsuddannelser, 7)  

 	  

 lov om  

 erhvervsgrunduddannelse m.v., 8)  

 	  

 lov om fodterapeuter, 9)  

 	  

 lov om  

 brobygningsforløb til ungdomsuddannelse, 10)  

 	  

 lov om  

 produktionsskoler, 11)  

 	  

 lov om almen  

 voksenuddannelse eller 12)  

 	  

 lov om forberedende  

 voksenundervisning og ordblindeundervisning for voksne.
 Stk. 2.  

  

 Undervisningsministeren kan fastsætte regler om, at andre end de  

 uddannelsessøgende og deltagere, der er nævnt i stk. 1, har ret til rabat.
 Stk. 3.  

  

 Undervisningsministeren kan fastsætte regler om, at anden kollektiv  

 persontrafik og befordring til og fra udlandet er omfattet af stk. 1.
 § 3.  

  

 Det  

 er en betingelse for at få rabat, at uddannelse og undervisningsforløb efter  

 §  

 2, stk. 1, er tilrettelagt som heltidsundervisning, jf. dog § 9, stk. 2.
 Stk. 2.  

  

 Retten til rabat  

 gælder kun for måneder, hvor der efter uddannelsesstedets undervisningsplan  

 tilbydes undervisning eller eksamen.
 Stk. 3.  

  

 Deltagere i  

 produktionsskoleforløb efter lov om produktionsskoler, jf. § 2, stk. 1, nr.  

 10,  

 har ikke ret til rabat, hvis deltageren er aktiveret i henhold til lov om  

 aktiv  

 socialpolitik eller lov om en aktiv arbejdsmarkedspolitik.
 Stk. 4.  

  

 Deltagere i  

 enkeltfagsundervisning, almen voksenuddannelse og forberedende  

 voksenuddannelse  

 i medfør af de i § 2 nævnte uddannelser og undervisningsforløb har ret til  

 rabat, hvis undervisningen samlet er tilrettelagt som heltidsundervisning på  

 mindst 23 timer ugentligt over en sammenhængende periode af mindst 3 måneders  

 varighed, eller hvis uddannelsen er berettigende til støtte efter lov om  

 statens uddannelsesstøtte og de i medfør heraf udstedte regler, jf. dog § 9,  

 stk. 2.
 Stk. 5.  

  

 Undervisningsministeren kan fastsætte regler om, hvornår deltagere i  

 brobygningsforløb har ret til befordringsrabat.
§ 4.  

  

 Det  

 er en betingelse for at få rabat, at den uddannelsessøgende og deltageren 1)  

 	  

 ikke samtidig er  

 indskrevet som studerede ved en videregående uddannelsesinstitution, 2)  

 	  

 ikke samtidig kan få  

 befordringsgodtgørelse eller lignende i henhold til andre regler, 3)  

 	  

 ikke modtager løn fra  

 praktikvirksomheden i skoleperioden, 4)  

 	  

 ikke er i lønnet  

 praktik og 5)  

 	  

 er studieaktiv.
 Stk. 2.  

  

 Uddannelsesstedet træffer afgørelse om, hvorvidt den uddannelsessøgende eller  

 deltageren er studieaktiv.
 Stk. 3.  

  

 Undervisningsministeren kan fastsætte nærmere regler om betingelserne i stk.  

 1.
§ 5.  

  

 Styrelsen træffer afgørelse om, hvilke uddannelsessøgende og deltagere der  

 har  

 ret til rabat, og sender meddelelse herom til de pågældende.
Afgørelse om  

 befordringsrabat træffes på baggrund af oplysninger fra uddannelsesstedet.
Kapitel 3 Rabattens beregning § 6.  

  

 På  

 grundlag af styrelsens afgørelse giver de befordringsansvarlige rabat til den  

 daglige befordring mellem uddannelsessted og bopæl.
Rabatten udgør udgiften  

 til  

 billigste offentlige befordring med fradrag af det beløb, som den  

 uddannelsessøgende eller deltageren selv skal betale ifølge § 7.
§ 7.  

  

 Den  

 uddannelsessøgende og deltageren skal selv betale et egenbetalingsbeløb på  

 9,50  

 kr. for hver dag abonnementskortet er gyldigt.
Ved beregningen af rabatten  

 kan  

 et månedskort betragtes som et abonnementskort på 30 dage.
Stk. 2.  

  

 Egenbetalingen  

 på 9,50 kr. reguleres én gang årligt den 3. søndag i januar efter udviklingen  

 i  

 indeks for bustransport fra Danmarks Statistiks forbrugerprisindeks med  

 ændringen i indekset fra august to år før til august året før.
Ved  

 reguleringen  

 er det det aktuelle indtil da gældende beløb, som reguleres.
Det regulerede  

 beløb afrundes til nærmeste ørebeløb.
§ 8.  

  

 Styrelsen kan i særlige tilfælde godkende, at rabatbeløbet skal udbetales  

 kontant for abonnementskort, der tidligere er købt uden rabat.
Rabatten kan  

 dog  

 ikke udbetales kontant, hvis den uddannelsessøgende eller deltageren har  

 undladt at søge om befordringsrabat i tide.
 Stk. 2.  

  

 Undervisningsministeren fastsætter nærmere regler om de  

 befordringsansvarliges  

 kontantudbetaling af rabatbeløb.
Kapitel 4 Særlige ordninger § 9.  

  

 Der  

 kan til særlige grupper, jf. stk. 2 og 3, gives godtgørelse til befordring  

 efter en kilometersats med fradrag af egenbetaling, jf. § 7.
 Stk. 2.  

  

 Deltagere i  

 ordblindeundervisning for voksne, jf. § 2, stk. 1, nr. 12, kan få godtgørelse  

 efter en kilometersats, hvis de har mindre end 5 ugentlige undervisningsdage.
 Stk. 3.  

  

 Uddannelsesstedet kan i ganske særlige tilfælde godkende, at  

 uddannelsessøgende  

 og deltagere, der er omfattet af § 2, helt eller delvist benytter andre  

 befordringsmidler end offentlige befordringsmidler.
 Stk. 4.  

  

 Uddannelsesstedet træffer afgørelse om antallet af kilometer, der kan gives  

 godtgørelse til mellem uddannelsesstedet og den uddannelsessøgendes eller  

 deltagerens bopæl.
 Stk. 5.  

  

 Undervisningsministeren kan fastsætte nærmere regler om retten til  

 befordringsgodtgørelse, befordringsgodtgørelsens beregning, udbetaling,  

 kilometersatsens størrelse og årlige regulering.
 § 10.  

  

 Det påhviler den enkelte kommunalbestyrelse i bopælskommunen at tilrettelægge  

 vederlagsfri befordring til uddannelsessøgende og deltagere efter § 2, stk.  

 1,  

 der midlertidigt ikke er i stand til ved egen hjælp at tilbagelægge vejen  

 mellem bopælen og uddannelsesstedet på grund af sygdom eller invaliditet.
 Stk. 2.  

  

 Kommunalbestyrelsen kan undlade at tilrettelægge befordring i tilfælde, hvor  

 befordringsbehovet er under en uges varighed, medmindre der i den pågældende  

 uge afholdes prøver, eksaminer eller lignende.
 Stk. 3.  

  

 Kommunalbestyrelsen  

 kan bestemme, at befordring kun tilrettelægges for en periode på højst 3  

 måneder, men er forpligtet til at tage hensyn til særlige individuelle  

 forhold  

 og eventuel overgang til andre befordringsordninger, herunder eventuel støtte  

 efter anden lovgivning.
Stk. 4.  

  

 Kommunalbestyrelsen træffer afgørelse på baggrund af en lægeerklæring eller  

 anden sagkyndig erklæring til brug for vurdering af befordringsbehovet.
Den  

 uddannelsessøgende eller deltageren indhenter erklæringen.
Uddannelsesstedet  

 bistår uddannelsessøgende og deltagere med henvendelse til kommunen, herunder  

 med fornøden dokumentation for indskrivning, studieaktivitet og eventuelle  

 eksaminer og prøver.
Uddannelsesstedet giver kommunen underretning om  

 eventuelt  

 langvarigt fravær eller studieafbrud.
Kapitel 5 Administration § 11.  

  

 Det påhviler hvert trafikselskab, Bornholms Regionskommune, de  

 jernbanevirksomheder, der udfører offentlig servicetrafik på kontrakt med  

 staten, og Ørestadsselskabet (de befordringsansvarlige) at yde rabat efter  

 kapitel  

 2 og 3.
 Stk. 2.  

  

 Hvert selskab og  

 Bornholms Regionskommune sørger for, at den i §§ 6 og 7 anførte rabat  

 indpasses  

 i det takst- og billetteringssystem, der anvendes af trafikselskabet eller  

 Bornholms Regionskommune.
 Stk. 3.  

  

 Udgiften ved  

 rabatordningen og dennes administration, bortset fra den del der hører under  

 styrelsen, afholdes af de befordringsansvarlige, der er nævnt i stk. 1.  

 Styrelsen refunderer de befordringsansvarlige det beløb, der er ydet i rabat,  

 på grundlag af kvartalsvise opgørelser af rabatbeløbet.
 Stk. 4.  

  

 Revisoren for en  

 befordringsansvarlig efter stk. 1 attesterer, at rabatten er ydet i  

 overensstemmelse med § 7, stk. 1, og at rabatbeløbet i øvrigt er opgjort  

 korrekt.
 Stk. 5.  

  

 Befordringsansvarlige i EU- og EØS-landene kan efter regler fastsat af  

 undervisningsministeren yde rabat på samme vilkår som de  

 befordringsansvarlige,  

 der er nævnt i stk. 1.
Stk. 6.  

  

 Undervisningsministeren kan fastsætte nærmere regler om 1)  

 	  

 opgørelse af, hvilke  

 beløb der er ydet i rabat, frist for de befordringsansvarliges indsendelse af  

 opgørelsen til styrelsen, indsendelse af opgørelsen i elektronisk form, og  

 hvilke krav der stilles til attestation af opgørelsen, 2)  

 	  

 at styrelsen kan  

 indhente yderligere oplysninger hos de befordringsansvarlige om ordningen,  

 herunder bl.a. individbaserede oplysninger om uddannelsessøgende og  

 deltagere,  

 der køber abonnementskort med rabat, rabatbeløbenes størrelse og 3)  

 	  

 elektronisk  

 kommunikation mellem styrelsen og de befordringsansvarlige, der er nævnt i §  

 11, stk. 1, herunder anvendelse af digital signatur eller anden sikker  

 personidentifikation, bl.a. i forbindelse med indsendelse af opgørelse af,  

 hvilket beløb der er ydet i rabat, og oplysninger om ordningen, jf. nr. 1 og  

 2.
 Stk. 7.  

  

 Reglerne efter  

 stk. 6, nr. 1 og 2, om styrelsens adgang til at indhente individbaserede  

 oplysninger, herunder bl.a. frist for indsendelse af individbaserede  

 oplysninger, fastsættes efter forhandling med de befordringsansvarlige.
§ 12.  

  

 Styrelsen kan til de befordringsansvarlige, der er nævnt i § 11, stk. 1,  

 videregive oplysninger om uddannelsessøgende og deltagere, der er nødvendige  

 for at yde rabat.
Styrelsen kan stille de nævnte oplysninger elektronisk til  

 rådighed for de befordringsansvarlige.
§ 13.  

  

 Uddannelsesstedet bistår styrelsen ved afgørelse om tildeling af rabat eller  

 godtgørelse efter en kilometersats.
Undervisningsministeren kan fastsætte  

 nærmere regler om uddannelsesstedets administration i forbindelse med  

 befordringsrabatten, herunder elektronisk indberetning af, hvornår retten til  

 rabat begynder og ophører.
 Stk. 2.  

  

 Har et  

 voksenuddannelsescenter indgået driftsoverenskomst om undervisning efter lov  

 om  

 forberedende voksenundervisning og ordblindeundervisning, bistår  

 voksenuddannelsescenteret styrelsen ved afgørelsen om tildeling af rabat på  

 vegne af driftsoverenskomstparterne og træffer afgørelse efter § 4, stk. 2,  

 og  

 § 9, stk. 3 og 4.
 Stk. 3.  

  

 Det påhviler den  

 enkelte kommunalbestyrelse, produktionsskole eller institution for  

 erhvervsrettet uddannelse, der tilrettelægger uddannelse efter lov om  

 erhvervsgrunduddannelse, at meddele styrelsen, hvem der på vegne af  

 uddannelsesstederne bistår ved afgørelse om tildeling af rabat m.v. og  

 træffer  

 afgørelse efter § 4, stk. 2, og § 9, stk. 3 og 4. Den tilrettelæggende  

 kommunalbestyrelse, produktionsskole eller institution for erhvervsrettet  

 uddannelse kan selv varetage opgaven eller træffe aftale med ét bestemt  

 uddannelsessted om at varetage opgaven.
Stk. 4.  

  

 Styrelsen fører  

 tilsyn med uddannelsesstedernes administration.
Undervisningsministeren kan  

 fastsætte  

 regler om, at styrelsen kan kræve alle oplysninger, der er nødvendige til  

 varetagelse af opgaven.
§ 14.  

  

 Undervisningsministeren kan fastsætte regler om 1)  

 	  

 indhold og udformning  

 af ansøgninger, herunder om, at den uddannelsessøgende eller deltageren skal  

 oplyse navn, adresse ifølge Det Centrale Personregister og personnummer, og  

 hvornår den uddannelsessøgende eller deltageren skal søge og 2)  

 	  

 hvordan  

 uddannelsessøgende og deltagere, der i en periode, herunder på grund af  

 gennemgang af forløb ved en kombination af fag inden for de i § 2, stk. 1,  

 nævnte uddannelses- og undervisningsforløb, skal bruge flere abonnementskort  

 eller en kombination af abonnementskort og særlige ordninger, samlet kan opnå  

 rabat eller godtgørelse.
§ 15.  

  

 Det Centrale Personregister stiller personadresseoplysninger til rådighed for  

 styrelsen om uddannelsessøgende.
Oplysninger skal gives i en form, der er  

 egnet  

 til elektronisk databehandling.
Kapitel 6 Klageadgang § 16.  

  

 Afgørelser, som uddannelsesstedet træffer efter § 4, stk. 2, og § 9, stk. 3  

 og  

 4, kan ikke indbringes for en anden administrativ myndighed.
 Stk. 2.  

  

 Afgørelser, som  

 styrelsen træffer efter denne lov, kan ikke indbringes for en anden  

 administrativ myndighed.
Kapitel 7 Ikrafttræden og overgangsbestemmelser m.v.
 § 17.  

  

 Loven træder i kraft den 1. juli 2006 og finder anvendelse for rabat, der  

 gives  

 fra den 1. januar 2007, jf. dog stk. 2.
 Stk. 2.  

  

 §§ 19-20 træder  

 i kraft den 1. januar 2007.
 Stk. 3.  

  

 Indtil den 30.  

 juni 2007 kan elever på 8.-9. klassetrin på Forsøgscentret i Rødovre uden  

 egenbetaling få abonnementskort til billigste offentlige befordringsmiddel,  

 hvis elevens samlede skolevej er 14 km eller derover, og i øvrigt opfylder  

 betingelserne i denne lov.
 Stk. 4.  

  

 Den i § 7, stk.  

 2, nævnte regulering sker første gang i januar 2008.
 Stk. 5.  

  

 Amtsrådene kan  

 ikke give godtgørelse for befordring, der foretages i tiden efter den 31.  

 december 2006.
 § 18.  

  

 Bortset fra ved godtgørelse, jf. § 9, anvendes den i § 7 nævnte sats for  

 egenbetaling ikke ved køb af abonnementskort i en periode på 5 år fra den 1.  

 januar 2007 til den 3. søndag i januar 2012.
 Stk. 2.  

  

 Undervisningsministeren fastsætter med virkning fra den 1. januar 2007 satser  

 for egenbetalingen på grundlag af hidtidige amtskommunale satser.
Stk. 3.  

  

 Satserne i stk.  

 2 tilpasses den 3. søndag i januar i hvert af årene 2008-2011 med henholdsvis  

 1/5, 1/4, 1/3 og 1/2 af det beløb, der udgør differencen mellem den enkelte  

 sats og den sats, der er angivet i § 7, stk. 1. Før den årlige tilpasning  

 finder sted, skal de indtil da gældende satser reguleres med samme  

 procentvise  

 regulering som i § 7, stk. 2. De regulerede beløb samt det årlige  

 tilpasningsbeløb afrundes til nærmeste ørebeløb.
Reguleringen sker første  

 gang  

 i januar 2008.
 Stk. 4.  

  

 Undervisningsministeren kan i overgangsperioden bestemme, at  

 uddannelsessøgende  

 og deltagere kun kan få rabat til abonnementskort i det trafikselskab, som  

 geografisk dækker området, hvor den uddannelsessøgende eller deltageren har  

 bopæl.
 § 19.  

  

 Følgende bestemmelser ophæves:
1)  

 	  

 § 13 i lov om  

 brobygningsforløb til ungdomsuddannelse, jf. lovbekendtgørelse nr. 980 af 28.  

 september 2004, 2)  

 	  

 § 37 b i lov om  

 institutioner for erhvervsrettet uddannelse, jf. lovbekendtgørelse nr. 956 af  

 28. september 2003, 3)  

 	  

 § 13 a i lov om  

 erhvervsgrunduddannelse m.v., jf. lovbekendtgørelse nr. 532 af 25. juni 1999, 4)  

 	  

 § 18 i lov om  

 produktionsskoler, jf. lovbekendtgørelse nr. 812 af 15. juli 2004, 5)  

 	  

 § 5 a i lov om  

 forberedende voksenundervisning og ordblindeundervisning for voksne, jf.  

 lovbekendtgørelse nr. 16 af 7. januar 2005 og 6)  

 	  

 § 35 i lov om  

 grundlæggende social- og sundhedsuddannelser, jf. lovbekendtgørelse nr. 823  

 af  

 15. juli 2004.
 § 20.  

  

 I  

 lov om erhvervsuddannelser, jf. lovbekendtgørelse nr. 183 af 22. marts 2004,  

 som ændret ved § 15 i lov nr. 523 af 24. juni 2005 og i § 8 i lov nr. 590 af  

 24. juni 2005, foretages følgende ændringer:
 1.  


  

 § 67 a,  

 stk. 1,  

  

 ophæves.
 Stk. 2-4 bliver herefter stk. 1-3.
 § 21.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Med lovforslaget etableres en ny, statslig ordning for  

 befordringsrabat til uddannelsessøgende i ungdomsuddannelser og til unge og  

 voksne deltagere i visse undervisningsforløb.
I det følgende betegnes disse  

 som  

 uddannelsessøgende.
Ved kommunalreformen overføres de amtskommunale gymnasieskoler,  

 studenter- og hf-kurser,  

 voksenuddannelsescentre og social- og sundhedsskolerne pr. 1. januar  

 2007 til staten.
Befordringsgodtgørelsesordninger for elever i de nævnte samt  

 andre ungdomsuddannelser og deltagere i almen voksenuddannelse (avu),  

 forberedende voksenundervisning (fvu) samt ordblindeundervisning overdrages  

 samtidig fra amtskommunerne til staten.
Den nye statslige ordning træder derfor i stedet for de  

 hidtidige amtskommunale ordninger, der er baseret på en række forskellige  

 love  

 og bekendtgørelser.
Amtsrådene har med de eksisterende regler haft adgang til  

 at indrette ordningerne meget forskelligt både med hensyn til, hvem der har  

 haft ret til godtgørelse, hvilke regler godtgørelsen er givet efter og satser  

 for egenbetaling mv.
Med statens overtagelse af ordningerne har der vist sig behov  

 for en harmonisering af ordningerne, hvilket samtidig giver mulighed for en  

 administrativ modernisering og forenkling.
Visse uddannelsessøgendes  

 befordringsbehov har dog vist sig meget vanskelige at tilgodese på en  

 hensigtsmæssig måde i en central statslig administration.
Derfor lægger dette  

 lovforslag op til, at kommunerne fremover skal varetage befordringen af  

 midlertidigt syge og invaliderede uddannelsessøgende.
En flytning af ansvaret  

 for befordringen af denne gruppe fra staten til kommunerne ændrer den i  

 forbindelse med kommunalreformen aftalte opgavefordeling mellem stat og  

 kommuner.
Den nye statslige ordning viderefører hovedprincipperne i de  

 amtskommunale ordninger og vil for den uddannelsessøgende fremtræde med en  

 betydelig lighed med de hidtidige amtskommunale ordninger. Ændringer i  

 forhold  

 til de amtskommunale ordninger er primært begrundet i harmoniseringer.
Det  

 fastlægges bl.a. i den statslige ordning, at der er tale om en rabatordning.  

 Det har hidtil varieret i amtskommunerne; i nogle amtskommuner har der været  

 ydet rabat  i andre har der været tale om bagudrettet godtgørelse  

 (refusion).
Administrativt forenkles ordningen.
Der bliver mulighed for en  

 administrativ model, der har betydelige lighedspunkter med  

 befordringsrabatordningen for studerende ved videregående uddannelser, jf.  

 lovbekendtgørelse nr. 628 af 28. juni 2001 med senere ændringer.
For  

 trafikselskabernes opgaver i forbindelse med ordningen giver det en række  

 fordele.
Styrelsen for Statens Uddannelsesstøtte (styrelsen)  

 administrerer den statslige ordning, ligesom tilfældet er med  

 befordringsrabatten til studerende ved videregående uddannelser.  

 Uddannelsesstederne tillægges visse administrative opgaver og beføjelser og  

 varetager den primære kontakt til eleverne, herunder vejledning og modtagelse  

 af ansøgninger.
Trafikselskaberne yder de uddannelsessøgende rabat ved køb af  

 abonnementskort og modtager efterfølgende refusion fra styrelsen.  

 Uddannelsesstederne og kommunalbestyrelserne træffer afgørelser på enkelte  

 områder.
2. Baggrunden for lovforslaget Lovforslaget er en del af den samlede lovgivningsmæssige  

 gennemførelse af kommunalreformen.
Forslaget er således et led i udmøntning  

 af  

 regeringens aftale fra juni 2004 med Dansk Folkeparti om en strukturreform og  

 den efterfølgende aftalte udmøntningsplan fra september 2004.
Aftalen indebærer, at der gennemføres en kommunalreform, som  

 grundlæggende ændrer rammerne for varetagelsen af de offentlige opgaver og  

 den  

 offentlige service i Danmark.
For at sikre bedre sammenhæng i  

 ungdomsuddannelserne og gode og tilgængelige uddannelsestilbud samles alle  

 ungdomsuddannelser i staten.
Endvidere overføres de hidtidige amtskommunale  

 voksenundervisningstilbud i form af almen voksenuddannelse, forberedende  

 voksenundervisning, ordblindeundervisning og enkeltfagsundervisning inden for  

 højere forberedelseseksamen og studentereksamen til staten.
Det er derfor  

 også  

 fundet hensigtsmæssigt, at de hidtidige amtskommunale  

 befordringsgodtgørelsesordninger  

 inden for ungdomsuddannelser og den nævnte voksenundervisning overføres til  

 staten.
I folketingsåret 2004-05 blev der den 24. februar 2005 fremsat  

 tre lovforslag nr.
L 106, L 108 og L 109 om ændring af forskellige love inden  

 for undervisningsministerens ressort.
Lovforslaget nr.
L 106 indeholdt i § 1,  

 nr. 46, de overordnede rammer for de amtskommunale  

 befordringsgodtgørelsesordningers overdragelse til staten.  

 (Folketingstidende 2004-05, Folketingets  

 Forhandlinger, spalte 1053, 4555, 4918, tillæg A spalte 3952, tillæg B spalte  

 1339, og tillæg C spalte 840).
Af betænkningen afgivet af Uddannelsesudvalget den 8. juni 2005  

 over dette lovforslag fremgår det imidlertid, at undervisningsministeren over  

 for udvalget har tilkendegivet, at der var blevet nedsat en arbejdsgruppe i  

 Undervisningsministeriet, som havde fået til opgave at overveje, hvordan  

 opgaverne i forbindelse med administrationen af  

 befordringsgodtgørelsesordningerne mest hensigtsmæssigt ville kunne løses, og  

 at det i den forbindelse ville blive overvejet, om en hensigtsmæssig  

 administration ville kunne tilrettelægges på baggrund af det eksisterende  

 juridiske grundlag, eller om der hellere burde ske en gennemgribende reform  

 med  

 henblik på en enstrenget ordning, eventuelt i sammenhæng med den eksisterende  

 ordning for de videregående uddannelser.
Lovforslagene blev vedtaget som lov  

 nr. 590, lov nr. 592 og lov nr. 593 alle af 24. juni 2005.
 Konklusionerne på arbejdsgruppens undersøgelser var, at en  

 harmonisering af ordningerne og en modernisering og forenkling af  

 administrationen er påtrængende nødvendigt.
3. De hidtidige amtskommunale ordninger De amtskommunale ordninger bygger på i alt 14 forskellige love  

 og bekendtgørelser, men i praksis har alle amtskommuner haft en hovedordning  

   

 dog med meget forskellig indretning  der har været kendt som  

 befordringsgodtgørelsesordningen.
Herudover har der været enkelte, afgrænsede  

 ordninger for særlige grupper.
3.1 Det juridiske grundlag Amtsrådene har ydet befordringsgodtgørelse i henhold til  

 bestemmelser, der findes i en række uddannelses- og institutionslove,  

 herunder  

 § 28 i lov om gymnasiet m.v.
Hovedparten af lovene henviser til  

 bekendtgørelse  

 nr. 1136 af 14. december 1995 om befordringsgodtgørelse til visse grupper af  

 uddannelsessøgende (gymnasier m.fl.), jf. bilag 1. I medfør af 2 love (lov om  

 produktionsskoler og lov om specialundervisning for voksne, der har indeholdt  

 bestemmelser om ordblindeundervisning, men som nu er overflyttet til lov om  

 forberedende voksenundervisning) er der udstedt særskilte bekendtgørelser,  

 nr.  

 3 af 4. januar 2000 om befordringsgodtgørelse til deltagere på  

 produktionsskoler og nr. 838 af 11. november 1997 om specialundervisning for  

 voksne og læsekurser for voksne m.v., jf. bilag 2 og 3. Endelig har der  

 ifølge  

 lov om almen voksenuddannelse og lov om forberedende voksenundervisning været  

 hjemmel til, at amtsrådene havde mulighed for at yde befordringsgodtgørelse  

 til  

 deltagere i de nævnte undervisningsforløb.
3.2 Hovedordningen Trods det omfangsrige lovgrundlag administrerer amtsrådene som  

 hovedregel efter en befordringsgodtgørelsesordning, som den ser ud i  

 bekendtgørelse nr. 1136 af 14. december 1995.
Hovedbetingelserne for at opnå befordringsgodtgørelse er,   

 	  

 at eleverne gennemgår  

 uddannelser, der er SU-berettigende, eller erhvervsgrunduddannelser (under  

 skoleundervisning),   

 	  

 at uddannelsen er  

 tilrettelagt som heltidsundervisning på mindst 20 timer ugentligt,   

 	  

 at eleven ikke  

 samtidig er indskrevet som studerende ved en videregående  

 uddannelsesinstitution,   

 	  

 at eleven ikke  

 samtidig får befordringsgodtgørelse i henhold til andre regler, og   

 	  

 at eleven ikke  

 modtager løn fra praktikvirksomheden i skoleperioden eller lignende ydelser  

 bortset fra skoleydelse under erhvervsgrunduddannelsen.
Godtgørelsen ydes til den daglige befordring mellem skole og  

 bopæl eller dennes nærhed og udgør  

 forskellen mellem udgiften til billigste offentlige befordringsmiddel og  

 det beløb, som eleven selv betaler.
Godtgørelsen kan kun ydes i den periode,  

 hvor der efter uddannelsesinstitutionens studieplan tilbydes undervisning og  

 afholdes eksamen.
Amtsrådet kan i ganske særlige tilfælde godkende, at en  

 elev  

 helt eller delvis benytter andre befordringsmidler end de billigste  

 offentlige  

 befordringsmidler.
Der har primært været tale om kørsel i egen bil.
Den uddannelsessøgende skal selv betale et egenbetalingsbeløb  

 pr. måned, der blev fastsat til 175 kr. for skoleåret 1990/91. Beløbet  

 reguleres af amtsrådet én gang årligt i forhold til prisudviklingen for  

 offentlige befordringsmidler.
Hvis eleven ikke vælger nærmeste skole eller  

 kursus, skal eleven foruden det fastsatte egenbetalingsbeløb pr. måned, også  

 betale halvdelen af befordringsudgiften ud over egenbetalingsbeløbet pr.  

 måned.
 Ordningen for befordringsgodtgørelse til deltagere i  

 produktionsskoleforløb (jf. bekendtgørelse nr. 3 af 4. januar 2000) ligner i  

 hovedtræk ovenstående, men her er retten til godtgørelse gjort betinget af,  

 at  

 deltagerne udløser statstilskud.
3.3 Særlige ordninger Ifølge bekendtgørelse nr. 1136 af 14. december 1995 er amtsrådet  

 i dag forpligtet til at indrette særskilt og vederlagsfri befordring for syge  

 og invaliderede elever, der i en periode på grund af deres sygdom eller  

 invaliditet ikke ved egen hjælp kan tilbagelægge skolevejen.
 Efter samme bekendtgørelse kan amtsrådet i ganske særlige  

 tilfælde godkende, at en elev helt eller delvist benytter andre  

 befordringsmidler end de billigste offentlige befordringsmidler  

 (hovedsageligt  

 er der her tale om befordring i egen bil), og amtsrådet fastsætter  

 godtgørelsens størrelse.
 Ligeledes yder amtsrådet ifølge denne bekendtgørelse fuld  

 godtgørelse til billigste offentlige befordringsmiddel til børn på 8. og 9.  

 klassetrin på Sorø Akademis Skole og Forsøgscentret i Rødovre, hvis elevens  

 samlede skolevej er 14 km eller derover.
 Endelig yder amtsrådet befordringsgodtgørelse til personer uden  

 særligt befordringsbehov, der deltager i specialundervisning for voksne,  

 herunder ordblindeundervisning, og som bl.a. har en afstand fra hjem eller  

 fast  

 aflastningssted til undervisningssted og tilbage igen på 22 km og derover,  

 jf.  

 bekendtgørelse nr. 838 af 11.  

 november  

 1997.
3.4 Ordningerne i praksis I amtskommunerne er befordringsgodtgørelsesordningerne  

 tilrettelagt forskelligt.
Dette følger af, at amtsrådene med udgangspunkt i  

 det  

 gældende regelsæt fastsætter de uddannelsessøgendes egenbetaling samt i visse  

 tilfælde afgør, hvem der ydes godtgørelse til.
Dertil kommer, at amtsrådene  

 på  

 visse punkter har forvaltet reglerne samt indrettet administrationen vidt  

 forskelligt.
I hovedparten af amtskommuner (blandt andet alle jyske  

 amtskommuner) er befordringsgodtgørelsesordningen indrettet som en  

 rabatordning, hvor trafikselskabet sælger uddannelseskort (abonnementskort)  

 til  

 billigste offentlige befordringsmiddel, og godtgørelsen er fratrukket prisen.  

 Amtsrådet yder trafikselskabet refusion for den rabat, der gives.
Andre  

 amtsråd  

 (HUR-området) yder bagudrettet godtgørelse for køb af abonnementskort til  

 billigste offentlige befordringsmiddel (refusion).
Amtsrådene har selv skullet fastsætte egenbetalingen med udgangspunkt  

 i 175 kr. pr. måned i skoleåret 1990/91, og egenbetalingen varierer i  

 skoleåret  

 2005/06 fra 210 kr. til 337 kr. pr. måned.
Der er ligeledes forskelle  

 amtskommunerne imellem i fortolkningen af kriterierne om nærmeste skole og  

 billigste offentlige befordringsmiddel, perioden hvori der kan gives  

 godtgørelse, mulighederne for godtgørelse til egenbefordring (hovedsageligt  

 egen bil) samt til deltagere i almen voksenuddannelse og forberedende  

 voksenundervisning.
Ifølge bemærkningerne til de love (nr. 590 og nr. 592 begge af  

 24. juni 2005), der overflytter ansvaret for befordringsgodtgørelse til  

 deltagere i almen voksenuddannelse og forberedende voksenundervisning til  

 staten, skal en statslig ordning tage udgangspunkt i den praksis, som  

 amtsrådene har haft på dette område.
En undersøgelse viser, at størstedelen  

 af  

 amtsrådene har ydet befordringsgodtgørelse til deltagere i almen  

 voksenuddannelse, mens lidt færre  dog stadig flertallet  af  

 amtsrådene har  

 ydet befordringsgodtgørelse til deltagere i forberedende voksenundervisning.  

 I  

 de amtskommuner, der har ydet befordringsgodtgørelse til avu og fvu, har  

 visse  

 amtsråd stillet betingelse om heltidsundervisning med mindst 20  

 undervisningstimer ugentligt, mens andre har stillet som betingelse, at  

 forløbet er SU-berettigende.
Hertil kræves 23 ugentlige undervisningstimer.
 Også for så vidt angår befordringen af de midlertidigt syge og  

 invaliderede har administrationen været forskellig amtskommunerne imellem.  

 Det  

 gælder både i forhold til vurdering af, hvilke personer der er omfattet af  

 ordningen, dokumentationskrav for sygdom, hvem der træffer afgørelse og  

 koordinerer kontakten til vognmændene, og hvordan afregningen foregår.
4. Lovforslagets indhold Lovforslaget fastlægger rammerne for en ny statslig ordning om  

 befordringsrabat til uddannelsessøgende i ungdomsuddannelser mv.
Det er en af  

 forudsætningerne for kommunalreformen, at borgerne ikke oplever væsentlige  

 forringelser ved en ændret varetagelse af de offentlige opgaver.
I hovedtræk  

 er  

 der derfor tale om en videreførelse af principperne i de gældende regler,  

 hvad  

 angår den ordning, der i amtskommunerne er betegnet som hovedordningen.
I  

 lovforslaget er der dog foretaget visse justeringer for at samordne de  

 regler,  

 der er blevet forvaltet forskelligt, da det ved statens overtagelse er  

 nødvendigt at finde fælles løsninger for hele landet.
Den statslige ordning foreslås etableret som en rabatordning,  

 hvor den uddannelsessøgende ved køb af abonnementskort (med abonnementskort  

 menes personlige periode- eller pendlerkort med en valgfri gyldighedsperiode,  

 herunder månedskort), udelukkende betaler egenbetalingsdelen.
En rabatordning  

 har flere fordele  både for borgeren og administrationen.
De  

 uddannelsessøgende undgår et stort udlæg ved køb af abonnementskort til  

 ordinær  

 pris, der refunderes eksempelvist kvartalsvist bagud.
Dertil kommer, at en  

 rabatordning administrativt er langt enklere og indebærer et større  

 effektiviserings- og digitaliseringspotentiale.
4.1  

 Uddannelsessøgende med ret til rabat Lovforslaget giver uddannelsessøgende ved følgende uddannelser  

 og undervisningsforløb ret til rabat:
  

 	  

 Studentereksamen   

 	  

 Højere  

 forberedelseseksamen   

 	  

 Højere handelseksamen  

 og højere teknisk eksamen   

 	  

 Erhvervsuddannelserne  

 (grundforløbet)   

 	  

 Social- og  

 sundhedsuddannelserne (grundforløbet)   

 	  

 Landbrugsuddannelserne  

 (grundforløbet)   

 	  

 Erhvervsgrunduddannelserne   

 	  

 Fodterapeutuddannelsen   

 	  

 Brobygningsforløb   

 	  

 Produktionsskoleforløb   

 	  

 Almen  

 voksenuddannelse (avu)   

 	  

 Forberedende  

 voksenundervisning (fvu)   

 	  

 Ordblindeundervisning  

 for voksne Retten til befordringsrabat omfatter i hovedtræk de samme  

 grupper som hidtil.
Det har dog som foran nævnt været op til amtsrådene at  

 bestemme, hvorvidt der ydes befordringsgodtgørelse til deltagere på avu og  

 fvu.  

 Disse to grupper er begge omfattet af den foreslåede nye statslige ordning,  

 da  

 det har vist sig, at et flertal af amtsrådene har ydet befordringsgodtgørelse  

 til disse grupper af uddannelsessøgende.
Eleverne på 8. og 9. klassetrin på Forsøgscentret i Rødovre og  

 Sorø Akademi er ikke medtaget i lovforslaget, da Forsøgscentret ophører efter  

 skoleåret 2006/07, jf. lovforslag nr.
L 61 (som er vedtaget af Folketinget  

 ved  

 3. behandling den 7. februar 2006), og Sorø Akademi i en lang årrække ikke  

 har  

 udbudt 8. og 9. klassetrin.
Der er dog i lovforslaget fastsat  

 overgangsbestemmelser vedrørende ret til befordringsrabat for eleverne på 8.  

 og  

 9. klassetrin på Forsøgscentret i Rødovre i perioden frem til den 30. juni  

 2006.
Derudover foreslås det, at ministeren bemyndiges til at  

 bestemme, at andre grupper af uddannelsessøgende end de i loven nævnte har  

 ret  

 til befordringsrabat.
Denne bemyndigelse agtes ikke umiddelbart anvendt, men  

 hvis eksempelvis Sorø Akademi igen udbyder undervisning til 8. og 9.  

 klassetrin, vil ministeren i bekendtgørelsen kunne fastsætte regler om ret  

 til  

 befordringsrabat for denne gruppe elever.
 For at de uddannelsessøgende ved uddannelserne til  

 studentereksamen (stx), højere forberedelseseksamen (hf), højere  

 handelseksamen  

 (hhx) og højere teknisk eksamen (htx) har ret til befordringsrabat, er det en  

 betingelse, at uddannelsen er tilrettelagt som heltidsundervisning eller er  

 SU-berettigende.
Det foreslås, at deltagere i enkeltfagsundervisning (stx, hf,  

 avu og fvu) har ret til rabat ved mindst 23 ugentlige undervisningstimer over  

 en sammenhængende periode af mindst 3 måneders varighed.
Dette svarer til de  

 krav, der stilles for, at enkeltfagsundervisning kan berettige til SU, samt  

 den  

 hidtidige administration i en række amtskommuner.
 Uddannelsessøgende ved erhvervsuddannelserne, social- og  

 sundhedsuddannelserne, landbrugsuddannelserne og fodterapeutuddannelsen har  

 ret  

 til befordringsrabat i de perioder af uddannelserne, der er tilrettelagt som  

 heltidsundervisning og er SU-berettigende (grundforløbene).
Befordringsrabat til deltagere i brobygningsforløb ydes efter  

 de regler, der gælder for den pågældende skoleform.
I det omfang deltagerne  

 indgår i undervisningsforløb, der giver ret til befordringsrabat efter andre  

 ordninger, har de ikke ret til befordringsrabat efter denne lov.  

 Brobygningsforløb  

 kan imidlertid også indeholde korte, integrerede forløb, hvor denne skelnen  

 ikke er mulig.
Det foreslås derfor, at ministeren kan fastsætte regler om,  

 hvornår ret til befordringsrabat efter denne lov kan opnås i sådanne  

 tilfælde.
Deltagere i produktionsskoleforløb skal som hidtil udløse  

 statstilskud for at have ret til befordringsrabat.
Det vil sige, at  

 deltagerne  

 ikke har ret til rabat, hvis de er aktiverede i henhold til lov om aktiv  

 socialpolitik eller lov om en aktiv arbejdsmarkedspolitik.
 Elever i erhvervsgrunduddannelser har ret til befordringsrabat  

 under skoleundervisning, herunder værkstedsskole med skoleydelse.
Deltagere i ordblindeundervisning for voksne foreslås at have  

 ret til befordringsrabat og foreslås endvidere at have ret til godtgørelse  

 til  

 befordring efter en kilometersats, jf. nedenfor.
Ordblindeundervisning for  

 voksne er fra 1. januar 2007 omfattet af lov om forberedende  

 voksenundervisning  

 og er med hensyn til befordringsgodtgørelse dermed omfattet af dette  

 lovforslag. Øvrige deltagere i specialundervisning for voksne er med hensyn  

 til  

 befordring overført til kommunerne.
Som i de hidtidige regler foreslås der ydermere fastsat en  

 række generelle betingelser om, at den uddannelsessøgende for at få ret til  

 rabat   

 	  

 ikke samtidig er  

 indskrevet som studerende ved en videregående uddannelsesinstitution,   

 	  

 ikke samtidig kan få  

 befordringsrabat i henhold til andre regler,   

 	  

 ikke modtager løn fra  

 praktikvirksomheden i skoleperioden,   

 	  

 ikke er i lønnet  

 praktik og   

 	  

 er studieaktiv.
 Endvidere foreslås det, at den uddannelsessøgende kun har ret  

 til befordringsrabat i de måneder, hvor der efter uddannelsesstedets  

 undervisningsplan tilbydes undervisning og afholdes eksamen.
4.2 Befordringsrabattens beregning Der ydes befordringsrabat ved køb af almindelige  

 abonnementskort til den daglige befordring mellem uddannelsesstedet og bopæl  

 eller dennes nærhed.
Rabatten udgør forskellen mellem udgiften til billigste  

 offentlige befordringsmiddel og det beløb, som den uddannelsessøgende selv  

 skal  

 betale (egenbetalingen).
4.2.1 Fastsættelse af egenbetaling Amtsrådene har hidtil selv fastsat egenbetalingen med  

 udgangspunkt i 175 kr. pr. måned i skoleåret 1990/91, og egenbetalingen  

 varierer i skoleåret 2005/06 fra 210 kr. til 337 kr. pr. måned.
I lovforslaget er egenbetalingen fastsat som en dagssats ud fra  

 et gennemsnit for de månedlige amtskommunale satser for skoleåret 2005/2006.  

 Den gennemsnitlige egenbetaling har været 285 kr. om måneden.
Den fremtidige  

 dagssats fastsættes som 1/30 af den hidtidige gennemsnitlige månedssats og  

 reguleres med udviklingen i indeks for bustransport fra Danmarks Statistiks  

 forbrugerprisindeks.
Fra 1. januar 2007 er dagssatsen fastsat til 9,50 kr.
4.2.2 Egenbetaling i overgangsperiode For at undgå, at de uddannelsessøgende ved lovens ikrafttræden  

 oplever store prisstigninger eller -fald foreslås det i lovforslaget, at  

 egenbetalingssatserne harmoniseres over en periode på 5 år.
Derfor foreslås  

 der  

 etableret en 5-årig overgangsperiode, hvori der fastlægges satser med  

 udgangspunkt i de hidtidige regionalt bestemte satser.
Ministeren bemyndiges  

 til at fastsætte disse satser, der regionalt er gældende fra 1. januar 2007.
De regionalt gældende satser fra 1. januar 2007, som ministeren  

 fastsætter, vil i nogle geografiske områder kunne fastsættes ud fra et  

 entydigt  

 udgangspunkt.
Det gælder, hvor regionale trafikselskaber videreføres med  

 uændret geografisk dækningsområde.
I andre områder  

 vil der kunne blive tale om at fastsætte  

 satser på baggrund af flere hidtidige satser.
De kommende satser vil blive  

 søgt  

 fastsat på regionsbasis, men det kan vise sig hensigtsmæssigt i stedet at  

 operere med satser for det enkelte trafikselskabs geografiske dækningsområde  

 i  

 visse dele af landet.
Trafikselskabernes endelige struktur vil afgøre,  

 hvilken  

 løsning der mest hensigtsmæssigt kan realiseres.
Denne problemstilling  

 medfører, at uddannelsessøgende i visse områder kan opleve mindre  

 prisændringer  

 i forbindelse med etablering af den statslige ordning.
4.3 Særlige ordninger Visse grupper af uddannelsessøgende har ikke mulighed for at  

 udnytte en ordning med rabat ved køb af abonnementskort til offentlig  

 befordring.
Endvidere kan sådan en ordning i nogle tilfælde forekomme  

 uhensigtsmæssig.
Der er tale om følgende grupper:
  

 	  

 Deltagere i  

 ordblindeundervisning for voksne.
Gruppen af ordblinde har typisk kun en  

 enkelt  

 eller få ugentlige undervisningsdage i forbindelse med den særligt  

 tilrettelagte ordblindeundervisning og vil derfor ikke umiddelbart have behov  

 for abonnementskort til den pågældende strækning.
   

 	  

 Uddannelsessøgende,  

 der har en skolevej, hvor der ikke findes egnet offentlig befordring.
   

 	  

 Udannelsessøgende,  

 der i en midlertidig periode ikke er i stand til ved egen hjælp at  

 tilbagelægge  

 vejen mellem bopælen og uddannelsesstedet på grund af sygdom eller  

 invaliditet.
 Det foreslås derfor, at der skabes særlige ordninger for disse  

 grupper, der svarer til de ordninger, der har været gældende i de hidtidige  

 amtskommunale ordninger på baggrund af bekendtgørelse nr. 1136 af 14.  

 december  

 1995 om befordringsgodtgørelse til visse grupper af uddannelsessøgende og  

 bekendtgørelse nr. 838 af 11. november 1997 om specialundervisning for voksne  

 og læsekurser for voksne m.v.
4.3.1 Befordringsgodtgørelse efter  

 kilometersats Det foreslås at give mulighed for, at der til deltagere i  

 ordblindeundervisning for voksne, der har mindre  

 end 5 ugentlige undervisningsdage, og til  

 uddannelsessøgende, der ikke kan benytte egnet offentlig befordring, kan ydes  

 godtgørelse til befordring efter en kilometersats med fradrag af den i øvrigt  

 almindeligt  

 gældende egenbetalingen.
Det vil sige, at der først ydes godtgørelse til den  

 uddannelsessøgende, hvis udgifterne til befordring overstiger egenbetalingen.
Det foreslås endvidere, at undervisningsministeren kan  

 fastsætte nærmere regler om retten til befordringsgodtgørelse,  

 befordringsgodtgørelsens beregning, udbetaling, kilometersatsens størrelse og  

 årlige beregning.
Bemyndigelsen agtes bl.a. benyttet til at fastlægge  

 kriterier  

 for, hvordan det vurderes, om der er egnet offentlig befordring på  

 rejsestrækningen,  

 samt til at undervisningsministeren fastsætter en kilometersats, der gælder  

 for  

 hele landet.
4.3.2 Ordning for midlertidigt  

 syge og invaliderede Ifølge lovforslaget overføres ansvaret for vederlagsfri  

 befordring af midlertidigt syge og invaliderede, der i en periode ikke ved  

 egen  

 hjælp kan tilbagelægge skolevejen, til kommunerne, idet kommunerne fremover  

 skal varetage al særkørsel af henholdsvis handicappede uddannelsessøgende og  

 deltagere i specialundervisning.
Det vurderes i hvert enkelt tilfælde, om den uddannelsessøgende  

 har behov for særskilt vederlagsfri befordring til tilbagelægning af  

 skolevejen.
Hvis den uddannelsessøgende med rimelighed kan benytte offentlige  

 befordringsmidler, er kommunalbestyrelsen ikke forpligtet til at  

 tilrettelægge  

 særskilt befordring.
Kommunalbestyrelsen kan undlade at tilrettelægge befordring i  

 tilfælde, hvor befordringsbehovet er under en uges varighed, medmindre der i  

 den pågældende uge afholdes prøver, eksaminer eller lignende.
Dette giver  

 kommunerne en administrativ mulighed at indpasse befordringsbehovet i den  

 almindelige særkørsel samt mulighed for ikke at omlægge særkørslen ud fra  

 meget  

 kortvarige behov.
Det er dog ikke hensigten, at kommunalbestyrelsen kan  

 indføre  

 en fast karensperiode i tilfælde, hvor særkørslen umiddelbart og uden større  

 vanskeligheder kan tilbydes den uddannelsessøgende.
Det foreslås også, at kommunerne kan undlade at tilrettelægge  

 særlig befordring til denne gruppe ud over en periode på 3 måneder.
Det er  

 ikke  

 hensigten hermed, at uddannelsessøgende med et fortsat, midlertidigt  

 befordringsbehov dermed mister retten til vederlagsfri befordring.
Hensigten  

 er, at kommunalbestyrelsen senest på dette tidspunkt bør tage stilling til,  

 hvorvidt den pågældende opfylder betingelserne for befordring efter anden  

 lovgivning.
Kommunalbestyrelsen kan indrette befordringen efter en konkret  

 vurdering af den uddannelsessøgendes befordringsbehov.
Befordringsbehovet vil  

 ikke nødvendigvis være den samlede rejsestrækning fra bopæl til  

 uddannelsessted, men kan også være tilslutningskørsel, hvor kommunen  

 varetager  

 befordring fra bopæl eller uddannelsesstedet frem til hensigtsmæssige  

 offentlige befordringsmidler.
 Uddannelsesstedet bistår den uddannelsessøgende med henvendelse  

 til kommunen, herunder med at fremskaffe fornøden dokumentation for  

 indskrivning, studieaktivitet og eventuelle eksaminer eller prøver.  

 Uddannelsesstedet underretter kommunen om eventuelt langvarigt fravær eller  

 studieafbrud.
4.4 Ændrede bestemmelser Lovforslaget indeholder ikke en bestemmelse, der viderefører  

 den nuværende regel i bekendtgørelse nr. 1136 af 14. december 1995 (gymnasier  

 mv.) om, at hvis den uddannelsessøgende ikke vælger nærmeste skole eller  

 kursus, skal den uddannelsessøgende foruden det fastsatte egenbetalingsbeløb  

 pr. måned også betale halvdelen af befordringsudgiften ud over  

 egenbetalingsbeløbet pr. måned.
Der er flere hensyn, der taler for at udelade  

 denne regel.
Amtsrådene anvender denne regel meget forskelligt og i visse  

 tilfælde meget lempeligt, og en stringent videreførelse af reglen vil derfor  

 af  

 mange uddannelsessøgende opleves som en betydelig stramning.
Tillige er  

 reglen  

 ikke i tråd med valgmulighederne inden for såvel erhvervsuddannelserne som  

 den  

 nye gymnasiereform.
 4.5 Administration, klageadgang mv.
Administrationen af den ordning, som foreslås med lovforslaget,  

 vil på en række punkter have betydelige lighedspunkter med den ordning, der  

 gælder for studerende ved videregående uddannelser.
Imidlertid indebærer en  

 ordning for uddannelsessøgende i ungdomsuddannelser mv., at der skal  

 fastsættes  

 regler og udvikles administrative rutiner med henblik på at afgøre retten til  

 rabat.
I ordningen for studerende ved de videregående uddannelser er denne  

 ret  

 alene knyttet til retten til SU.
Da flere af de uddannelsessøgende i  

 ungdomsuddannelserne er under 18 år, og da der er tale om uddannelsesforløb,  

 der ikke alle er SU-berettigende, kan samme kriterium ikke anvendes.
For  

 uddannelsessøgende under 18 år med befordringsbehov vil det være nødvendigt  

 at  

 inddrage forældremyndighedens indehaver.
4.5.1 Administrativ model Uddannelsesstedet har i de fleste amtskommuner haft opgaver i  

 forbindelse med administrationen af befordringsgodtgørelse.
I den foreslåede  

 statslige befordringsrabatordning vil uddannelsesstederne også skulle  

 varetage  

 administrative opgaver såsom at modtage ansøgninger om befordringsrabat og  

 indrapportere ansøgningerne til styrelsen elektronisk med oplysning om bl.a.  

 uddannelsesperiode og rejsestrækning.
Styrelsen træffer herefter afgørelse om ret til rabat og sender  

 meddelelse til den uddannelsessøgende om ret til rabat med oplysninger om  

 rabatperiode, rejsestrækning mv.
Trafikselskabet giver den uddannelsessøgende  

 rabat ved køb af abonnementskort på baggrund af styrelsens afgørelse.
Den  

 uddannelsessøgende vil ved køb af et abonnementskort i 2007 skulle betale i  

 gennemsnit ca. 285 kr. pr. måned uanset prisen på kort før rabat.
Der er ikke  

 et maksimum på den ydede rabat.
Trafikselskabet sender kvartalsvist opgørelse over solgte  

 abonnementskort til styrelsen med henblik på refusion af den ydede rabat.
Der  

 sker årligt en endelig afregning på baggrund af revisorgodkendt regnskab.
 Uddannelsesstedet skal elektronisk indberette eventuelt afbrud  

 eller inaktivitet.
Det skitserede model vil  set fra den uddannelsessøgendes  

 synspunkt  i store træk svare til den hidtidige amtskommunale ordning.  

 Dog vil  

 den administrative model i langt højere grad være baseret på digitale  

 administrative løsninger.
Uddannelsesstedet vil som hidtil være den centrale  

 instans i forholdet til den uddannelsessøgende.
For uddannelsessøgende i bl.a.
HUR-området vil den foreslåede  

 model fremtræde mere fordelagtig, idet der ydes rabat ved køb af kortet og  

 ikke  

 først efterfølgende kvartalsvis refusion.
For uddannelsessøgende, der efter uddannelsesstedets  

 godkendelse har ret til godtgørelse efter en kilometersats, vil godtgørelsen  

 blive fastsat af styrelsen på baggrund af uddannelsesstedets indberetning af  

 afstand mellem bopæl og uddannelsessted samt antal månedlige fremmødedage med  

 fradrag af egenbetaling.
Styrelsen sender godtgørelsen til den pågældendes  

 NemKonto.
Godtgørelsen udbetales periodevist bagudrettet.
Det foreslås, at  

 ministeren kan fastsætte nærmere regler herom.
Erhvervsgrunduddannelserne tilrettelægges af kommunerne og  

 skoleundervisning kan foregå som korte forløb på en række forskellige  

 uddannelsessteder, og praktikdelen kan foregå på en arbejdsplads eller på  

 værkstedsskole med skoleydelse, jf. § 3, stk. 3 og 4 i lov om  

 erhvervsgrunduddannelse mv.
Retten til befordringsrabat omfatter perioder med  

 skoleundervisning og perioder på værkstedsskole med skoleydelse.
Muligheden  

 for  

 en meget fleksibel tilrettelæggelse vanskeliggør en statslig administration  

 af  

 en befordringsrabatordning, idet denne vil være betinget af, at en fast kreds  

 af uddannelsessteder indgår som medadministratorer.
Det foreslås, at kommunen  

 forpligtes til at afklare, hvem der medvirker til administrationen af  

 befordringsordningen med de forpligtelser og beføjelser, der normalt påhviler  

 et uddannelsessted.
Kommunen kan selv varetage denne opgave, eller opgaven  

 kan  

 delegeres til et bestemt uddannelsessted, der samlet varetager opgaver over  

 for  

 styrelsen og over for de uddannelsessøgende.
4.5.2 Trafikselskaberne For trafikselskaberne vil den administrative løsning have  

 betydelige lighedspunkter med modellen for befordringsrabat ved de  

 videregående  

 uddannelser.
Denne model har vist sig relativ enkel for alle parter.
 Selv om det i praksis forventes, at trafikselskaberne kan  

 genbruge administrative rutiner og IT-understøttelse fra ordningen for de  

 videregående uddannelser, når ordningen for ungdomsuddannelser m.v. skal  

 implementeres, vil en eventuel udnyttelse af muligheden for at videregive  

 oplysninger direkte til trafikselskaberne  

 medføre behov for yderligere IT-udvikling.
5. Økonomiske og administrative  

 konsekvenser For staten har lovforslaget følgende økonomiske og  

 administrative konsekvenser:
Det har været vanskeligt fra amterne at få belyst antallet af  

 uddannelsessøgende, som årligt søger om befordringsrabat.
Lovforslaget  

 skønnes  

 med den givne usikkerhed at medføre en merudgift på ca. 106 mio. kr.  

 (2007-niveau) årligt for staten.
Forslaget indebærer en tilsvarende  

 besparelse  

 i amtskommunerne.
Det skønnes, at der på årsbasis skal udstedes i  

 størrelsesordenen 80.000-100.000 meddelelser om ret til rabat, og at  

 40.000-50.000 elever årligt vil få rabat.
Opbygningen af den centrale administration af  

 befordringsrabatordningen vil medføre en engangsudgift på i alt 3,2 mio. kr.  

 i  

 2006 og 2007, heraf udgør løn 1,2 mio. kr. og 2,0 mio. kr. øvrig drift.
Af  

 engangsudgifterne til øvrig drift vedrører 1,5 mio. kr. udgifter til ændring  

 af  

 styrelsens edb-system, så det kan understøtte uddannelsesstedernes  

 elektroniske  

 indberetninger af ansøgninger.
Som følge af kommunalreformen vil Styrelsen for Statens  

 Uddannelsesstøtte få ansvaret for administrationen af  

 befordringsrabatordningen, herunder vejledning og information af de  

 uddannelsessøgende om ordningen.
Endvidere skal styrelsen udarbejde  

 retningslinier  

 for uddannelsesstedernes administration og vejlede og undervise de mange  

 uddannelsessteder i brugen af IT-systemet.
Styrelsen træffer afgørelse om ret  

 til rabat og sender meddelelse til de uddannelsessøgende, kontrollerer  

 trafikselskabernes kvartalsvise refusionsanmodninger og refunderer de  

 godkendte  

 beløb.
Endelig skal styrelsen udbetale befordringsgodtgørelse til de  

 uddannelsessøgende, som skal have godtgørelse efter en kilometersats, og føre  

 tilsyn med uddannelsesstedernes administration af ordningerne.
Denne løbende administration af ordningerne skønnes at indebære  

 samlede årlige driftsudgifter (ekskl. engangsudgifter) på 3,6 mio. kr.,  

 hvoraf  

 løn udgør 2,2 mio. kr. og øvrig drift 1,4 mio. kr.
Af udgifterne til øvrig  

 drift ventes 0,6 mio. kr. anvendt til papir, print, udsendelse af  

 rabatmeddelelser og systemvedligeholdelse.
 For de befordringsansvarlige har lovforslaget følgende  

 økonomiske og administrative konsekvenser:
De befordringsansvarlige pålægges efter lovforslagets § 11 at  

 yde rabat på køb af abonnementskort samt afregne kvartalsvis med styrelsen  

 med  

 henblik på refusion.
De befordringsansvarlige skal foretage visse  

 engangsudgifter til IT-udvikling.
Da den foreslåede ordning har en betydelig  

 identitet med befordringsrabatordningen for studerende ved de videregående  

 uddannelser, vil de befordringsansvarlige dog kunne genbruge væsentlige  

 elementer i IT-understøttelsen fra ordningen for de videregående uddannelser.  

 Til den løbende administration af ordningerne, herunder kortsalg og  

 refusionsopgørelse til styrelsen, skønnes ressourceanvendelsen at svare til  

 ordningen for de videregående uddannelser.
 Den igangværende liberalisering af den offentlige servicetrafik  

 i Danmark medfører, at private jernbanevirksomheder efter kontrakt med staten  

 kan pålægges administrative opgaver i forbindelse med salg af kort og  

 billetter  

 til befordring i den kollektive trafik, herunder opgaver i forbindelse med  

 rabat på abonnementskort.
 For uddannelsesstederne har lovforslaget følgende økonomiske og  

 administrative konsekvenser:
Med lovforslaget pålægges uddannelsesstederne at bistå  

 styrelsen i administrationen af befordringsrabatordningen.
Det drejer sig om  

 modtagelse af alle ansøgninger om rabat eller befordringsgodtgørelse, samt  

 elektronisk indrapportering af ansøgninger til styrelsen med bl.a.  

 oplysninger  

 om uddannelsesperiode og rejsestrækning.
Herudover skal uddannelsesstederne  

 træffe afgørelse om studieaktivitet, afstanden mellem skole og bopæl og  

 godkendelse af, at den uddannelsessøgende benytter anden befordring end den  

 offentlige.
Uddannelsesstederne har i varierende grad også hidtil haft  

 opgaver  

 i forbindelse med administrationen af de amtskommunale ordninger.
 For kommunerne og amtskommunerne har lovforslaget følgende  

 økonomiske og administrative konsekvenser:
Med hensyn til befordringen af de midlertidigt syge og  

 invaliderede uddannelsessøgende, som i lovforslaget foreslås overflyttet til  

 kommunerne, skønnes udgiften på baggrund af en foreløbig opgørelse at udgøre  

 6,2 mio. kr. inkl. administration.
Udgiften svarer til de udgifter, som  

 amtskommunerne hidtil har afholdt til formålet.
De økonomiske konsekvenser af  

 lovforslaget vil blive forhandlet med de kommunale parter.
6. Administrative konsekvenser for borgerne De administrative konsekvenser for borgerne vil variere fra  

 landsdel til landsdel.
I de fleste amtskommuner  blandt andet alle de  

 jyske  

 amtskommuner, der også hidtil har haft en rabatordning, vil den nye statslige  

 ordning svare til de hidtidige amtskommunale ordninger.
For  

 uddannelsessøgende  

 i HUR-området vil den foreslåede model fremtræde mere fordelagtig, idet der  

 ydes rabat ved køb af kortet og ikke først efterfølgende kvartalsvis  

 refusion.  

 Desuden undgår de uddannelsessøgende i HUR-området at skulle indsende bilag  

 (brugte kort)  og undgår dermed også risikoen for at miste retten til  

 godtgørelse som følge af bortkomne bilag.
For uddannelsessøgende, der får  

 godtgørelse efter de særlige ordninger, forventes de administrative rutiner i  

 store træk at svare til de hidtidige amtskommunale ordninger.
7. Miljømæssige konsekvenser Forslaget har ingen miljømæssige konsekvenser.
8. Forholdet til EU-retten Forslaget har ingen EU-retlige konsekvenser.
9. Høring Lovforslaget er i forbindelse med fremsættelsen for Folketinget  

 sendt i høring hos de myndigheder, organisationer mv. der fremgår af bilag 5.
Vurdering af konsekvenser af lovforslag Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Amtskommunerne skal ikke længere administrere  

 rabatordningen.
 Uddannelsesstederne skal ikke længere bistå  

 amtskommunerne i administrationen af befordringsrabatordningen.
 Opbygning af den centrale administration af  

 befordringsrabatordningen.
 Uddannelsesstederne skal bistå styrelsen i  

 administrationen af befordringsrabatordningen.
Administrative konsekvenser for borgerne Ordningen vil for store grupper svare til den hidtidige  

 amtskommunale ordning, men for uddannelsessøgende i HUR-området vil den nye,  

 statslige ordning fremtræde mere fordelagtig.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Private jernbanevirksomheder kan efter kontrakt med  

 staten pålægges administrative opgaver i forbindelse med salg af kort og  

 billetter til befordring i den kollektive trafik, herunder opgaver i  

 forbindelse med rabat på abonnementskort Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Ansvaret for administration af befordringsrabatordningen for  

 uddannelsessøgende i ungdomsuddannelser og deltagere i visse  

 undervisningsforløb foreslås henlagt til Styrelsen for Statens  

 Uddannelsesstøtte, som i forvejen administrerer befordringsrabatordningen for  

 studerende ved videregående uddannelser, jf. lovbekendtgørelse nr. 628 af 28.  

 juni 2001 med senere ændringer.
Til § 2 Ad stk. 1 Bestemmelsen beskriver de grupper af uddannelsessøgende og  

 deltagere, der ifølge lovforslaget har ret til rabat ved køb af  

 abonnementskort.
Ved abonnementskort forstås personlige periode- eller  

 pendlerkort med en valgfri gyldighedsperiode, herunder månedskort.
Der  

 henvises  

 til afsnit 4.1 i de almindelige bemærkninger.
Ad stk. 2 Ministeren foreslås bemyndiget til at fastsætte regler om, at  

 andre personer end de i stk. 1 nævnte har ret til befordringsrabat.  

 Bestemmelsen forventes primært anvendt, hvis der viser sig behov for at lade  

 andre og nye grupper af uddannelsessøgende indgå i ordningen.
Der henvises  

 til  

 afsnit 4.1 i de almindelige bemærkninger.
Ad stk. 3 Det foreslås, at ministeren bemyndiges til at fastsætte regler  

 om, at der kan ydes befordringsrabat ved køb af abonnementskort til  

 befordring  

 med anden kollektiv persontrafik og befordring til og fra udlandet.
Det  

 betyder, at der vil kunne fastsættes regler, så uddannelsessøgende kan få  

 rabat  

 til befordring mellem et sted i Danmark og over Øresund til og fra et  

 bestemmelsessted i Skåne samt til befordring over den dansk-tyske grænse til  

 og  

 fra fx Flensborg.
Endelig kan ministeren, hvis der viser sig behov herfor,  

 udstede regler om rabat ved befordring med færgefart.
Til § 3 Ad stk. 1 Bestemmelsen er en videreførelse af reglen i § 2 i den  

 nuværende bekendtgørelse nr. 1136 af 14. december 1995 om  

 befordringsgodtgørelse til visse grupper af uddannelsessøgende, hvor det  

 stilles som betingelse, at uddannelsen er tilrettelagt som  

 heltidsundervisning.  

 Til forskel fra den nuværende regel videreføres formuleringen om  

 heltidsundervisning på mindst 20 ugentlige timer ikke, da der i stedet  

 foreslås  

 fastsat en særlig bestemmelse i stk. 4, om timetals- og varighedskrav for  

 enkeltfagsundervisning, der svarer til time- og varighedskrav for  

 SU-berettigende undervisning.
Ad stk. 2 Det foreslås, at den uddannelsessøgende kun har ret til  

 befordringsrabat i de kalendermåneder, hvor der efter uddannelsesstedets  

 undervisningsplan tilbydes undervisning eller afholdes eksamen, prøver eller  

 lignende.
Det er hensigten, at der som udgangspunkt ikke sendes meddelelse om  

 ret til rabat, der gælder for juli måned.
Uddannelsesstedet skal dog på den  

 ansøgning, der sendes elektronisk til styrelsen, kunne angive undtagelser  

 herfra og skal også kunne angive andre kalendermåneder som undervisningsfri,  

 hvis det forekommer.
Ad stk. 3 Det foreslås, at personer, der i henhold til lov om aktiv  

 socialpolitik eller lov om en aktiv arbejdsmarkedspolitik er aktiverede som  

 deltagere på produktionsskoleforløb, ikke har ret til befordringsrabat efter  

 denne lov, jf. § 18, i lov om produktionsskoler, der i lovforslagets § 19,  

 nr.  

 4, foreslås ophævet.
Ad stk. 4 Der foreslås fastsat timetals- og varighedskrav for, at  

 deltagere i enkeltfagsundervisning, fx almen voksenuddannelse (avu) og  

 forberedende voksenundervisning (fvu), kan få ret til befordringsrabat.
Med  

 lovforslaget får deltagere i avu og fvu nu ret til befordringsrabat ved  

 mindst  

 23 undervisningstimer ugentligt over en sammenhængende periode af mindst 3  

 måneders varighed.
Hermed opnås den forenkling, at samme timetals- og  

 varighedskrav gælder både for SU-berettigende undervisning og retten til  

 befordringsrabat.
Timetalskravet kan opfyldes ved kombinerede forløb, herunder på  

 hf-enkeltfag, avu eller fvu.
Bestemmelsen rummer også den mulighed, at der  

 ydes  

 befordringsrabat, hvis forløbet er SU-berettigende, hvorved visse grupper med  

 et mindre timetal end de normale 23 timer også kan opnå ret til  

 befordringsrabat.
Det gælder fx forsørgere og visse uddannelsessøgende i  

 gymnasial supplering, herunder GSK-forløb, fagpakke hhx, GIF og hf+.
Ad stk. 5 Det foreslås, at ministeren kan fastsætte nærmere betingelser  

 om, hvornår deltagere i brobygningsforløb har ret til befordringsrabat, da  

 der  

 kan være tale om meget forskellige forløb med hensyn til indhold og varighed.  

 Befordringsrabat til deltagere i brobygningsforløb agtes ydet efter de  

 regler,  

 der gælder for den pågældende skoleform.
I det omfang deltagerne indgår i  

 undervisningsforløb, der giver ret til befordringsrabat efter andre  

 ordninger,  

 har de ikke ret til befordringsrabat efter denne lov.
Brobygningsforløb kan  

 imidlertid også indeholde korte, integrerede forløb, hvor denne skelnen ikke  

 er  

 mulig.
Til § 4 Bestemmelsen viderefører de generelle betingelser for ret til  

 befordringsrabat, der også gælder i henhold til § 2 i bekendtgørelse nr. 1136  

 af 14. december 1995 om befordringsgodtgørelse til visse grupper af  

 uddannelsessøgende.
Det indsættes dog som yderligere krav, at den  

 uddannelsessøgende er studieaktiv.
Studieaktivitet skal svare til  

 studieaktivitetskravet  

 i reglerne om SU, hvor en uddannelsessøgende er studieaktiv, når den  

 uddannelsessøgende deltager i obligatorisk undervisning og prøver, afleverer  

 opgaver m.v. efter de regler, der gælder for uddannelsen eller  

 undervisningsforløbet.
 Uddannelsesstedet træffer den endelige administrative afgørelse  

 om, hvorvidt den uddannelsessøgende er studieaktiv, da det er  

 uddannelsesstedet, der har oplysninger om den uddannelsessøgendes  

 uddannelsesmæssige forhold.
 Med den foreslåede bemyndigelsesbestemmelse er det hensigten,  

 at ministeren skal fastsætte nærmere regler, herunder om hvordan oplysninger  

 om  

 de nævnte forhold tilvejebringes.
Til § 5 Det foreslås, at afgørelser om, hvilke uddannelsessøgende der  

 har ret til befordringsrabat, træffes af styrelsen på baggrund af  

 uddannelsesstedets oplysninger om den uddannelsessøgende.
Styrelsen sender  

 efter ansøgning meddelelse om ret til rabat til de pågældende  

 uddannelsessøgende.
Herefter sender styrelsen rabatmeddelelser automatisk for  

 efterfølgende perioder.
Af meddelelsen skal det fremgå, for hvilken periode  

 den  

 uddannelsessøgende har ret til køb af abonnementskort med rabat samt til  

 hvilken rejsestrækning.
Til §§ 6 og 7 Den uddannelsessøgende skal selv betale en del af udgiften til  

 den daglige befordring mellem uddannelsesstedet og bopælen eller dennes  

 nærhed.  

 Denne egenbetaling fastsættes til en dagssats.
Den fastsatte dagssats på 9,50  

 kr. i bestemmelsen er beregnet som gennemsnittet af de amtskommunale satser  

 for  

 egenbetaling i skoleåret 2005/2006. Egenbetalingen beregnes på baggrund af  

 det  

 antal dage, kortet gælder.
Rabatten udgør forskellen mellem  

 abonnementskortets  

 fulde pris og egenbetalingsdelen.
 Det fastsættes endvidere, at dagssatsen for egenbetaling  

 reguleres én gang årligt efter udviklingen i indeks for bustransport fra  

 Danmarks Statistiks forbrugerprisindeks.
 Den fastsatte dagssats benyttes i forbindelse med beregning af  

 godtgørelsen i lovforslagets § 9, stk. 1, men i øvrigt ikke i en 5-årig  

 overgangsperiode, hvor egenbetalingssatsen i stedet fastlægges med  

 udgangspunkt  

 i de hidtidige regionalt bestemte satser, jf. lovforslagets § 18 og  

 bemærkningerne hertil.
Til § 8 Det foreslås, at styrelsen i særlige tilfælde efter ansøgning  

 kan godkende, at rabatbeløbet skal udbetales kontant for abonnementskort, der  

 tidligere er købt uden rabat.
Bestemmelsen forventes at have et snævert  

 anvendelsesområde, da det er en forudsætning for at få rabatten udbetalt  

 kontant, at den uddannelsessøgende har søgt tids nok til, at styrelsen efter  

 normale omstændigheder kan træffe afgørelse og meddele den uddannelsessøgende  

 denne, inden den uddannelsessøgende har brug for at købe abonnementskort med  

 rabat.
Undervisningsministeren kan fastsætte nærmere regler om de  

 befordringsansvarliges kontantudbetaling af rabatbeløb, herunder hvor  

 rabatten  

 kan udbetales.
Til § 9 Ad stk. 1 Bestemmelsen giver mulighed for, at der til særlige grupper kan  

 ydes godtgørelse til befordring efter en kilometersats med fradrag af  

 egenbetalingen.
Dermed ydes der først godtgørelse til den uddannelsessøgende,  

 hvis udgifterne til befordring overstiger egenbetalingen, jf. lovforslagets §  

 7.
Ad stk. 2 Det foreslås, at deltagere i ordblindeundervisning for voksne  

 kan få godtgørelse efter en kilometersats, hvis de har mindre end 5 ugentlige  

 undervisningsdage.
Gruppen af ordblinde har typisk kun en enkelt eller få  

 ugentlige undervisningsdage i forbindelse med den særligt tilrettelagte  

 ordblindeundervisning og vil derfor ikke umiddelbart have behov for  

 abonnementskort til den pågældende strækning.
En kilometersatsordning vil  

 ligestille denne gruppe med andre uddannelsessøgende med befordringsbehov.
Ad stk. 3 I lighed med reglen i bekendtgørelse nr. 1136 af 14. december  

 1995 om befordringsgodtgørelse til visse grupper af uddannelsessøgende  

 foreslås  

 det, at uddannelsesstedet kan godkende, at uddannelsessøgende i ganske  

 særlige  

 tilfælde helt eller delvist kan benytte andre befordringsmidler end  

 offentlige  

 befordringsmiddel.
Ad stk. 4 og 5 Bemyndigelsen agtes bl.a. benyttet til at fastlægge kriterierne  

 for, hvordan det vurderes, om der er egnet offentlig befordring på  

 rejsestrækningen.
Undervisningsministeren fastsætter en kilometersats, der gælder  

 for hele landet.
Kilometersatsen fastlægges, så det undgås, at denne særlige  

 ordning fremtræder mere attraktiv end offentlig befordring.
Kilometersatsen  

 reguleres årligt i januar efter Danmarks Statistiks forbrugerprisindeks med  

 ændringen i indekset fra august to år før til august året før.
Uddannelsesstedet indberetter antal månedlige fremmødedage og  

 antal kilometer mellem bopæl og uddannelsessted (begge veje) til styrelsen.  

 Befordringsgodtgørelsen beregnes på baggrund af uddannelsesstedets  

 oplysninger  

 om antal månedlige fremmødedage og antal kilometer mellem bopæl og  

 uddannelsessted samt den af undervisningsministeren fastsatte kilometersats.  

 Herfra fratrækkes en egenbetalingsdel, der beregnes på basis af satsen, jf. §  

 7, stk. 1, men opgøres periodevis i forbindelse med beregningen af  

 befordringsgodtgørelsen.
Godtgørelsen udbetales direkte af styrelsen til den  

 uddannelsessøgendes NemKonto periodevis bagud.
Til § 10 Ad stk. 1 I bestemmelsen overføres ansvaret for vederlagsfri befordring  

 af midlertidigt syge og invaliderede, der i en periode ikke ved egen hjælp  

 kan  

 tilbagelægge skolevejen, til kommunerne.
Af bestemmelsen fremgår det, at det  

 påhviler den enkelte kommunalbestyrelse i bopælskommunen at tilrettelægge  

 vederlagsfri befordring til uddannelsessøgende, der midlertidigt ikke er i  

 stand til ved egen hjælp at tilbagelægge vejen mellem bopælen og  

 uddannelsesstedet på grund af sygdom eller invaliditet.
Ad stk. 2 I tilfælde, hvor befordringsbehovet er under en uges varighed,  

 kan kommunalbestyrelsen undlade at tilrettelægge befordring, medmindre der i  

 den pågældende uge afholdes prøver, eksaminer eller lignende.
Ad stk. 3 Af bestemmelsen fremgår, at kommunalbestyrelsen kan bestemme,  

 at befordring kun tilrettelægges for en periode på maksimalt 3 måneder.
Det  

 er  

 ikke hensigten, at uddannelsessøgende med et fortsat, midlertidigt  

 befordringsbehov mister retten til vederlagsfri befordring, men at  

 kommunalbestyrelsen senest efter 3 måneders forløb tager stilling til,  

 hvorvidt  

 den pågældende opfylder betingelserne for befordring efter anden lovgivning.
Ad stk. 4 Efter den foreslåede bestemmelse træffer kommunalbestyrelsen  

 afgørelse på baggrund af en lægeerklæring eller anden sagkyndig erklæring til  

 brug for vurdering af befordringsbehovet.
Det vurderes i hvert enkelt  

 tilfælde,  

 om den uddannelsessøgende har behov for særskilt vederlagsfri befordring til  

 tilbagelægning af skolevejen.
Hvis den uddannelsessøgende med rimelighed kan  

 benytte offentlige befordringsmidler, er kommunalbestyrelsen ikke forpligtet  

 til at tilrettelægge særskilt vederlagsfri befordring.
Dette giver kommunerne  

 en administrativ mulighed for at indpasse befordringsbehovet i den  

 almindelige  

 særkørsel samt mulighed for ikke at omlægge særkørslen ud fra meget  

 kortvarige  

 behov.
Kommunalbestyrelsen kan indrette befordringen efter en konkret  

 vurdering af den uddannelsessøgendes befordringsbehov.
Befordringsbehovet vil  

 ikke nødvendigvis være den samlede rejsestrækning mellem bopæl og  

 uddannelsessted, men kan også være tilslutningskørsel, hvor kommunen  

 varetager  

 befordring fra bopæl eller uddannelsessted frem til hensigtsmæssige  

 offentlige  

 befordringsmidler.
Til § 11 Ad stk. 1 Gennemførelsen af rabatordningen pålægges den myndighed, der  

 ifølge lov om trafikselskaber er kompetent til at fastsætte takster for  

 offentlige servicetrafik inden for myndighedens område.
Ifølge lov om trafikselskaber oprettes der ét samlet  

 trafikselskab for Region Sjælland og Region Hovedstaden, der dækker de to  

 regioners geografiske område bortset fra Bornholm, hvor Bornholms  

 Regionskommune varetager de opgaver, der ellers tilfalder trafikselskaberne.  

 I  

 resten af Danmark etablerer regionerne en række trafikselskaber, hvor hver  

 kommune deltager i ét trafikselskab.
Trafikselskaberne er omfattet af § 60 i  

 lov om kommunernes styrelse.
Bestemmelsen pålægger desuden de jernbanevirksomheder, der  

 udfører offentlig servicetrafik på kontrakt med staten og Ørestadsselskabet,  

 at  

 gennemføre rabatordningen inden for hvert område.
Det drejer sig blandt andet  

 om DSB og Arriva.
 Det forudsættes, at trafikselskaberne og Bornholms  

 Regionskommune tager initiativ til og forestår koordineringen af de praktiske  

 og administrative spørgsmål, der måtte opstå i samarbejdet mellem de  

 forskellige befordringsansvarlige, herunder afklaring af eventuelle spørgsmål  

 i  

 forbindelse med befordring over grænserne mellem de forskellige  

 trafikselskaber.
Ad stk. 3 og 4 Det følger af de foreslåede bestemmelser, at styrelsen  

 refunderer de enkelte befordringsansvarlige det beløb, der er ydet i rabat.  

 Refusionsbeløbet vil blive udbetalt på grundlag af kvartalsvise opgørelser  

 fra  

 de enkelte befordringsansvarlige.
Opgørelserne omfatter også rabat givet i  

 medfør  

 af lovens § 8. Der gives ikke refusion for rabat, der ifølge opgørelsen er  

 ydet  

 til personer, hvis personnummer ikke opfylder en personnummerkontrol, eller  

 til  

 personer, som styrelsen ikke har sendt rabatmeddelelse til for den pågældende  

 periode.
Revisionen for den befordringsansvarlige skal attestere, at  

 rabatten er givet i overensstemmelse med lovens § 7, stk. 1, jf. dog § 18, og  

 at rabatbeløbet i øvrigt er opgjort korrekt.
Herved er revisorerne ansvarlige  

 for, at opgørelsen af rabatbeløbet sker forsvarligt og i overensstemmelse med  

 loven.
Ad stk. 5 Det foreslås, at befordringsansvarlige i EU- og EØS-landene,  

 der har indgået aftale med en af de befordringsansvarlige om fælles  

 takstsystem, eller som har fået tilladelse til at tilbyde transport over  

 grænsen,  

 har mulighed for at sælge abonnementskort til befordring over grænsen til  

 Danmark efter regler fastsat af undervisningsministeren.
Rabatten kan ydes af  

 de befordringsansvarlige eller af de udenlandske befordringsansvarlige, der i  

 givet fald vil skulle følge alle de regler for salg af kort med rabat, som  

 gælder for danske befordringsansvarlige, samt påtage sig de forpligtigelser,  

 der følger af lov og bekendtgørelse.
 Ordningen vil fx få betydning for transport over Øresund til og  

 fra Skåne samt for transport over den dansk-tyske grænse til og fra  

 Flensborg.
Ad stk. 6 og 7 Bemyndigelsen agtes benyttet til at fastsætte regler om, at de  

 befordringsansvarlige efter udgangen af hvert kvartal sender styrelsen en  

 samlet opgørelse over indtægter fra salg af abonnementskort med rabat, beløb  

 ydet i rabat og de beløb, der skal refunderes.
Efter årets udgang foretages  

 en  

 endelige afregning, der attesteres af de befordringsansvarliges eksterne  

 revisor.
 Fristen for indsendelse af de kvartalsvise afregninger og den endelige  

 opgørelse samt styrelsens adgang til at indhente individbaserede oplysninger  

 fastsættes efter forhandling med de befordringsansvarlige.
 Da de befordringsansvarlige ikke nødvendigvis er omfattet af  

 forvaltningslovens § 32 a, foreslås en bemyndigelse til at fastsætte regler  

 om  

 elektronisk kommunikation mellem styrelsen og de befordringsansvarlige.
Til § 12 Med den foreslåede bestemmelse gives der mulighed for, at  

 styrelsen kan videregive oplysninger om de uddannelsessøgendes ret til rabat  

 til de befordringsansvarlige, jf. § 11, stk. 1, og stille oplysningerne  

 elektronisk til rådighed for de befordringsansvarlige via et særligt  

 IT-system,  

 som forventes udviklet af styrelsen.
Formålet er at øge sikkerheden omkring  

 rabatordningen ved, at de befordringsansvarlige i salgssituationen kan  

 kontrollere via opslag i de oplysninger, som styrelsen stiller til rådighed,  

 at  

 den pågældende uddannelsessøgende opfylder betingelserne for at få rabat.
Der  

 vil blive tale om at videregive oplysninger om den uddannelsessøgendes navn,  

 adresse og de måneder, hvor den uddannelsessøgende har ret til rabat.
Til § 13 Ad stk. 1 Med bestemmelsen foreslås det, at uddannelsesstedet bistår  

 styrelsen ved afgørelse om retten til rabat.
Ifølge forslaget kan ministeren  

 fastsætte nærmere regler om uddannelsesstedets administration i forbindelse  

 med  

 befordringsrabatten, herunder indberetningen af hvornår retten til rabat  

 begynder og ophører.
Kerneopgaverne i uddannelsesstedets administration er  

 elektronisk indrapportering af den uddannelsessøgendes ansøgning om  

 befordringsrabat til styrelsen med oplysning om bl.a. uddannelsesmæssige  

 forhold, herunder indskrivning og uddannelsesperiode, samt rejsestrækning.  

 Herudover er det også uddannelsesstedets ansvar at indberette oplysninger om  

 studieinaktivitet og -ophør.
Ad stk. 2 og 3 Det foreslås med bestemmelserne sikret, at befordringsrabat til  

 uddannelsessøgende i visse undervisningsforløb, der udbydes på forskellige  

 uddannelsessteder, heriblandt uddannelsessteder som ikke almindeligvis  

 udbyder  

 forløb, der berettiger til befordringsrabat efter denne lov, kan  

 administreres  

 hurtigt og effektivt gennem elektronisk kommunikation med styrelsen.
 Voksenuddannelsescentre kan indgå driftsoverenskomst med bl.a.  

 folkeoplysende foreninger, husholdningsskoler, håndarbejdsskoler,  

 daghøjskoler  

 og sprogcentre for så vidt angår undervisning, der er tilrettelagt for  

 deltagere, der har dansk som andetsprog.
 Skoleundervisningen i erhvervsundervisningen skal bestå af et  

 eller flere elementer fra uddannelsesaktiviteter, der gennemføres i henhold  

 til  

 anden lovgivning ved en godkendt uddannelsesinstitution, herunder under på  

 ungdomsskoler, efterskoler, daghøjskoler, social- og sundhedsskoler og  

 lignende  

 institutioner.
Ad stk. 4 Det foreslås, at styrelsen fører tilsyn med  

 uddannelsesstedernes administration af befordringsrabatordningen, herunder  

 også  

 godtgørelsesordningen.
Undervisningsministeren bemyndiges til at fastsætte  

 nærmere regler om, at styrelsen kan kræve alle nødvendige oplysninger i den  

 forbindelse.
Det kan blandt andet omfatte ansøgninger og dokumentation, der  

 ligger til grund for uddannelsesstedets afgørelse.
Til § 14 Den foreslåede bestemmelse bemyndiger ministeren til bl.a. at  

 fastsætte nærmere regler om, under hvilke betingelser, herunder om  

 heltidsundervisning, uddannelsessøgende, der kombinerer fag inden for  

 forskellige undervisningsforløb, har ret til befordringsrabat eller  

 befordringsgodtgørelse efter en kilometersats.
Til § 15 Det foreslås, at styrelsen i forbindelse med udstedelse af  

 rabatmeddelelser kan indhente oplysninger i Det Centrale Personregister om  

 den  

 uddannelsessøgendes bopæl, ligesom styrelsen i forbindelse med  

 tilsynsforpligtelsen, jf. lovforslagets § 13, stk. 4, kan have behov for at  

 indhente sådanne oplysninger.
Til § 16 Ad stk. 1 Med bestemmelsen foreslås det, at klageadgangen for afgørelser,  

 som uddannelsesstederne træffer, afskæres.
Uddannelsesstedet træffer afgørelse om studieaktivitet jf. § 4,  

 stk. 2, hvilket er en afgørelse, der på ungdomsuddannelser mv. sjældent giver  

 anledning til tvivl, idet der er mødepligt på disse uddannelser og relativt  

 faste rammer for uddannelserne i øvrigt.
Desuden er der tale om afgørelser,  

 der  

 ofte har andre konsekvenser, fx om der kan modtages SU og om den  

 uddannelsessøgende fx skal følge uddannelsen på særlige vilkår.
Her er der  

 klageadgang, hvilket indirekte også vil have betydning for skolens afgørelser  

 om ret til befordringsrabat.
Uddannelsesstedet træffer også afgørelse om, hvorvidt den  

 uddannelsessøgende kan få godtgørelse efter en kilometersats og udmåling af  

 kilometerafstand, jf. § 9, stk. 3 og 4. Der vil typisk være tale om  

 afgørelser,  

 hvor der - efter lokale forhold - skal tages stilling til, hvorvidt der  

 findes  

 egnet offentlig befordring.
En central klageinstans vil vanskeligt kunne  

 fastsætte en landsdækkende praksis.
Afgørelsen om antallet af kilometer  

 mellem  

 bopæl og uddannelsessted vil oftest kunne træffes på objektivt grundlag og  

 ikke  

 give anledning til tvist.
Det antages, at uddannelsesstederne i vid  

 udstrækning  

 vil benytte hjælpemidler på Internettet.
Ad stk. 2 Med bestemmelsen foreslås klageadgangen for afgørelser, som  

 styrelsen træffer, afskåret.
Styrelsens afgørelser vil primært være baseret  

 på  

 adresseoplysninger ifølge Det Centrale Personregister og objektive  

 indberetninger fra uddannelsesstederne om indskrivning på uddannelsen,  

 uddannelsesperioder, studieaktivitet og uddannelsesstedets adresse.
Med  

 hensyn  

 til afgørelser om beregning af godtgørelse efter en kilometersats, er der  

 alene  

 tale om objektive beregninger på baggrund af skolens indberetning af antal  

 kilometer mellem bopæl og uddannelsessted, antal undervisningsdage og  

 kilometersats Til § 17 Ad stk. 1 og 2 Det foreslås, at loven træder i kraft den 1. juli 2006 og  

 finder anvendelse for rabat, der gives fra den 1. januar 2007, da forslaget  

 er  

 en del af den samlede gennemførelse af kommunalreformen, der skal træde i  

 kraft  

 den 1. januar 2007. Den 1. januar 2007 forslås de bestemmelser, der hjemler  

 den  

 hidtil gældende befordringsgodtgørelsesordning ophævet, jf. bemærkningerne  

 til  

 § 19-20.
Ad stk. 3 Ifølge § 1, stk. 2, 2. pkt., jf. § 7, i bekendtgørelse nr. 1136  

 af 14. december 1995 om befordringsgodtgørelse til visse grupper af  

 uddannelsessøgende, yder amtsrådet fuld godtgørelse til billigste offentlige  

 befordringsmiddel, hvis en elev på 8.-9. klassetrin på Rødovre Forsøgscenter  

 har en samlet skolevej på 14 km. eller derover.
Med lov nr. 121 af 27.  

 februar  

 2006 er lov om en statsskole som forsøgscenter for 8.-10. skoleår ophævet med  

 virkning fra den 1. august 2006, hvorefter der ikke oprettes nye klasser for  

 Forsøgscenteret i Rødovre.
Den sidste 9. klasse vil således afslutte  

 grundskoleforløbet i skoleåret 2006/07. Med den foreslåede bestemmelse kan  

 elever på 8.-9. klassetrin på Forsøgscentret i Rødovre uden egenbetaling få  

 abonnementskort til billigste offentlige befordringsmiddel, hvis elevens  

 samlede skolevej er 14 km eller derover, og hvis de i øvrigt opfylder lovens  

 betingelser om blandt andet indskrivning og studieaktivitet.
Ad stk. 4 Det foreslås, at reguleringen efter den foreslåede bestemmelse  

 i § 7, stk. 2, første gang sker i januar 2008.
Ad stk. 5 Det foreslås, at amtsrådene ikke kan yde  

 befordringsgodtgørelse, der omfatter perioden efter statens overtagelse den  

 1.  

 januar 2007. For administration er det nødvendigt, at der kun er tale om én  

 ordning og én fremgangsmåde ved tildeling af rabat eller godtgørelse og ikke  

 en  

 delvis videreførelse af de mange forskellige amtslige ordninger, som hidtil  

 har  

 været anvendt.
Til § 18 Ad stk. 1 Med bestemmelsen foreslås, at den i lovforslagets § 7 fastsatte  

 egenbetaling ikke benyttes i en 5-årig periode fra den 1. januar 2007,  

 bortset  

 fra i lovforslagets § 9.
Ad stk. 2 Med bestemmelsen foreslås, at ministeren kan fastsætte de  

 satser for egenbetaling, der lokalt er gældende i en 5-årig periode regnet  

 fra  

 januar 2007. Satserne fastsættes med udgangspunkt i de hidtidige regionalt  

 bestemte satser med henblik på at undgå, at de uddannelsessøgende ved lovens  

 ikrafttræden oplever store prisstigninger eller -fald.
Over de 5 år sker en  

 gradvis harmonisering af satserne for egenbetaling, således at der ved  

 periodens ophør er ens egenbetalingssatser i hele landet.
Ad stk. 3 Styrelsen foretager i overgangsperioden årligt en tilpasning af  

 forskellen mellem den i loven fastsatte egenbetaling og den af ministeren  

 fastsatte regionale egenbetaling.
Satserne reguleres med udviklingen i indeks  

 for bustransport fra Danmarks Statistiks forbrugerprisindeks.
Satserne  

 reguleres i januar med ændringen i indekset fra august to år før til august  

 året før, både for så vist angår regulering af den i loven fastsatte  

 egenbetaling og de regionale satser.
Ad stk. 4 De regionalt gældende satser fra den 1. januar 2007, som  

 ministeren fastsætter, vil i nogle geografiske områder kunne fastsættes ud  

 fra  

 et entydigt udgangspunkt.
Det gælder, hvor regionale trafikselskaber  

 videreføres med uændret geografisk dækningsområde.
I andre områder  

 vil der kunne blive tale om at fastsætte  

 satser på baggrund af flere hidtidige satser.
De kommende satser vil blive  

 søgt  

 fastsat på regionsbasis, men det kan vise sig hensigtsmæssigt i stedet at  

 operere med satser for det enkelte trafikselskabs geografiske dækningsområde  

 i  

 visse dele af landet.
Trafikselskabernes endelige struktur vil afgøre,  

 hvilken  

 løsning der mest hensigtsmæssigt kan realiseres.
Til §§ 19-20 Befordringsgodtgørelsesordninger for uddannelsessøgende i de i  

 lovforslagets § 2, stk. 1, nævnte uddannelser og undervisningsforløb har  

 hidtil  

 haft hjemmel i bestemmelser i adskillige love, som derfor pr. 1. januar 2007  

 skal ophæves.
Det gælder de i §§ 19-20 nævnte bestemmelser samt bestemmelser  

 i  

 tre andre love, der i helhed ophæves ved det af undervisningsministeren  

 fremsatte forslag til lov om institutioner for almengymnasiale uddannelser og  

 almen voksenuddannelse m.v.
 Med lovforslaget ophæves følgende bestemmelser:
  

 	  

 § 13 i lov om  

 brobygningsforløb til ungdomsuddannelse, jf. lovbekendtgørelse nr. 980 af 28.  

 september 2004, som ændret ved lov nr. 590 af 24. juni 2005,   

 	  

 § 37 b i lov om  

 institutioner for erhvervsrettet uddannelse, jf. lovbekendtgørelse nr. 956 af  

 28. september 2003, som ændret ved § 7 i lov nr. 1156 af 19. december 2003, §  

 3  

 i lov nr. 98 af 18. februar 2004, § 2 i lov nr. 361 af 19. maj 2004, § 2 i  

 lov  

 nr. 334 af 18. maj 2005 og § 7 i lov nr. 590 af 24. juni 2005,   

 	  

 § 13 a i lov om  

 erhvervsgrunduddannelse m.v., jf. lovbekendtgørelse nr. 532 af 25. juni 1999,  

 som ændret ved § 7 i lov nr. 263 af 12. april 2000, § 48 i lov nr. 418 af 6.  

 juni 2002, § 1 i lov nr. 1077 af 17. december 2002, § 5 i lov nr. 297 af 30.  

 april 2003, § 5 i lov nr. 98 af 18. februar 2004 og § 9 i lov nr. 590 af 24.  

 juni 2005,   

 	  

 § 18 i lov om  

 produktionsskoler, jf. lovbekendtgørelse nr. 812 af 15. juli 2004, som ændret  

 ved lov nr. 1454 af 22. december 2004, lov nr. 1458 af 22. december 2004, §  

 116  

 i lov nr. 424 af 6. juni 2005 og § 1 i lov nr. 593 af 24. juni 2005,   

 	  

 § 5 a i lov om  

 forberedende voksenundervisning og ordblindeundervisning for voksne, jf.  

 lovbekendtgørelse nr. 16 af 7. januar 2005, som ændret ved § 5 i lov nr. 592  

 af  

 24. juni 2005 og § 1 i lov nr. 1153 af 7. december 2005,   

 	  

 § 35 i lov om  

 grundlæggende social- og sundhedsuddannelser, jf. lovbekendtgørelse nr. 823  

 af  

 15. juli 2004, som ændret ved § 40 i lov nr. 542 af 24. juni 2005 og § 6 i  

 lov  

 nr. 590 af 24. juni 2005 og   

 	  

 § 67 a, stk. 1, i lov  

 om erhvervsuddannelser, jf. lovbekendtgørelse nr. 183 af 22. marts 2004, som  

 ændret ved § 15 i lov nr. 523 af 24. juni 2005 og i § 8 i lov nr. 590 af 24.  

 juni 2005.
Til § 21 Det foreslås, at loven ikke skal gælde for Færøerne og  

 Grønland.
Bilag 1 Bekendtgørelse nr. 1136 af 14. december 1995 Bekendtgørelse om befordringsgodtgørelse til visser grupper  

 af uddannelsessøgende I henhold til § 28 i lov om gymnasiet m.v., jf.  

 lovbekendtgørelse nr. 536 af 23. juni 1995, § 24, stk. 1 i lov om  

 erhvervsskoler, jf. lovbekendtgørelse nr. 689 af 20. juli 1994, og § 13 a i  

 lov  

 om erhvervsgrunduddannelse m.v., jf. lovbekendtgørelse nr. 1160 af 20.  

 december  

 1995, fastsættes:
 § 1.  

  

 Amtsrådet yder befordringsgodtgørelse til elever i de uddannelser, der af  

 Styrelsen for Statens Uddannelsesstøtte er godkendt som støtteberettigende  

 ungdomsuddannelser, samt til elever i erhvervsgrunduddannelserne under  

 skoleundervisning, herunder værkstedsskole med skoleydelse.
Stk. 2.  

  

 Bekendtgørelsen  

 omfatter dog ikke elever i folkeskolen og private grundskoler.
For børn på  

 8.-9. klassetrin på Sorø Akademis Skole og Forsøgscentret i Rødovre gælder  

 reglerne i § 7. Elever i uddannelser under andre ministerier er ikke omfattet  

 af bekendtgørelsen.
 § 2.  

  

 Det  

 er en betingelse for at opnå godtgørelse, at uddannelsen er tilrettelagt som  

 heltidsundervisning på mindst 20 timer ugentligt, at eleven ikke samtidig er  

 indskrevet som studerende ved en videregående uddannelsesinstitution, at  

 eleven  

 ikke samtidig får befordringsgodtgørelse i henhold til andre regler, og at  

 eleven ikke modtager løn fra praktikvirksomheden i skoleperioden eller  

 lignende  

 ydelse bortset fra skoleydelse under erhvervsgrunduddannelsen.
 § 3.  

  

 Godtgørelsen ydes til den daglige transport mellem skole og bopæl eller  

 dennes  

 nærhed og udgør forskellen mellem udgiften til billigste offentlige  

 befordringsmiddel og det beløb, som eleven selv betaler efter § 5.
 Stk. 2.  

  

 Godtgørelsen kan  

 kun gives i den periode, hvor der efter uddannelsesinstitutionens studieplan  

 tilbydes undervisning og afholdes eksamen.
 § 4.  

  

 Amtsrådet kan i ganske særlige tilfælde godkende, at en elev helt eller  

 delvis  

 benytter andre befordringsmidler end de billigste offentlige  

 befordringsmidler.  

 Amtsrådet fastsætter godtgørelsens størrelse.
 § 5.  

  

 Eleven skal af de i § 3 og § 4 nævnte befordringsudgifter selv betale et  

 egenbetalingsbeløb pr. måned fastsat til 175 kr. for skoleåret 1990/91.  

 Beløbet  

 reguleres af amtsrådet en gang årligt for prisudviklingen for offentlige  

 befordringsmidler med virkning fra et skoleårs begyndelse.
 Stk. 2.  

  

 Såfremt eleven  

 ikke vælger nærmeste skole eller kursus, skal eleven foruden det fastsatte  

 egenbetalingsløb pr. måned, der er nævnt i stk. 1, også betale halvdelen af  

 befordringsudgiften ud over egenbetalingsløbet pr. måned.
 § 6.  

  

 For  

 syge og invaliderede elever, der i en periode på grund af deres sygdom eller  

 invaliditet ikke ved egen hjælp kan tilbagelægge skolevejen, indretter  

 amtsrådet særskilt vederlagsfri befordring.
 § 7.  

  

 For  

 børn på 8.-9. klassetrin, jf. § 1, stk. 2, 2. pkt., betaler amtsrådet fuld  

 godtgørelse til billigste offentlige befordringsmiddel, hvis elevens samlede  

 skolevej er 14 km eller derover.
 § 8.  

  

 Befordringsgodtgørelse ydes af amtsrådet for den amtskommune, hvori elevens  

 folkeregisterkommune er beliggende.
§ 9.  

  

 Amtsrådet indretter ordningens administration.
Amtsrådet kan fastsætte en  

 frist  

 for indgivelsen af ansøgningsskema.
Stk. 2.  

  

 Godtgørelsen kan  

 udbetales bagud, dog mindst kvartalsvis.
Er der tale om et årligt beløb på  

 under 200 kr., kan beløbet dog udbetales bagud en gang årligt.
 Stk. 3.  

  

 Vælger amtsrådet  

 at afholde den fulde befordringsudgift for eleven, kan amtsrådets opkrævning  

 af  

 elevens bidrag efter § 5 ske i månedlige eller kvartalsvise rater, eller der  

 kan aftales en anden opkrævningstermin.
 Stk. 4.  

  

 Eleven skal have  

 mulighed for at deltage i befordringsordningen i dele af skoleåret.
 § 10.  

  

 Amtsrådets afgørelser i medfør af denne bekendtgørelse kan ikke indbringes  

 for  

 anden administrativ myndighed.
§ 11.  

  

 Københavns og Frederiksberg kommuner yder befordringsgodtgørelse i henhold  

 til  

 de i de foregående paragraffer indeholdte regler.
De funktioner, som i  

 henhold  

 til ovenstående regler er henlagt til amtsrådet, udøves for disse kommuners  

 vedkommende af kommunen selv § 12.  

  

 Bekendtgørelsen træder i kraft den 1. januar 1996.
 Stk. 2.  

  

 Bekendtgørelse  

 nr. 632 af 10. juli 1992 om befordringsgodtgørelse til visse grupper af  

 uddannelsessøgende ophæves.
Bilag 2 Bekendtgørelse nr. 3 af 4. januar 2000 Bekendtgørelse om befordringsgodtgørelse til deltagere på  

 produktionsskoler I henhold til § 18 i lov nr. 1124 af 29. december 1999 om  

 produktionsskoler, fastsættes:
 § 1.  

  

 Amtsrådet yder befordringsgodtgørelse til deltagere på produktionsskoler.  

 Godtgørelse ydes til deltagere der udløser statstilskud, jf. dog stk. 2.
 Stk. 2.  

  

 Befordringsgodtgørelse  

 ydes ikke til deltagere, der er aktiverede i henhold til lov om aktiv  

 socialpolitik eller lov om en aktiv arbejdsmarkedspolitik, eller til  

 deltagere,  

 der har ret til befordringsgodtgørelse efter andre regler.
§ 2.  

  

 Befordringsgodtgørelsen ydes til den daglige transport mellem bopæl og skole.  

 Godtgørelsen udgør normalt forskellen mellem udgiften til billigste  

 offentlige  

 transportmiddel og det beløb, som deltageren selv skal betale efter § 3. I  

 særlige tilfælde kan amtsrådet godkende, at en deltager benytter andre  

 transportmidler end de billigste offentlige.
Godtgørelsen udgør da forskellen  

 mellem udgiften hertil og deltagerens egenbetaling efter § 3.
 Stk. 2.  

  

 Godtgørelsen  

 ydes kun i de perioder, hvor eleven deltager i undervisning på skolen.
 § 3.  

  

 Deltageren skal af de i § 2 nævnte befordringsudgifter selv betale et  

 månedligt  

 egenbetalingsbeløb svarende til det, der betales af elever i  

 ungdomsuddannelser  

 ved ydelse af befordringsgodtgørelse, jf. § 5, stk. 1, i  

 Undervisningsministeriets bekendtgørelse nr. 1136 af 14. december 1995 om  

 befordringsgodtgørelse til visse grupper af uddannelsessøgende.
 Stk. 2.  

  

 Såfremt  

 deltageren ikke har valgt nærmeste produktionsskole, skal deltageren ud over  

 det i stk. 1 nævnte egenbetalingsbeløb betale halvdelen af  

 befordringsudgiften  

 ud over egenbetalingsbeløbet pr. måned.
 § 4.  

  

 Befordringsgodtgørelse ydes af amtsrådet for den amtskommune, hvor  

 deltagerens  

 folkeregisterkommune er beliggende.
§ 5.  

  

 Amtsrådet indretter befordringsordningens administration.
Det skal herved  

 sikres, at alle deltagere på produktionsskoler har mulighed for at få  

 befordringsgodtgørelse i hele den periode, de deltager i skolens  

 undervisning.
Stk. 2.  

  

 Godtgørelsen kan  

 udbetales bagud, dog mindst kvartalsvis.
Hvis godtgørelsesbeløbet er under  

 200  

 kr. årligt, kan det udbetales bagud en gang årligt.
 § 6.  

  

 I  

 Københavns og Frederiksberg Kommuner varetages amtsrådets opgaver efter denne  

 bekendtgørelse af kommunalbestyrelsen.
 § 7.  

  

 Bekendtgørelsen træder i kraft den 15. januar 2000 med virkning fra den 1.  

 januar 2000.
Bilag 3 Bekendtgørelse nr. 838 af 11. november 1997 Bekendtgørelse om specialundervisning for voksne og  

 læsekurser for voksne m.v.
Uddrag Kapitel 3 Befordring af voksne, der deltager i specialundervisning for voksne og læsekurser for voksne § 4.  

  

 Amtsrådet træffer afgørelse om art og omfang af befordringsbehovet på  

 grundlag  

 af en lægeerklærng eller anden sagkyndig udtalelse om den pågældendes egen  

 befordringsevne.
§ 5.  

  

 Amtsrådet sørger for befordring af personer med særlige befordringsbehov på  

 den  

 efter forholdene mest hensigtsmæssige måde.
Hvis den pågældende selv ønsker  

 at  

 sørge for befordring, bidrager amtet hertil med et aftalt månedligt beløb.  

 Hvis  

 den pågældende ved hjælp af særligt hjælpemiddel selv kan befordre sig, kan  

 amtsrådet opfylde befordringspligten ved at afholde udgiften hertil.
Stk. 2.  

  

 Den pågældende  

 kan henvises til at benytte offentlige befordringsmidler, i det omfang  

 vedkommendes handicap tillader det, og det ikke medfører urimelig lang  

 befordrings- og ventetid.
Om nødvendigt må der foranstaltes særskilt  

 befordring  

 mellem hjem, fast aflastningssted eller undervisningssted og nærmeste  

 offentlige befordringsmiddel.
Amtsrådet afholder udgifter hertil.
 Stk. 3.  

  

 Hvis det er  

 nødvendigt, at den pågældende ledsages under befordring, sørger amtsrådet for  

 en sådan ordning samt afholder udgifterne hertil.
 Stk. 4.  

  

 I tilfælde af  

 forbigående sygdom, der medfører, at den pågældende ikke kan befordre sig  

 selv,  

 finder reglerne i stk. 1-3 anvendelse.
§ 6.  

  

 Til  

 personer uden særligt befordringsbehov, der deltager i specialundervisning  

 for  

 voksne, og som har en afstand fra hjem eller fast aflastningssted til  

 undervinsingssted og tilbage igen på 22 km og derover, ydes der  

 befordringsgodtgørelse.
Ved befordring med offentligt befordringsmiddel  

 godtgør  

 amtsrådet de faktisk afholdte udgifter og ved befordring med eget  

 befordringsmiddel med en af amtsrådet fastsat godtgørelse pr. km.
Bilag 4 Lovforslaget sammenholdt med gældende lov Gældende formulering Lovforslaget Lov om brobygningsforløb til ungdomsuddannelse, jf.  

 lovbekendtgørelse nr. 980 af 28. september 2004, som ændret ved lov nr. 590  

 af 24. juni 2005.
§ 13.  

  

 Elever i brobygningsforløb har ret til befordring eller tilskud til  

 befordring mellem bopæl og skole efter de regler, der gælder for den  

 pågældende skoleform.
I forbindelse med korte eller integrerede forløb  

 afholdes udgiften efter nærmere aftale herom mellem kommunen og amtskommunen  

 eller den pågældende skole m.fl.
Ophæves Lov om institutioner for erhvervsrettet uddannelse,  

 jf. lovbekendtgørelse nr. 956 af 28. september 2003, som ændret ved § 7 i lov  

 nr. 1156 af 19. december 2003, § 3 i lov nr. 98 af 18. februar 2004, § 2 i  

 lov nr. 361 af 19. maj 2004, § 2 i lov nr. 334 af 18. maj 2005 og § 7 i lov  

 nr. 590 af 24. juni 2005 § 37 b.  

  

 Tilskud til befordring for elever, der modtager undervisning efter lov om  

 uddannelserne til højere handelseksamen (hhx) og højere teknisk eksamen (htx)  

 ydes i henhold til § 28 i lov om institutioner for uddannelsen til  

 studentereksamen Ophæves Lov om erhvervsgrunduddannelse m.v., jf.  

 lovbekendtgørelse nr. 532 af 25. juni 1999, som ændret ved § 7 i lov nr. 263  

 af 12. april 2000, § 48 i lov nr. 418 af 6. juni 2002, § 1 i lov nr. 1077 af  

 17. december 2002, § 5 i lov nr. 297 af 30. april 2003, § 5 i lov nr. 98 af  

 18. februar 2004 og § 9 i lov nr. 590 af 24. juni 2005 § 13 a.  

  

 Amtsrådene yder tilskud til befordring for erhvervsgrunduddannelseselever  

 under skoleundervisning, herunder værkstedsskole med skoleydelse, i henhold  

 til § 28 i lov om gymnasiet m.v.
Ophæves Lov om produktionsskoler, jf. lovbekendtgørelse nr.  

 812 af 15. juli 2004, som ændret ved lov nr. 1454 af 22. december 2004, lov  

 nr. 1458 af 22. december 2004, § 116 i lov nr. 424 af 6. juni 2005 og § 1 i  

 lov nr. 593 af 24. juni 2005 § 18.  

  

 Til  

 de af produktionsskolernes deltagere, der udløser statstilskud, ydes tilskud  

 til udgifter til befordring mellem bopæl og skole.
Tilskuddet ydes af  

 amtsrådet efter regler fastsat af undervisningsministeren.
 Stk. 2.  

  

 I Bornholms,  

 Frederiksberg og Københavns Kommuner varetages amtsrådets opgaver efter stk.  

 1 af kommunalbestyrelsen.
Ophæves Lov om forberedende voksenundervisning og  

 ordblindeundervisning for voksne, jf. lovbekendtgørelse nr. 16 af 7. januar  

 2005, som ændret ved § 5 i lov nr. 592 af 24. juni 2005 og § 1 i lov nr. 1153  

 af 7. december 2005.
Ophæves § 5 a.  

  

 Til  

 deltagere i forberedende voksenundervisning i henhold til § 4 kan staten yde  

 befordringsgodtgørelse.
 Stk. 2.  

  

 Til deltagere  

 i ordblindeundervisning i henhold til § 4 a yder staten  

 befordringsgodtgørelse  

 mellem hjem og uddannelsesinstitution.
 Stk. 3.  

  

 Undervisningsministeren fastsætter nærmere regler om befordringsgodtgørelse.
 Lov i lov om grundlæggende social- og  

 sundhedsuddannelser, jf. lovbekendtgørelse nr. 823 af 15. juli 2004, som  

 ændret ved § 40 i lov nr. 542 af 24. juni 2005 og § 6 i lov nr. 590 af 24.  

 juni 2005.
 § 35.  

  

 Amtsrådet yder tilskud til befordring for elever i grundforløbet i henhold  

 til § 28 i lov om institutioner for uddannelsen til studentereksamen og  

 regler, der er udstedt med hjemmel heri.
Ophæves § 22.  

  

 Den 1. januar 2007 foretages i lov om erhvervsuddannelser, jf.  

 lovbekendtgørelse nr. 183 af 22. marts 2004, som ændret ved § 15 i lov nr.  

 523 af 24. juni 2005 og i § 8 i lov nr. 590 af 24. juni 2005, følgende  

 ændringer:
 § 67 a.  

  

 Amtskommunerne yder tilskud til befordring for erhvervsuddannelseselever i  

 henhold til § 28 i lov om institutioner for uddannelsen til studentereksamen,  

 jf. dog stk. 4. Det er en betingelse, at eleverne ikke modtager løn eller  

 godtgørelse under uddannelsen.
 1.  


  

 § 67  

 a, stk. 1,  

  

 ophæves.
 Stk. 2-4 bliver herefter stk. 1-3.
Bilag 5 Høringsparter Særlige myndigheder Bestyrelsen for Arbejdsgivernes Elevrefusion Danmarks Evalueringsinstitut Datatilsynet Domstolsstyrelsen DSB Rigsrevisionen Ørestadsselskabet Kommuner/Kommunale organisationer Amtsrådsforeningen Bornholms Regionskommune Frederiksberg Kommune Hovedstadens Sygehusfællesskab (HS) Hovedstadens Udviklingsråd (HUR) Kommunernes Landsforening Københavns Kommune Rådgivende organer Rådet for de Grundlæggende Erhvervsrettede Uddannelser Rådet for Erhvervsrettet Voksen- og Efteruddannelse Rådet om Kortuddannedes Fortsatte Uddannelse Rådet for de gymnasiale uddannelser Samrådet for Specialundervisning for Voksne SU-rådet Udvalget for de grundlæggende social- og  

 sundhedsuddannelser Rektorforsamlinger, skolelederforsamlinger og  

 lederforsamlinger Danmarks Erhvervsskoleforening Danske Landbrugsskoler Gymnasieskolernes Rektorforening Foreningen af Forstandere/Direktører ved AMU-centrene Foreningen af private gymnasier, studenterkurser og  

 hf-kurser Foreningen af Skoleledere ved de Tekniske Skoler Foreningen af studenterkursusrektorer Forstanderforeningen for voksenuddannelsescentrene Forstanderkredsen for Produktionsskoler og  

 Produktionshøjskoler Forstandersamrådet ved den Amtskommunale  

 Specialundervisning for Voksne Handelsskolernes Bestyrelsesforening Interesseorganisationen for handelsskolernes ledelser  

 (HFI) Produktionsskoleforeningen Sammenslutningen af ledere ved skoler, der udbyder de  

 grundlæggende SOSU-uddannelser Studenterorganisationer Danske Gymnasieelevers Sammenslutning (DGS) Erhvervsskolernes Elevorganisation Gymnasieelevernes Landsorganisation (GLO) Landssammenslutningen af Handelsskoleelever Landssammenslutningen af Kursusstuderende Social- og Sundhedsuddannelsernes Landselevbestyrelse Arbejdsgiver- og erhvervsorganisationer Dansk Arbejdsgiverforening (DA) Dansk Byggeri Dansk ErhvervsFremme (Tidl.
Danske Erhvervschefers  

 Fællesråd) Dansk Handel og Service (DHS) Dansk Industri (DI) Dansk Transport og Logistik Handel, Transport og Serviceerhvervene (HTS) Håndværksrådet Landbrugsrådet Sammenslutningen af Landbrugets Arbejdsgivere (SALA) Lønmodtagerorganisationer Danske Produktionsskolers Lærerforening Dansk Landbrug Dansk Metal Dansk Teknisk Lærerforbund Forbundet af Offentlige Ansatte (FOA) Fælles Fagligt Forbund Gymnasieskolernes Lærerforening Handelsskolernes Lærerforening HK/Kommunal HK/Privat HK/Stat Landsforbundet af Voksen- og Ungdomsundervisere (LVU) Landsorganisationen i Danmark (LO) Ledernes Hovedorganisation Speciallærerforeningen af 1981 Karteller, forhandlingsfællesskaber m.v.
