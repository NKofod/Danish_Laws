Bekendtgørelse om indtægtsrammer  

 og åbningsbalancer for transmissionsvirksomheder med elforsyningsnet  

 over 150 kV I medfør af § 69, stk. 2, § 70, stk. 2 og 4, § 78, stk. 3, § 88 og  

 § 100, stk. 1, i lov nr. 375 af 2. juni 1999 om elforsyning,  

 fastsættes:
Kapitel 1 Generelle bestemmelser § 1. Denne bekendtgørelse finder anvendelse  

 på transmissionsvirksomheder, som ejer elforsyningsnet, hvoraf mere end  

 35% målt som systemkilometer udgøres af net på over 150  

 kV, herunder jævnstrømsforbindelser til naboområder.
 Stk. 2. Bekendtgørelsens kapitel 2-4 finder alene  

 anvendelse på aktiviteter omfattet af transmissionsbevilling.
 § 2. I denne bekendtgørelse forstås  

 ved følgende:
 1)	Netaktiver: Anlægsaktiver i form af elforsyningsnet  

 samt grunde og bygninger omkring strømførende anlæg.
 2)	Indtægtsramme: Den indtægt, som en virksomhed  

 maksimalt må oppebære i en reguleringsperiode eller i et  

 kalenderår inden for en reguleringsperiode ved salg af ydelser, som er  

 omfattet af transmissionsbevilling.
 3)	Sideordnet aktivitet: En aktivitet, der ikke er omfattet af  

 transmissionsbevillingen, men som transmissionsvirksomheder kan drive i  

 medfør af reglerne i bekendtgørelse om kollektive  

 elforsyningsvirksomheders sideordnede aktiviteter m.v.
Kapitel 2 Beregning af indtægtsrammer § 3. Energitilsynet fastsætter en foreløbig  

 indtægtsramme for hver virksomhed for en fire-årig  

 reguleringsperiode senest 3 måneder efter, at regnskab for de  

 første tre kalenderår i den foregående fire-årige  

 reguleringsperiode er forelagt for tilsynet.
Rammen fastsættes som en  

 årlig ramme for hvert kalenderår i reguleringsperioden.
Stk. 2. Energitilsynet fastsætter en revideret,  

 foreløbig indtægtsramme for hver virksomhed for en  

 fire-årig reguleringsperiode ad gangen senest 3 måneder efter, at  

 regnskab for det sidste kalenderår i den foregående  

 reguleringsperiode er forelagt for tilsynet.
Rammen fastsættes som en  

 årlig ramme for hvert kalenderår i reguleringsperioden.
 Stk. 3. Den første reguleringsperiode løber  

 fra den 1. januar 2000 til den 31. december 2003. For denne periode  

 fastsættes indtægtsrammen efter stk. 1 og 2 af Energitilsynet  

 senest 2 måneder efter, at virksomheden har fremsendt  

 åbningsbalance, jf. elforsyningslovens § 100, stk. 1, og  

 regnskabsoplysninger for 1999 til tilsynet.
 Stk. 4. Senest 3 måneder efter at virksomhedens  

 regnskab for et kalenderår er forelagt for Energitilsynet,  

 fastsætter tilsynet en justeret indtægtsramme for det  

 kalenderår, som følger efter det kalenderår, hvori  

 regnskabet er forelagt, jf. § 21.
 Stk. 5. Senest 3 måneder efter at virksomhedens  

 regnskab for et kalenderår er forelagt for Energitilsynet, udmelder  

 Energitilsynet en endelig, korrigeret indtægtsramme for  

 kalenderåret, jf. § 22.
 § 4. Indtægtsrammen fastsættes med  

 henblik på dækning af de i elforsyningslovens § 69, stk. 1,  

 nævnte omkostninger ved en effektiv drift af virksomheden og  

 består af summen af følgende beløb:
1)	En omkostningsramme, som fastsættes med henblik på  

 dækning af driftsomkostninger bortset fra finansielle udgifter og med  

 henblik på dækning af omkostninger til afskrivninger på  

 aktiver, som anvendes ved aktiviteter omfattet af virksomhedens  

 transmissionsbevilling.
Omkostningsrammen underkastes  

 effektiviseringskrav.
2)	Et beløb til dækning af de i § 16 nævnte  

 omkostninger.
Dette beløb underkastes ikke effektiviseringkrav.
 3)	Forrentning af netaktiver.
Omkostningsrammer § 5. Den del af omkostningsrammen, der fastsættes  

 med henblik på dækning af driftsomkostninger bortset fra  

 finansielle udgifter, jf. § 4, stk. 1, nr. 1, 1. pkt., 1. led,  

 fastsættes som virksomhedens gennemsnitlige, årlige omkostninger  

 hertil i den foregående reguleringsperiode reguleret i overensstemmelse  

 med pris- og lønindekset i bilag 1. For reguleringsperioden fra den 1.  

 januar 2000 til den 31. december 2003 fastsættes denne del af  

 omkostningsrammen dog efter § 6.
Stk. 2. Den del af omkostningsrammen, som  

 fastsættes med henblik på dækning af omkostninger til  

 afskrivninger, jf. § 4, stk. 1, nr. 1, 1. pkt., 2. led, fastsættes som  

 den årlige afskrivning på anlæggenes ultimoværdi ved  

 udgangen af den foregående reguleringsperiode fratrukket det summerede  

 effektiviseringskrav til afskrivningerne i det sidste år i den  

 foregående periode.
For reguleringsperioden fra den 1. januar 2000 til  

 den 31. december 2003 beregnes afskrivningerne dog ud fra aktivernes  

 værdi i den i henhold til § 34 godkendte åbningsbalance.
 Stk. 3. Uanset stk. 1 og stk. 2 kan omkostningsrammen  

 ikke overstige den effektivitetsregulerede omkostningsramme for det sidste  

 år i den foregående reguleringsperiode korrigeret for  

 ændringer i afskrivningsgrundlaget i løbet af den  

 foregående reguleringsperiode, jf. § 9.
 Stk. 4.  Inden omkostningsrammen indregnes i  

 indtægtsrammen, reduceres den med det beløb, som udmønter  

 effektiviseringskravet efter § 17 henholdsvis § 18.
 § 6. For reguleringsperioden fra den 1. januar  

 2000 til den 31. december 2003 fastsættes det i § 5, stk. 1, 1. pkt.,  

 nævnte beløb på grundlag af driftsomkostningerne  

 vedrørende netaktiviteter i henhold til virksomhedens regnskab for  

 1999 eller tilsvarende regnskabsoplysninger for 1999 anmeldt til  

 Energitilsynet i 2000.
Stk. 2. Ved opgørelse af driftsomkostningerne ses  

 bort fra eventuelle driftsførte indtægter og udgifter ved  

 køb eller salg af aktiver.
Endvidere fratrækkes følgende  

 omkostninger:
1)	afskrivninger, 2)	henlæggelser, 3)	finansielle udgifter, 4)	omkostninger til elsikkerhed, 5)	omkostninger ved nettab vedrørende net, som stilles til  

 rådighed for systemansvaret, og 6)	omkostninger som virksomheden er pålagt i henhold til  

 elforsyningslovens § 78, stk. 6.
Stk. 3. Når de i stk. 2 nævnte omkostninger  

 er fratrukket, fratrækkes opkrævet underdækning fra  

 foregående periode, eller indregnet overdækning fra  

 foregående periode tillægges.
Summen reguleres for pris- og  

 lønudvikling på grundlag af indekset i bilag 1.
 § 7. Hvis en virksomhed kan påvise, at der som  

 følge af idriftsættelse af et nyt anlæg, som ikke  

 erstatter et hidtidigt anlæg, opstår væsentligt  

 forøgede driftsomkostninger i forhold til det beløb, der blev  

 indregnet i omkostningsrammen forud for reguleringsperioden, jf. § 5 og § 6,  

 kan Energitilsynet beslutte, at omkostningsrammen hæves tilsvarende med  

 virkning fra det første hele kalenderår efter anlæggets  

 idriftsættelse.
 § 8. Energitilsynet kan beslutte, at én  

 eller flere virksomheders omkostningsramme forøges, hvis virksomheden  

 eller virksomhederne som følge af nye krav i medfør af  

 elforsyningsloven, anden lovgivning eller regler udstedt i medfør  

 heraf pålægges forøgede omkostninger i forhold til de  

 omkostninger, der er lagt til grund for beregning af  

 indtægtsrammerne.
Afskrivninger under omkostningsrammen § 9. Afskrivninger på anlæg, som  

 idriftsættes i løbet af en reguleringsperiode, indregnes i  

 omkostningsrammen med virkning fra den 1. i måneden efter  

 idriftsættelsen.
 Stk. 2. Omkostningsrammen reduceres med afskrivninger  

 på anlæg, som i løbet af reguleringsperioden bliver  

 afskrevet fuldt ud eller afhændet, med virkning fra den 1. i  

 måneden efter at anlægget er afskrevet fuldt ud eller  

 afhændet.
 § 10. Afskrivninger på netaktiver, som  

 indgår i den i henhold til § 34 godkendte åbningsbalance pr. 1.  

 januar 2000, beregnes som lige store årlige beløb over  

 aktivernes forventede restlevetid, jf. § 28, stk. 2.
 Stk. 2. Afskrivninger på aktiver, som indgår  

 i den i henhold til § 34 godkendte åbningsbalance med halvdelen af  

 anskaffelsesprisen, beregnes som lige store årlige beløb over  

 halvdelen af aktivets standardlevetid i henhold til bilag 2.
 § 11. Afskrivninger på aktiver, som  

 idriftsættes den 1. januar 2000 eller senere, beregnes på  

 grundlag af de bogførte selvkost- eller anskaffelsespriser inklusive  

 normale finansieringsomkostninger.
 Stk. 2. Anlægsaktiver med en anskaffelsepris  

 på mindre end 50.000 kr. kan udgiftsføres.
 Stk. 3. Afholdte udgifter, der tilfører et  

 materielt anlægsaktiv nye eller forbedrede egenskaber eller på  

 anden måde forøger det pågældende aktivs  

 nytteværdi, eller forlænger anlæggets levetid,  

 klassificeres som forbedringsudgifter og tillægges det  

 pågældende aktivs anskaffelsesværdi.
 § 12. Afskrivninger på de i § 11, stk. 1,  

 nævnte aktiver beregnes som lige store årlige beløb over  

 den i bilag 2 angivne standardlevetid.
 Stk. 2. De i § 11, stk. 3, nævnte  

 forbedringsudgifter afskrives med lige store årlige beløb over  

 anlæggets restlevetid efter forbedringen.
Forrentning § 13. Det beløb, der indregnes i  

 indtægtsrammen til forrentning, fastsættes på grundlag af  

 net-aktivernes ultimoværdi i den foregående  

 reguleringsperiode.
 Stk. 2. I reguleringsperioden fra den 1. januar 2000 til  

 den 31. december 2003 fastsættes forrentningen på grundlag af  

 netaktivernes værdi i den i henhold til § 34 godkendte  

 åbningsbalance.
 Stk. 3. Investeringer i netaktiver, som foretages i  

 løbet af reguleringsperioden, indregnes i forrentningsgrundlaget med  

 virkning fra den 1. i måneden efter, at anlægget er sat i  

 drift.
 Stk. 4. Forrentningsgrundlaget efter stk. 1 og 2  

 reduceres med virkning fra den 1. i hver måned i reguleringsperioden  

 med afskrivninger på netaktiver foretaget i måneden forud.
 § 14. Energitilsynet fastsætter  

 forrentningssatsen med baggrund i renteforholdene for risikofrie finansielle  

 papirer tillagt en procentstørrelse dels med henblik på  

 inflationssikring af reinvesteringer og medfinansiering af nye anlæg ud  

 fra, hvorledes dette sker på et konkurrencepræget marked, dels  

 med henblik på dækning af nettofinansiering af  

 omsætningsformuen ud fra det normale gennemsnitlige niveau for  

 nettoomsætningsformue i forhold til netaktivværdien i  

 virksomhederne.
 Stk. 2. Som led i henholdsvis justering og korrektion af  

 indtægtsrammen for et kalenderår, jf. § 21 og § 22, ændrer  

 Energitilsynet forrentningssatsen for det pågældende  

 kalenderår, hvis der er behov herfor som følge af  

 ændringer i renteforholdene eller som følge af ændringer i  

 pris- og lønudviklingen i henhold til det i bilag 3 angivne indeks for  

 investeringsgoder på mere end 10 mio. kr. pr. km, pr. stk. eller pr.  

 pol.
 § 15. Forrentningssatsen efter § 14 kan forhøjes  

 i et nærmere angivet antal år, hvis en virksomhed over for  

 Energitilsynet kan påvise, at der foreligger en af følgende  

 væsentligt ændrede omstændigheder i forhold til dem, der  

 har betinget udregningen af indtægtsrammen:
1)	at der af hensyn til forsyningssikkerheden opstår behov for  

 nyinvesteringer med deraf følgende uhensigtsmæssig  

 forøget fremmedfinansiering eller lignende, eller 2)	at der som følge af lovgivningsmæssige krav eller  

 påbud opstår omkostninger, som i særlig grad påvirker  

 den pågældende virksomhed sammenlignet med øvrige  

 virksomheder.
 Stk. 2. Forrentningssatsen kan endvidere forøges i  

 et nærmere angivet antal år, hvis en væsentlig del af en  

 virksomheds investeringer i netaktiver er foretaget før den 1. januar  

 1980, og hvis virksomheden over for Energitilsynet kan påvise, at den  

 som følge af inflationsmæssig forringelse af aktivernes  

 værdi er stillet væsentligt ringere med hensyn til finansiering  

 af reinvesteringer end tilsvarende virksomheder med et nyere  

 kapitalapparat.
Aktiviteter, som indregnes med de faktiske omkostninger § 16. Følgende omkostninger underkastes ikke  

 effektiviseringskrav men indregnes i indtægtsrammen med de faktiske  

 beløb:
1)	omkostninger som virksomheden er pålagt efter  

 elforsyningslovens § 78, stk. 6, 2)	meromkostninger ved gennemførelse af kabellægning eller  

 omstruktureringer, som andre transmissions- og netselskaber  

 påføres i forbindelse med etablering af 400 kV-transmissionsnet,  

 og som virksomheden efter elforsyningsloven eller regler udstedt i  

 medfør heraf er forpligtet til at dække, 3)	omkostninger i forbindelse med aktiviteter til opfyldelse af regler  

 om elsikkerhed og 4)	omkostninger ved nettab i forbindelse med net, som stilles til  

 rådighed for systemansvaret.
Stk. 2. Ved fastsættelse af indtægtsrammen  

 for en fireårig reguleringsperiode, jf. § 3, stk. 1 og 2, indregnes  

 omkostningerne efter stk. 1 foreløbigt med de budgetterede  

 størrelser.
I de årlige, korrigerede indtægtsrammer, jf. §  

 22, erstattes de budgetterede størrelser med kalenderårets  

 faktiske omkostninger.
Effektiviseringskrav § 17. Effektiviseringskravet består af et  

 generelt krav fastsat af miljø- og energiministeren, som alle  

 virksomheder skal overholde, og et individuelt krav til den enkelte  

 virksomhed fastsat af Energitilsynet under hensyn til den enkelte virksomheds  

 effektiviseringspotentiale vurderet ud fra en sammenligning med andre  

 virksomheders effektivitet.
Stk. 2. Såvel det generelle som det individuelle  

 effektiviseringskrav fastsættes for hvert af årene i en  

 reguleringsperiode som en procentsats af den effektivitetsregulerede  

 omkostningsramme for det tredje år i den foregående  

 reguleringsperiode korrigeret for ændringer i afskrivningsgrundlaget i  

 løbet af de tre første år af den foregående  

 reguleringsperiode.
Beløbet som udmønter effektiviseringskravet  

 reguleres efter pris- og lønindekset i bilag 1.
 Stk. 3. Det generelle effektiviseringskrav og det  

 individuelle effektiviseringskrav for en reguleringsperiode fastsættes  

 senest 3 måneder efter, at alle virksomheders regnskaber for det  

 næstsidste år i den foregående reguleringsperiode er  

 forelagt for Energitilsynet.
§ 18. For reguleringsperioden 2000-2003  

 udgør det generelle effektiviseringskrav 3% i 2000 og yderligere 3% i  

 hvert af årene 2001, 2002 og 2003 af omkostningsrammen som opgjort  

 efter § 5, stk. 1, 2. pkt., jf. § 6 og § 5, stk. 2, 2. pkt.
Det summerede  

 krav i 2003 udgør således 12% af den på den anførte  

 måde opgjorte omkostningsramme.
Beløbet, som udmønter  

 effektiviseringskravet, reguleres efter pris- og lønindekset i bilag  

 1.
 Stk. 2. Der fastsættes ikke individuelle  

 effektiviseringskrav for årene 2000, 2001, 2002 og 2003.
Fusion og opdeling § 19. Hvis to eller flere virksomheder fusionerer,  

 opgøres den fortsættende eller nye virksomheds  

 indtægtsramme for den resterende del af den reguleringsperiode, hvori  

 fusionen finder sted, ved at sammenlægge de fusionerende virksomheders  

 indtægtsrammer for denne periode.
 Stk. 2. Ved opgørelsen af den fortsættende  

 eller nye virksomheds omkostningsramme og forrentningsgrundlag for den  

 følgende reguleringsperiode, jf. § 5 og § 13, tages udgangspunkt i  

 summen af de fusionerede selskabers driftsomkostninger, afskrivningsgrundlag  

 og forrentningsgrundlag i den reguleringsperiode, hvori fusionen fandt  

 sted.
 Stk. 3. Den fortsættende eller nye virksomheds  

 omkostningsramme for den følgende reguleringsperiode kan ikke  

 overstige summen af de fusionerede virksomheders effektivitetsregulerede  

 omkostningsrammer for det sidste år i den foregående  

 reguleringsperiode korrigeret for ændringer i afskrivningsgrundlaget i  

 løbet af den foregående reguleringsperiode.
 § 20. Hvis en virksomhed opdeles,  

 opgøres indtægtsrammerne for den resterende del af  

 reguleringsperioden for de enkelte opdelte virksomheder på grundlag af  

 den del af indtægtsrammen, som kan henføres til hver af disse  

 virksomheder.
 Stk. 2. Ved opgørelsen af omkostningsramme og  

 forrentningsgrundlag for hver af de opdelte virksomheder for den  

 følgende reguleringsperiode, jf. § 5 og § 13, tages udgangspunkt i de  

 driftsomkostninger, det afskrivningsgrundlag og det forrentningsgrundlag, der  

 kan henføres til hver af de opdelte virksomheder for hele den  

 reguleringsperiode, hvori opdelingen fandt sted.
 Stk. 3. Omkostningsrammen for hver af de opdelte  

 virksomheder for den følgende reguleringsperiode kan ikke overstige  

 den del af den effektivitetsregulerede omkostningsramme for det sidste  

 år i den foregående reguleringsperiode korrigeret for  

 ændringer i afskrivningsgrundlaget i løbet af den  

 foregående reguleringsperiode, som kan henføres til den  

 pågældende virksomhed.
Kapitel 3 Årlig justering og korrektion af  

 indtægtsrammer § 21. Senest 3 måneder efter at et regnskab  

 for et kalenderår er forelagt for Energitilsynet, udmelder  

 Energitilsynet en justeret indtægtsramme for det kalenderår, der  

 følger efter det kalenderår, hvori regnskabet er forelagt.  

 Justeringen sker under hensyn til følgende forventninger og  

 ændringer i forhold til den udmeldte indtægtsramme efter § 3,  

 stk. 2:
 1)	Den forventede pris- og lønudvikling i henhold til indekset i  

 bilag 1 fra medio det kalenderår for hvilket regnskab foreligger og  

 frem til medio det kalenderår, som den justerede indtægtsramme  

 vedrører.
 2)	Forøgelse af omkostningsrammen godkendt af Energitilsynet  

 efter § 7.
 3)	Forøgelse af omkostningsrammen godkendt af Energitilsynet  

 efter § 8.
 4)	Budgetterede ændringer i forrentnings- og  

 afskrivningsgrundlaget primo det kalenderår, som den justerede  

 indtægtsramme vedrører.
 5)	Forventet forrentningssats primo det kalenderår, som den  

 justerede indtægtsramme vedrører.
 6)	Ændringer i de budgetterede omkostninger til aktiviteter, som  

 kan indregnes i rammen med de faktiske omkostninger.
 § 22. Senest 3 måneder efter at et regnskab  

 for et kalenderår er forelagt for Energitilsynet, udmelder tilsynet en  

 endelig, korrigeret indtægtsramme for kalenderåret omfattende  

 følgende korrektioner:
 1)	Den del af indtægtsrammen, der dækker de i § 5, stk. 1,  

 1. pkt. henholdsvis § 6 nævnte driftsomkostninger, korrigeres under  

 hensyn til den faktiske pris- og lønudvikling i kalenderåret.  

 Pris- og lønudviklingen beregnes på grundlag af udviklingen i  

 indekset i bilag 1 i en periode på 1 år frem til udløbet  

 af 3. kvartal i kalenderåret.
 5)	Forrentningssatsen ændres som følge af ændringer  

 i renteforholdene eller ændringer i pris- og lønudviklingen, jf.  

 § 14, stk. 2.
Kapitel 4 Overdækning og underdækning § 23. Hvis en virksomheds indtægter ved salg  

 af ydelser omfattet af en transmissionsbevilling overstiger den korrigerede  

 indtægtsramme, foreligger der overdækning.
Hvis de nævnte  

 indtægter er mindre end den korrigerede indtægtsramme, foreligger  

 der underdækning.
Stk. 2. Overdækning eller underdækning for  

 hvert kalenderår i en reguleringsperiode registreres på en  

 mellemregningskonto i virksomhedens reguleringsmæssige regnskab, jf. §  

 35, stk. 1. Efter reguleringsperiodens afslutning opgøres kontoens  

 saldo.
Hvis saldoen udviser overdækning, reduceres indtægtsrammen  

 for det første kalenderår i den næste reguleringsperiode  

 med beløbet.
Hvis saldoen udviser underdækning, forøges  

 indtægtsrammen for det første kalenderår i næste  

 reguleringsperiode med beløbet.
 Stk. 3. Hvis der opstår en i forhold til  

 indtægtsrammen uforholdsmæssigt stor overdækning eller  

 underdækning, kan Energitilsynet beslutte, at indtægtsrammen  

 reduceres eller forøges på et tidligere tidspunkt end  

 nævnt i stk. 2, eller at reduktionen henholdsvis forøgelsen af  

 indtægtsrammen fordeles over en årrække.
Kapitel 5 Beløb til fri disposition for virksomheden § 24. For hvert kalenderår opgøres  

 følgende beløb, som er til fri disposition for  

 virksomheden:
 1)	Den del af den i henhold til stk. 2 beregnede ekstraordinære  

 effektiviseringsgevinst, som ikke overstiger 5% af den korrigerede  

 indtægtsramme.
 2)	Forrentning af indskudskapital, jf. § 32, stk. 2, beregnet efter den  

 i § 14 fastsatte forrentningssats.
 3)	Indtægter fra kapitalandele og sideordnet aktivitet, som er  

 finansieret af kapital, som virksomheden i medfør af  

 elforsyningslovens § 74, stk. 3, frit kan disponere over.
Stk. 2. Hvis de faktiske omkostninger til drift og  

 afskrivninger vedrørende transmissionsaktiviteter i kalenderåret  

 er mindre end den korrigerede omkostningsramme for kalenderåret med  

 fradrag af årets effektiviseringskrav, er der opnået en  

 ekstraordinær effektiviseringsgevinst svarende til forskellen mellem de  

 to beløb.
En ekstraordinær effektiviseringsgevinst kan alene  

 optjenes i en reguleringsperiode, for hvilken Energitilsynet fastsætter  

 individuelle effektiviseringskrav i medfør af denne  

 bekendtgørelse.
§ 25. Summen af de i § 24, stk. 1, nr. 1 og 2,  

 opgjorte beløb kan ikke overstige et maksimumsbeløb beregnet  

 for det pågældende kalenderår.
Maksimumsbeløbet  

 beregnes som den korrigerede indtægtsramme efter § 22 fratrukket summen  

 af driftsomkostninger, afskrivninger og nettorenteudgifter vedrørende  

 transmissionsaktiviteter.
 § 26. Virksomheden skal beslutte, hvordan de  

 indtægter som er til fri disposition, jf. § 24, stk. 1, og som ikke  

 udloddes eller anvendes til nedsættelse af prisen på  

 virksomhedens transmissionsydelser, fordeles til finansiering af netaktiver,  

 sideordnede aktiviteter eller kapitalandele.
 § 27. Indtægter, som ikke er til fri  

 disposition, herunder afkast af bunden kapital placeret i sideordnet  

 aktivitet eller kapitalandele, anvendes til finansiering af  

 transmissionsaktiviteter eller til nedsættelse af prisen på  

 virksomhedens transmissionsydelser.
Kapitel 6 Opgørelse af kapitalforhold og  

 åbningsbalancer § 28. Ved udarbejdelsen af en virksomheds  

 kapitalopgørelse og åbningsbalance værdisættes  

 netaktiverne ud fra standardpriserne i bilag 3 og 4, idet der på  

 grundlag af det i bilaget angivne prisindeks foretages en regulering af  

 standardprisen til niveauet på det beregnede investeringstidspunkt, jf.  

 stk. 2. Den således regulerede pris nedskrives frem til den 31.  

 december 1999 med lige store årlige beløb over standardlevetiden  

 i bilag 3 og 4 fra det beregnede investeringstidspunkt, jf. stk. 2.
 Stk. 2. Det beregnede investeringstidspunkt  

 opgøres på baggrund af standardlevetiden i bilag 3 og 4  

 sammenholdt med virksomhedens skøn over den forventede  

 restlevetid.
§ 29. Ved udarbejdelse af kapitalopgørelser  

 og åbningsbalancer værdisættes ejendomme efter den seneste  

 offentlige vurdering.
Driftsmateriel, herunder biler, maskiner, andre  

 tekniske anlæg, inventar, edb-udstyr og teleforbindelser ansættes  

 til halvdelen af anskaffelsespriserne.
Ejerandele i andre virksomheder  

 værdisættes efter indre værdis metode ud fra balancerne i  

 de pågældende virksomheders regnskaber.
Andre aktiver, herunder  

 lyslederkabler, værdisættes efter reglerne i  

 årsregnskabsloven.
§ 30. Ved udarbejdelsen af  

 kapitalopgørelser og åbningsbalancer opgøres  

 virksomhedens  fremmedkapital.
Fremmedkapitalen udgøres af kapital,  

 som i henhold til årsregnskabsloven er gæld eller  

 hensættelser.
 Stk. 2. Ved udarbejdelsen af kapitalopgørelser og  

 åbningsbalancer opgøres den kapital, som virksomheden i  

 medfør af elforsyningslovens § 74, stk. 3, frit kan disponere  

 over.
 Stk. 3. Ved udarbejdelsen af kapitalopgørelser og  

 åbningsbalancer opgøres endvidere henlæggelser samt  

 overdækning eller underdækning.
 § 31. Egenkapitalen udgør forskellen mellem  

 aktiver som opgjort i henhold til §§ 28 og 29 og fremmedkapital som opgjort  

 efter § 30.
 Stk. 2. Den del af egenkapitalen, som virksomheden ikke  

 kan disponere frit over, udgør virksomhedens bundne egenkapital.
 § 32. Ved udarbejdelse af kapitalopgørelser  

 og åbningsbalancer angives, i hvilket omfang kapital, som virksomheden  

 i medfør af elforsyningslovens § 74, stk. 3, frit kan disponere over,  

 finansierer netaktiver, sideordnede aktiviteter eller kapitalandele.
 Stk. 2. Den del af den i stk. 1 nævnte kapital, som  

 finansierer netaktiver, betragtes som virksomhedens indskudskapital.
 Stk. 3. Fremmedkapital og bunden egenkapital fordeles  

 forholdsmæssigt til finansiering af aktiver, som ikke er finansieret af  

 kapital, som virksomheden i medfør af elforsyningslovens 74, stk. 3,  

 frit kan disponere over.
 § 33. Bunden kapital og kapital, som virksomheden  

 i medfør af elforsyningslovens § 74, stk. 3, frit kan disponere over,  

 tilskrives overskud og bærer underskud pro rata ved hver af de  

 sideordnede aktiviter eller kapitalandele, som disse kapitaler  

 finansierer.
 Stk. 2. Bunden egenkapital bærer underskud ved  

 transmissionsaktiviteter forud for indskudskapital.
 § 34. Energitilsynet godkender og udmelder den  

 enkelte virksomheds åbningsbalance pr. 1. januar 2000 senest 2  

 måneder efter, at åbningsbalancen er fremsendt til tilsynet.
Kapitel 7 Regnskabsføring m.v.
§ 35. Virksomheden skal udarbejde og  

 offentliggøre et reguleringsmæssigt regnskab, der opgøres  

 på basis af kalenderåret.
Regnskabet skal revideres af en  

 statsautoriseret eller registreret revisor og indsendes til Energitilsynet  

 senest den 1. marts det følgende kalenderår.
Stk. 2. Det i stk. 1 nævnte regnskab skal mindst  

 omfatte 1)	en opgørelse af overdækning og underdækning, jf.  

 § 23, 2)	en opgørelse af beløb, som er til fri disposition for  

 året, jf. § 24, 3)	en opgørelse af den kapital, som virksomheden frit kan  

 disponere over, pr. balancedagen og opgørelse af, hvilke aktiver denne  

 kapital finansierer, jf. §§ 26, 32 og 33, og 4)	en opgørelse af virksomhedens bundne kapital jf. §§ 31, stk.  

 2, og 33.
 Stk. 3. Virksomheden skal endvidere aflægge  

 årsregnskab. Årsregnskabet skal udarbejdes, revideres og  

 offentliggøres i overensstemmelse med reglerne i  

 årsregnskabsloven med de tilpasninger, der for så vidt  

 angår lovens bestemmelser om selskabskapital og fordeling af overskud  

 eller underskud må følge for virksomheder, som ikke er aktie-  

 eller anpartsselskaber.
 Stk. 4. Offentliggørelse af  

 reguleringsmæssige regnskaber samt årsregnskaber som ikke  

 gøres offentlige tilgængelige gennem indberetning til Erhvervs-  

 og Selskabsstyrelsen, sker ved Energitilsynets foranstaltning.
Kapitel 8 Sanktionsbestemmelser § 36. Medmindre højere straf er forskyldt  

 efter anden lovgivning, straffes med bøde den, der undlader 1)	at udarbejde, lade revidere eller indsende reguleringsmæssigt  

 regnskab som nævnt i § 35, stk. 1, 2)	at udarbejde eller lade revidere årsregnskab som nævnt i  

 § 35, stk. 3.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 9 Ikrafttrædelsesbestemmelse § 37. Bekendtgørelsen træder i kraft den  

 29. december 2000 og får virkning fra den 1. januar 2000.
Miljø- og Energiministeriet, den 15.  

 december 2000 Svend Auken /Knud Pedersen Bilag 1 Indeks til brug for regulering af driftsomkostninger Regulering for pris- og lønudvikling af driftsomkostninger i  

 henhold til § 5, stk.1, 1. punktum, § 6, stk. 3, § 17, stk. 2, § 18, stk. 1,  

 § 21 og § 22 sker ved anvendelse af et sammenvejet indeks med 50%  

 lønandel og 50% materialeandel.
Lønindekset er Danmarks  

 Statistiks lønindeks for ansatte i den private sektor.  

 Materialeindekset er Danmarks Statistiks engrosprisindeks for undergruppen  

 maskiner, værktøj og varetransportmidler.
Bilag 2 Standardlevetider Standardlevetider til brug ved opgørelse af afskrivninger på  

 anlæg, som indgår i åbningsbalancen med halvdelen af  

 anskaffelsesprisen, jf. § 10, stk. 2:
Edb-udstyr:	3 år Edb-software:	0-3 år Øvrigt driftsmateriel og inventar:	5-10 år Standardlevetider til brug ved opgørelse af afskrivninger på  

 anlæg, som idriftsættes efter 1. januar 2000, jf. § 12, stk.  

 1:
Domicilbygninger:	100 år Tekniske bygninger:	40 år Transmissions- og distributionsnet:	30-50 år Transformerstationer:	40-50 år Andre tekniske anlæg end transmissionsnet og  

 transformerstationer:	10 år Edb-udstyr:	3 år Edb-software:	0-3 år Øvrigt driftsmateriel og inventar:	5-10 år Bilag 3 Standardpriser og standardlevetider for netaktiver som  

 indgår i åbningsbalancen pr. 1. januar 2000 Ved fastlæggelse af netaktivværdier i åbningsbalancerne  

 i henhold til § 28 anvendes de i nedenstående liste angivne  

 standardpriser og standardlevetider.
Fastlæggelse af  

 netaktivværdier på netkomponenter, som ikke fremgår af  

 nedenstående liste, sker på grundlag af bilag 4.
Ved den prisregulering, der foretages af standardprisen efter § 28,  

 anvendes et sammenvejet indeks for investeringsgoder med 25% lønandel  

 og 75 % investeringsgodeandel.
For netaktiver med en standardpris på  

 mere end 10 millioner kr. pr. km eller pr. stk. eller pr. pol udgør  

 lønandelen dog 10% og investeringsgodeandelen 90%.  

 Investeringsgodeandelen reguleres efter Nationalregnskabets  

 investeringsgodeindeks.
Lønandelen reguleres efter Danmarks Statistiks  

 lønindeks for ansatte i den private sektor.
 Ovennævnte indeks for netaktiver med en standardpris på mere  

 end 10 millioner kr. pr. km, pr. stk. eller pr. pol anvendes ligeledes ved  

 vurdering af, om der behov for ændringer af forrentningssatsen, jf. §  

 14, stk. 2.
Række nr Netkomponent Måleenhed Standardleve-tider Standardpris 1 400 kV landkabel city km 40 22.000.000 2 400 kV landkabel by km 40 21.000.000 3 400 kV landkabel land km 40 18.000.000 4 400 kV søkabel km 40 26.000.000 5 400 kV 1 system luftledning km 40 2.900.000 6 400kV 2 system luftledning  

 (Eltra-masteføring) km 40 3.700.000 7 400 kV 2 sstem luftledning  

 (Elkraft-masteføring) km 40 4.300.000 8 400 kV HVDC-kabel (frem og retur) km 40 6.000.000 9 600 MW HVDC konverter pol 30 350.000.000 10 250 kV HVDC kabel excl. returleder km 40 3.000.000 11 250 kV HVDC luftledning (2- eller 3-systems  

 tracé) km 40 3.000.000 12 270 MW HVDC konverter pol 30 200.000.000 13 360 MW HVDC konverter pol 30 255.000.000 14 500 MW HVDC konverter pol 30 310.000.000 15 400/132 kV toviklingstransformer (regulering på  

 langs) stk.
40 38.000.000 16 400/132 kV toviklingstransformer (regulering på  

 langs og tværs) stk.
40 55.000.000 17 400/150 kV autotransformer stk.
40 21.000.000 18 400/132 kV autotransformer stk.
40 25.000.000 19 400 kV felt, udendørs åben  

 (Eltra) stk.
40 8.000.000 20 400 kV felt, udendørs åben  

 (Elkraft) stk.
40 9.000.000 21 400 kV felt, indendørs gasisoleret stk.
50 16.000.000 22 150 kV felt, udendørs åben stk.
40 3.000.000 23 400 kV reaktor ekskl. felt stk.
40 8.000.000 24 150 kV reaktor inkl. felt stk.
40 8.000.000 25 400 kV station, startomkostninger (lave  

 miljøomkostninger) stk.
40 10.000.000 26 400 kV station, startomkostninger, (høje  

 miljøomkostninger) stk.
40 17.000.000 Bilag 4 Standardpriser og standardlevetider for netaktiver, som  

 indgår i åbningsbalancen pr. 1. januar 2000 Ved fastlæggelse af netaktivværdier i åbningsbalancerne  

 i henhold til § 28 anvendes de i nedenstående liste angivne  

 standardpriser og standardlevetider for netkomponenter, som ikke  

 fremgår af listen i bilag 3.
Ved den prisregulering, der foretages af standardprisen efter § 28,  

 anvendes et sammenvejet indeks for investeringsgoder med 25% lønandel  

 og 75 % investeringsgodeandel.
For netaktiver med en standardpris på  

 mere end 10 millioner kr. pr. km eller pr. stk. eller pr. pol udgør  

 lønandelen dog 10% og investeringsgodeandelen 90%.  

 Investeringsgodeandelen reguleres efter Nationalregnskabets  

 investeringsgodeindeks.
Lønandelen reguleres efter Danmarks Statistiks  

 lønindeks for ansatte i den private sektor.
 Række nr.
Netkomponent Måle-enhed Standard levetider Standard-pris 13 Transmissionsnet 132/150 kV kabel 14 City km 40 6.550.000 15 By km 40 5.000.000 16 Land km 40 3.500.000 17 Sø km 40 6.198.000 18 Transmissionsnet 132/150 kV luftledning 1  

 system km 40 1.200.000 19 Transmissionsnet 132/150 kV  luftledning 2  

 systemer km 40 1.900.000 20 Transformerstation 400 kV/132-150 kV 24 Pr. 132-150 kV felt, indendørs  

 gasisoleret felt 50 9.000.000 28 Transformerstation 132-150 kV/ 30-50-60  

 kV 29 Pr. 132-150 kV felt, udendørs  

 åben felt 40 4.800.000 30 Pr. 132-150 kV felt, indendørs  

 åben felt 50 5.300.000 31 Pr. 132-150 kV felt, indendørs  

 gasisoleret felt 50 9.000.000 32 Pr. 50-60 kV felt, udendørs  

 åben felt 40 1.800.000 33 Pr. 50-60 kV felt, indendørs  

 åben felt 50 1.950.000 34 Pr. 50-60 kV felt, indendørs  

 gasisoleret felt 50 4.200.000 35 Pr. 30 kV felt, indendørs  

 åben felt 50 2.200.000 36 Pr. 30 kV felt, indendørs  

 gasisoleret felt 50 1.750.000 37 Transformer ekskl. felt, 100 MVA stk.
50 6.000.000 38 Transformer ekskl. felt, 125 MVA stk.
50 7.750.000 39 Transformer ekskl. felt, 160 MVA stk.
50 7.000.000 40 Reaktor, kondensatorbatteri stk.
40 2.000.000 41 Transformerstation 30-50-60-132-150 kV/10-15-20  

 kV 42 City 44 Pr. 132-150 kV felt, indendørs  

 gasisoleret felt 45 9.000.000 46 Pr. 50-60 kV felt, indendørs  

 åben felt 40 2.600.000 47 Pr. 50-60 kV felt, indendørs  

 gasisoleret felt 45 4.200.000 48 Pr. 30 kV felt, indendørs  

 åben felt 45 3.200.000 49 Pr. 30 kV felt, indendørs  

 gasisoleret felt 45 1.800.000 50 Pr. 15-20 kV felt, indendørs  

 åben/kapslet  

                    Anføres i række 133  134 felt 45 51 Pr. 10 kV felt, indendørs åben/kapslet  

Anføres i række 137   139 felt 45 52 Transformer ekskl. felter Anføres i række 141   144 stk.
45 53 By 54 Pr. 132-150 kV felt, udendørs  

 åben felt 40 5.000.000 55 Pr. 132-150 kV felt, indendørs  

 gasisoleret felt 45 9.000.000 56 Pr. 50-60 kV felt, udendørs  

 åben felt 40 1.250.000 57 Pr. 50-60 kV felt, indendørs  

 åben felt 45 2.500.000 58 Pr. 50-60 kV felt, indendørs  

 gasisoleret felt 45 4.200.000 59 Pr. 30 kV felt, indendørs  

 åben felt 45 1.200.000 60 Pr. 30 kV felt, indendørs  

 gasisoleret felt 45 1.500.000 61 Pr. 15-20 kV felt, indendørs  

 åben/kapslet  

                    Anføres i række 146  147 felt 45 62 Pr. 10 kV felt, indendørs åben/kapslet  

Anføres i række 150  - 152 felt 45 63 Transformer ekskl. felter  

                           Anføres i række 154  

 157 stk.
45 64 Land 65 Pr. 132-150 kV felt, udendørs  

 åben felt 40 5.000.000 66 Pr. 132-150 kV felt, indendørs  

 gasisoleret felt 45 9.000.000 67 Pr. 50-60 kV felt, udendørs  

 åben felt 40 1.250.000 68 Pr. 50-60 kV felt, indendørs  

 åben felt 45 2.500.000 69 Pr. 50-60 kV felt, indendørs  

 gasisoleret felt 45 4.200.000 70 Pr. 30 kV felt, indendørs  

 åben felt 45 1.200.000 71 Pr. 30 kV felt, indendørs  

 gasisoleret felt 45 1.500.000 72 Pr. 15-20 kV felt, indendørs  

 åben/kapslet Anføres i række 159   161 felt 45 73 Pr. 10 kV felt, indendørs åben/kapslet Anføres i række 163   165 felt 45 74 Transformer ekskl. felter Anføres i række 167   170 stk.
45 76 Distributionsnet 50-60 kV jordkabel 77 City km 40 2.400.000 78 By km 40 1.800.000 79 Land km 40 1.500.000 80 Distributionsnet 30 kV jordkabel 81 City km 40 3.500.000 82 Distributionsnet 10-15-20 kV jordkabel 83 City km 40 550.000 84 By km 40 300.000 85 Land km 40 200.000 86 Distributionsnet 0,4 kV jordkabel inkl.  

 skabe 87 City km 40 450.000 88 By km 40 270.000 89 Land km 40 140.000 Distributionsnet 50-60 og 10-15-20 kV  

 luftledning 90 Distributionsnet 50-60 kV luftledning pr.  

 system km 40 500.000 91 Distributionsne0t 10-15-20 kV luftledning km 35 170.000 92 Distributionsnet 0.4 kV luftledning 93 City km 30 150.000 94 By km 30 125.000 95 Land km 30 105.000 96 Netstationer 10-15-20/0.4 kV (inkl. 2  

 transformere) 97 Muret bystationer (egen bygning) 98 City stk.
40 400.000 99 By/Land stk.
40 400.000 100 Muret bystation (rum til rådighed) 101 City stk.
40 321.000 102 By/Land stk.
40 321.000 103 Netstationer 10-15-20/0.4 kV (inkl. 1  

 transformer) 104 Muret bystationer (egen bygning) 105 City stk.
40 350.000 106 By/Land stk.
40 350.000 107 Muret bystation (rum til rådighed) 108 City stk.
40 205.000 109 By/Land stk.
40 205.000 110 Store kiosker > 630 kVA 111 City stk.
40 265.000 112 By stk.
40 250.000 113 Land stk.
40 225.000 114 Små kiosker < 630 kVA 115 City stk.
40 241.000 116 By stk.
40 190.000 117 Land stk.
40 190.000 118 Mastestationer/tårne stk.
40 200.000 119 Satellitstationer stk.
40 139.000 120 Målere > 63 A stk.
30 2800 121 Målere < 63 A stk.
30 600 122 Stikledninger luftledninger stk.
40 2250 123 Stikledninger Kabler stk.
40 3100 124 Antal opsamlingspunkter til  

 fjernaflæsning stk.
10 4200 125 Koblingsstationer Anføres i række 172  173 stk.
126 Signalkabler og tomrør mellem enheder Anføres i række 175 - 176 stk.
131 Specificerede poster 132 50   Pr. 15-20 kV felt, indendørs  

 åben/kapslet 133 50a  Pr. 15-20 kV felt, indendørs  

 åben/kapslet, høj belastning felt 45 250.000 134 50b  Pr. 15-20 kV felt, indendørs  

 åben/kapslet, middel belastning felt 45 85.000 136 51   Pr. 10 kV felt, indendørs  

 åben/kapslet 137 51a  Pr. 10 kV felt, indendørs  

 åben/kapslet, høj belastning felt 45 1.300.000 138 51b  Pr. 10 kV felt, indendørs  

 åben/kapslet, middel belastning felt 45 760.000 139 51c  Pr. 10 kV felt, indendørs  

 åben/kapslet, lav belastning felt 45 730.000 140 52   Transformer ekskl. felt 141 52a  Transformer ekskl. felt - 20 MVA og derover stk.
45 3.480.000 142 52b  Transformer ekskl. felt - 16 MVA og derunder stk.
45 2.160.000 143 52c  Slukkespole, 50-60 kV stk.
45 915.000 144 52d  Slukkespole, 10-15-20 kV, inkl. nulpunkt og  

 jordmodstand stk.
45 390.000 145 61   Pr. 15-20 kV felt, indendørs  

 åben/kapslet 146 61a  Pr. 15-20 kV felt, indendørs  

 åben/kapslet, høj belastning felt 45 200.000 147 61b  Pr. 15-20 kV felt, indendørs  

 åben/kapslet, middel belastning felt 45 425.000 149 62   Pr. 10 kV felt, indendørs  

 åben/kapslet 150 62a  Pr. 10 kV felt, indendørs  

 åben/kapslet, høj belastning felt 45 500.000 151 62b  Pr. 10 kV felt, indendørs  

 åben/kapslet, middel belastning felt 45 325000 152 62c  Pr. 10 kV felt, indendørs  

 åben/kapslet, lav belastning felt 45 300.000 153 63   Transformer ekskl. felt 154 63a  Transformer ekskl. felt - 20 MVA og derover stk.
45 2.500.000 155 63b  Transformer ekskl. felt - 16 MVA og derunder stk.
45 2.000.000 156 63c  Slukkespole, 50-60 kV stk.
45 700.000 157 63d  Slukkespole, 10-15-20 kV, inkl. nulpunkt og  

 jordmodstand stk.
45 327.500 158 72   Pr. 15-20 kV felt, indendørs  

 åben/kapslet 159 72a  Pr. 15-20 kV felt, indendørs  

 åben/kapslet, høj belastning felt 45 470.000 160 72b  Pr. 15-20 kV felt, indendørs  

 åben/kapslet, middel belastning felt 45 400.000 161 72c  Pr. 15-20 kV felt, indendørs  

 åben/kapslet, lav belastning felt 45 400.000 162 73   Pr. 10 kV felt, indendørs  

 åben/kapslet 163 73a  Pr. 10 kV felt, indendørs  

 åben/kapslet, høj belastning felt 45 300.000 164 73b  Pr. 10 kV felt, indendørs  

 åben/kapslet, middel belastning felt 45 300.000 165 73c  Pr. 10 kV felt, indendørs  

 åben/kapslet, lav belastning felt 45 300.000 166 74   Transformer ekskl. felt 167 74a  Transformer ekskl. felt - 20 MVA og derover stk.
45 2.500.000 168 74b  Transformer ekskl. felt - 16 MVA og derunder stk.
45 2.000.000 169 74c  Slukkespole, 50-60 kV stk.
45 420.000 170 74d  Slukkespole, 10-15-20 kV, inkl. nulpunkt og  

 jordmodstand stk.
45 130.000 171 125 Koblingsstationer 172 125a Koblingsstation stk.
40 120.000 173 125b Slukkespole, 10-15-20 kV, inkl. nulpunkt og  

 jordmodstand stk.
