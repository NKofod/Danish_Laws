Bekendtgørelse om revision af  

 amtsrådets opgørelse til brug  

 for beregning af refusion til forberedende voksenundervisning  

 (FVU-revisionsbekendtgørelsen) I medfør af § 16, stk. 5, i lov nr. 487 af 31. maj 2000  

 om forberedende voksenundervisning fastsættes:
 § 1. Revisionen udføres af amtsrådets  

 revisor.
 § 2. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revision af statens regnskaber mv. og nærmere  

 præciseret i stk. 2 og §§ 3-6.
Stk. 2. Ved revisionen efterprøves, om  

 refusionsopgørelsen er rigtigt, og om de dispositioner, der er  

 omfattet af opgørelsen, er i overensstemmelse med love og andre  

 forskrifter, samt med indgåede aftaler og sædvanlig praksis.
Der  

 foretages endvidere en vurdering af, hvorvidt der er taget skyldige  

 økonomiske hensyn ved forvaltningen af de midler, der er omfattet af  

 refusionsopgørelsen.
 § 3. Revisionens omfang afhænger af  

 refusionsmodtagers administrative struktur og forretningsgange, herunder den  

 interne kontrol og andre forhold af betydning for regnskabsaflæggelsen.  

 Desuden har refusionens størrelse betydning for revisionens  

 omfang.
 § 4. Ved revisionen skal revisor  

 efterprøve:
 1)	Om refusionsopgørelsen er rigtig, dvs. uden væsentlige  

 fejl og mangler.
 2)	Om refusionsopgørelsen alene omfatter aktiviteten og  

 amtsrådets faktiske udgifter til forberedende voksenundervisning  

 opgjort i henhold til bekendtgørelse om refusion af amtskommunale  

 udgifter til forberedende voksenundervisning  

 (FVU-refusionsbekendtgørelsen).
 3)	Om den amtskommunale uddannelsesinstitution eller  

 driftsoverenskomstpart har udvist sparsommelighed.
 Stk. 2. Revisionen udføres ved stikprøvevise  

 undersøgelser.
 § 5. Amtsrådet skal give revisor de  

 oplysninger, som må anses af betydning for bedømmelsen af  

 refusionsopgørelsen samt for revisors vurdering af forvaltningen.  

 Amtsrådet skal give revisor adgang til at foretage de  

 undersøgelser, denne finder nødvendige og skal sørge  

 for, at revisor får de oplysninger og den bistand, som revisor anser  

 for nødvendig for udførelsen af sit hverv.
§ 6. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give amtsrådet meddelelse herom,  

 samt at påse, at amtsrådet inden 3 uger giver  

 Undervisningsministeriet meddelelse herom.
I modsat fald er det revisors  

 pligt at orientere Undervisningsministeriet.
Revisors bemærkninger  

 indsendes sammen med meddelelsen.
§ 7. Den reviderede refusionsopgørelse  

 forsynes med en påtegning, hvoraf det skal fremgå, at  

 opgørelsen er revideret i overensstemmelse med reglerne i denne  

 bekendtgørelse.
Forbehold skal fremgå af påtegningen.
 Stk. 2. Revisor skal afgive en revisionsberetning med revisors  

 vurdering og konklusion vedrørende den udførte revision, jf.  

 § 4. Beretningen kan afgives i tilslutning til påtegningen eller i  

 en revisions-protokol.
 Stk. 3. Kopi af revisionsberetningen indsendes af  

 amtsrådet til Undervisningsministeriet sammen med det påtegnede  

 refusionsregnskab.
 § 8. Bekendtgørelsen træder i kraft den 22.  

 december 2001, og har virkning for opgørelser i henhold til  

 bekendtgørelse om refusion af amtskommunale udgifter til forberedende  

 voksenundervisning (FVU-refusionsbekendtgørelsen) fra og med  

 finansåret 2001.
