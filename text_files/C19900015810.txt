(Til amtskommunerne og Københavns og  

 Frederiksberg Kommuner) 1.
I afsnit 21, stk. 1, 2. pkt., i Socialministeriets cirkulære af 17,  

 december 1986 om bistandslovens bestemmelser om instututionerne under  

 amtskommunerne er det fastsat, at for selvejende institutioner, der er  

 oprettet efter den 31. marts 1976, vil kapitalen i tilfælde af institutionens  

 nedlæggelse i almindelighed med tilslutning fra samtlige bestyrelsesmedlemmer  

 og med godkendelse fra såvel det amtsråd, hvormed institutionen har indgået  

 overenskomst, som Socialstyrelsen være at anvende til et tilsvarende socialt  

 eller sundhedsmæssigt formål.
For så vidt angår selvejende institutioner, der  

 er oprettet og anerkendt eller drevet i henhold til tidligere gældende  

 lovgivning før den 1. april 1976, er det i afsnit 22, stk. 3, i samme  

 cirkulære fastsat, at i tilfælde af en sådan institutions nedlæggelse efter  

 den 31. marts 1976 kan det amtsråd, hvormed institutionen har indgået  

 overenskomst, og Socialstyrelsen fortolke de ældre vedtægtsbestemmelser om  

 kapitalens videre anvendelse ud fra retningslinierne for institutionsforsorg  

 efter bistandsloven sammenholdt med reglerne herom i tidligere gældende  

 lovgivning.
 Som et led i afbureaukratiseringsbestræbelserne har Socialministeriet  

 bestemt, at de godkendelses- og fortolkningsbeføjelser, der ved de omtalte  

 regler er tillagt amtsrådene og Socialstyrelsen, fremtidigt udøves af  

 amtsrådene uden styrelsens medvirken, medmindre den selvejende institutions  

 bestyrelse ønsker sagen forelagt Socialstyrelsen.
 Der foretages derfor følgende ændringer af det omtalte cirkulære:
a.
I cirkulærets afsnit 21, stk. 1, 2. pkt., udgår ordene  

 »såvel« og »som Socialstyrelsen«, og som nyt 3. pkt.  

 efter samme bestemmelse tilføjes følgende: »Såfremt bestyrelsen vil  

 fastholde en eventuel bestemmelse i vedtægten om, at den fremtidige  

 anvendelse af kapitalen skal godkendes af Socialstyrelsen, kan bestyrelsen  

 forelægge spørgsmålet om den fremtidige anvendelse af kapitalen for  

 Socialstyrelsen, der herefter vil tage stilling til dette spørgsmål.« b.
I cirkulærets afsnit 22, stk. 3, udgår ordene »og  

 Socialstyrelsen«, og som nyt 2. pkt. efter samme bestemmelse tilføjes  

 følgende: »Såfremt bestyrelsen vil fastholde en eventuel bestemmelse i  

 vedtægten om, at den fremtidige anvendelse af kapitalen skal godkendes af  

 Socialstyrelsen, kan bestyrelsen forelægge spørgsmålet om den fremtidige  

 anvendelse af kapitalen for Socialstyrelsen, der herefter vil tage stilling  

 til dette spørgsmål; Socialstyrelsen har i givet fald samme  

 fortolkningsbeføjelse som den i 1. pkt. angivne.« 2.
 Det henstilles, at anvendelsen af de som bilag 1 og 2 til ovennævnte  

 cirkulære offentliggjorte standardvedtægter i overensstemmelse med det  

 foranstående fremtidig sker på den måde, at ordene »såvel« og  

 »som fra Socialstyrelsen« i standardvedtægternes § 10, stk. 1,  

 betragtes som bortfaldet.
 Socialstyrelsen, den 17. juli 1990.
