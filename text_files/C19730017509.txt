Ved lov nr. 310 af 9. juni 1971 er der fastsat nye regler for beskatningen  

 af pensionsordninger m.v.
Lovens kapitel 3 indeholder regler om den afgift,  

 der skal betales, når der sker udbetaling fra eller disponeres over  

 pensionsordninger, der omfattes af lovens afsnit I.
Afgiftsberegningen m.v.  

 er omtalt dels i cirkulære af 22. februar 1973 om pensionsbeskatningsloven  

 dels i den afgiftsvejledning, som er udsendt til de skattelignende  

 myndigheder.
I lovens kapitel 5 (§ 48) er optaget regler om en særlig  

 tillægsskat, der skal betales af personer, som skal betale afgift ved  

 ophævelse m.v. af forsikringer med løbende udbetalinger (renteforsikringer)  

 og rateforsikringer i pensionsøjemed.
Ved en ved lov nr. 352 af 13. juni 1973  

 gennemført ændring af pensionsbeskatningsloven er det tillige bestemt, at  

 tillægsskat skal betales ved ophævelse m.v. af en kapitalforsikring eller  

 opsparing i pensionsøjemed.
I nærværende cirkulære redegøres der for  

 påligningen og opkrævningen af denne tillægsskat.
I.
Pligten til at svare tillægsskat.
 Pligten til at svare tillægsskat påhviler efter lovens § 48, stk. 1,  

 personer, der skal betale 35 pct.-afgift af rateforsikringer i  

 pensionsøjemed, jfr. lovens §§ 8-9, renteforsikringer, jfr. § 2, nr. 4, og §  

 7, samt rateforsikringer med tilknyttet livrente, jfr. § 5. Efter  

 ændringsloven af 13. juni 1973 skal der endvidere svares tillægsskat, såfremt  

 der efter 1. juli 1973 indtræder afgiftspligt med 35 pct. ved ophævelse m.v.  

 af en kapitalforsikring eller opsparing i pensionsøjemed.
 Om tidspunktet for afgiftspligtens indtræden og beregningen af det  

 afgiftspligtige beløb henvises til cirkulæret af 22. februar 1973 og  

 afgiftsvejledningen.
 Tillægsskat skal kun betales af personer, der er fuldt skattepligtige her  

 til landet på tidspunktet for afgiftspligtens indtræden.
 Når afgiftspligt indtræder for en rateforsikring, efter at den tidligere  

 ejer er afgået ved døden, f.eks. fordi retten til udbetaling overgår til en  

 person, der ikke er indkomstskattepligtig af raterne, eller fordi den som  

 begunstiget indsatte ægtefælle eller barn konverterer de  

 indkomstskattepligtige rater til en engangsudbetaling, betales der ikke  

 tillægsskat.
 Ved finansministeriets bekendtgørelse nr. 75 af 16. marts 1972 er der  

 fastsat regler om fritagelse for tillægsskat i visse tilfælde af tilbagekøb  

 af en renteforsikring.
II.
Beregning af tillægsskatten.
Det beløb, hvoraf tillægsskatten skal betales, er det samme beløb, som 35  

 pct.-afgiften beregnes af.
Det tillægsskattepligtige beløb skal opføres på  

 selvangivelsen for det forudgående indkomstår.
Som kontrolbilag til  

 selvangivelsen tilsendes der skattemyndighederne en kopi af  

 forsikringsselskabets eller pengeinstituttets afgiftsanmeldelse.
Det  

 tillægsskattepligtige beløb fremgår af anmeldelsen således:
 1. Ved ophævelse af en rente- eller rateforsikring:  

 Afgiftsanmeldelse A, beløbet i rubrik 22 med fradrag af et eventuelt beløb i  

 rubrik 23.
 2. Ved ophævelse af en kapitalforsikring i  

 pensionsøjemed: Afgiftsanmeldelse A, beløbet i rubrik 10 med fradrag af et  

 eventuelt beløb i rubrik 13.
 3. Ved ophævelse af en opsparing i pensionsøjemed:  

 Afgiftsanmeldelse B, beløbet i rubrik 10 med fradrag af et eventuelt beløb i  

 rubrik 13.
Tillægsskatten beregnes på samme måde som den almindelige indkomstskat ved  

 kildeskattedirektoratets foranstaltning med bistand af kommunerne.
De  

 myndigheder, der beregner skatten, kan selv berigtige eventuelle skrivefejl,  

 regnefejl o.l.
Beregningen af tillægsskatten foretages således:
Den afgiftspligtiges skattepligtige indkomst for det indkomstår, hvori  

 afgiftspligten er indtrådt, forhøjes med det beløb, hvoraf der i henhold til  

 lovens §§ 28 til 31, jfr. 34, beregnes afgift med 35 pct.
Der beregnes  

 herefter indkomstskat til staten, amtskommunen og kommunen, dels af den  

 således forhøjede indkomst, dels af den ansatte skattepligtige indkomst.
Ved skatteberegningen af den forhøjede indkomst indrømmes hustrufradrag og  

 personfradrag med samme beløb som ved den almindelige skatteberegning.  

 Personfradrag og hustrufradrag indrømmes herefter kun i det omfang, disse  

 fradrag ikke er overført til den anden ægtefælle ved beregningen af skatten  

 af den ansatte indkomst, og der foretages ikke regulering af personfradrag  

 efter kildeskattelovens § 37B og hustrufradrag under hensyn til størrelsen af  

 den forhøjede indkomst.
Nedslag for renteindtægter og nedslag efter  

 udskrivningslovens § 3, stk. 4, og § 5 indrømmes ligeledes med samme beløb  

 ved de to skatteberegninger.
Skatten af den ansatte indkomst fradrages i skatten af den forhøjede  

 indkomst, hvorved skatten af indkomstforhøjelsen fremkommer.
Dette  

 skattebeløb nedsættes med 35 pct.-afgiften, og det herefter resterende beløb  

 udgør tillægsskatten.
Er den afgiftspligtige en gift kvinde, som er sambeskattet med manden, og  

 har hendes arbejdsgiver ydet bidrag til ordningen, forhøjes hendes særskilte  

 indkomst, og hun skal betale den beregnede tillægsskat.
Er hun ikke særskilt  

 ansat til skat, anses hendes særskilte indkomst i denne forbindelse for 0. Er  

 der tale om en rente- eller rateforsikring, som arbejdsgiveren ikke har  

 bidraget til, forhøjes mandens skattepligtige indkomst.
Hvis en mand har en medhjælpende hustru, jfr. kildeskattelovens § 37A, og  

 han skal betale tillægsskat, beregnes denne på grundlag af den del af  

 indkomsten, der ved den ordinære skatteberegning er henført til ham, idet  

 denne indkomst forhøjes med det afgiftspligtige beløb.
Hvis tillægsskatten  

 skal betales af den medhjælpende hustru sker beregningen med udgangspunkt i  

 den indkomst, der efter § 37A er overført til hende med tillæg af hendes  

 eventuelle særskilte indkomst.
Også i tilfælde, hvor der er medhjælpende hustru, ydes der kun  

 personfradrag m.v. i det omfang, det ikke er overført til den anden ægtefælle  

 ved den ordinære skatteberegning.
Der skal ikke foretages regulering af  

 fradraget for medhjælpende hustru.
 Hvis den afgiftspligtige kun er fuldt skattepligtig her i landet en del af  

 året, omregnes den skattepligtige indkomst til et helt års indkomst.  

 Forhøjelsen lægges til helårsindkomsten, hvorefter tillægsskatten beregnes  

 som ovenfor anført.
Det bemærkes, at der ikke er tale om en egentlig forhøjelse af den  

 skattepligtige indkomst.
Forhøjelsen har således ikke virkning på f.eks.  

 reglerne om nedslag for renteindtægter eller om boligsikring.
Den beregnede  

 tillægsskat er heller ikke en forhøjelse af de almindelige indkomstskatter,  

 og tillægsskatten skal derfor ikke medregnes blandt de skatter, som skal  

 rummes inden for skatteloftet, jfr. udskrivningslovens §§ 3 og 5. Der  

 beregnes ikke 8 pct.-tillæg til tillægsskatten.
III.
Ansættelse, påklage og opkrævning.
 De for almindelige indkomstskatter til staten gældende regler om  

 indgivelse af selvangivelse, om ansættelse og om påklage af ansættelsen  

 finder anvendelse vedrørende tillægsskatten for så vidt de er forenelige med  

 bestemmelserne i loven, jfr. § 48, stk. 5.
Det betyder bl.a., at det tillægsskattepligtige beløb først skal  

 selvangives i begyndelsen af det kalenderår, der følger nærmest efter det  

 indkomstår, hvori afgiftspligt er indtrådt.
Dette gælder også, selv om  

 skattepligten er ophørt i løbet af indkomståret.
Selvangivelsesblanketten  

 indeholder som foran anført en særlig rubrik vedrørende det  

 tillægsskattepligtige beløb.
Hvis den afgiftspligtige, efter at afgiftspligten er indtrådt, men inden  

 for samme indkomstår, afgår ved døden, skal boet svare tillægsskatten.
Det er  

 dog en forudsætning, at der foretages afsluttende ansættelse for  

 mellemperioden.
Beløbet er ikke omfattet af reglen i kildeskattelovens § 14,  

 stk. 2, hvorefter skattebetalingen i mellemperioden i visse tilfælde er  

 endelig, og beløbet medregnes ikke i de der nævnte skattebeløb på henholdsvis  

 500 kr. og 4.000 kr.
 Ligningen og ansættelsen af det tillægsskatpligtige beløb foretages af  

 samme kommune og skatteråd, som foretager ligningen iøvrigt for den  

 pågældende for det indkomstår, hvori afgiftspligten er indtrådt.
 De kommunale ligningsmyndigheder skal foretage indberetning til  

 kildeskattedirektoratet om de foreløbige ansættelser af det  

 tillægsskattepligtige beløb og om eventuelle ændringer jfr.  

 kildeskattedirektoratets vejledning vedr. indberetning m.v. af slutligning  

 for 1972. På grundlag af ligningsmyndighedernes indberetning beregner  

 kildeskattedirektoratet herefter tillægsskatten.
Afgørelsen af, om betingelserne for at fritage for tillægsskat efter  

 bekendtgørelse nr. 75 af 16. marts 1972 er opfyldt, træffes af det pågældende  

 forsikringsselskab.
Skatterådet kan ændre forsikringsselskabets afgørelse.
 Ansættelsen af det tillægsskattepligtige beløb og beregningen af  

 tillægsskatten kan påklages til landsskatteretten efter de almindelige regler  

 herom.
Ifølge § 48, stk. 3, betales tillægsskatten i 3 rater med forfaldsdage den  

 1. i hver af månederne september, oktober og november.
Sidste rettidige  

 betalingsdag er den 20. i forfaldsmåneden.
Betalingsfristen forlænges dog til  

 den følgende hverdag, hvis den 20. falder på en lørdag eller en helligdag.  

 Udgør tillægsskatten mindre end 100 kr. opkræves beløbet ikke.
Betales  

 tillægsskatten ikke rettidigt, betales en statskassen tilfaldende rente på 1  

 pct. pr. påbegyndt måned fra forfaldsdagen at regne.
 Tillægsskatten opkræves ved kildeskattedirektoratets foranstaltning med  

 bistand af kommunerne, jfr. finansministeriets bekendtgørelse af 6. juni  

 1973.
Af tillægsskatten tilfalder 33,33 den skattepligtige skattekommune for det  

 kalenderår, hvori afgiftspligt er indtrådt.
Hvis den skattepligtige er et  

 dødsbo, tilfalder nævnte 33,33 afdødes skattekommune for det kalenderår,  

 hvori dødsfaldet indtrådte.
Er ingen kommune berettiget til andel i afgiften,  

 tilfalder tillægsskatten fuldt ud statskassen.
Ved tilbagebetaling eller  

 nedsættelse af tillægsskatten eller ved delvis uerholdelighed fordeles  

 reduktionen forholdsmæssigt mellem statskassen og kommunen.
Kommunens andel  

 afregnes af staten samtidig med afregningen efter kildeskattelovens § 64,  

 stk. 3 og 4, af kommunal indkomstskat og kirkelige afgifter.
 Skattedepartementet, den 23. juli 1973.
Hans P.
Gøtrik.
/J.
C.
Skjødt.
