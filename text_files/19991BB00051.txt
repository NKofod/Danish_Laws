Fremsat den 24. november 1999 af Keld Albrechtsen&nbsp  

 ;(EL) og Søren Kolstrup (EL) Forslag til folketingsbeslutning om bedre kontrol med butikkers salg af fødevarer Folketinget opfordrer regeringen til at foretage de  

 ændringer i administrative forskrifter og fremsætte de  

 lovforslag, der måtte være nødvendige til at  

 sikre, at Levnedsmiddelkontrollen ved grove overtrædelser får  

 kompetence til at udstede bøder eller lukke butikken ved inddragelse  

 af momsregistreringen, at Told og Skat sender meddelelse til Levnedsmiddelkontrollen i  

 forbindelse med momsregistrering af fødevarebutikker, og at nye butiksejere får tilsendt information om regler og  

 lovgivning ved salg af fødevarer og får pligt til at sætte  

 sig ind i dem.
Bemærkninger til forslaget Det er kommet så vidt med hyppigheden  

 og grovheden af ulovligheder i forbindelse med salg af fødevarer, at  

 det er nødvendigt, at Folketinget sender et håndgribeligt signal  

 om, at dette ikke tolereres.
Det kan gøres ved at give  

 Levnedsmiddelkontrollen udvidede beføjelser.
 Ifølge aviserne i sommeren 1999 drejer problemerne  

 sig om ulovlig import af fødevarer, manglende dansk mærkning af  

 fødevarer, ulovlige indholdsstoffer i fødevarerne, forkert  

 opbevaring af varer, som skal opbevares nedkølet, samt lagre med  

 manglende dokumentation for varernes oprindelse.
Chef for Levnedsmiddelkontrollen i København,  

 Jørgen Højmark, udtaler i Politiken den 3. juli 1999: »Vi kan  

 kun lukke butikkerne, indtil sagen er bragt i orden.
Bøder skal  

 domstolene give, og dem skal vi indstille gennem politiet.
Der går ofte  

 op til et helt år, før bøden skal betales.
Og med den  

 store udskiftning, der er i ejerforholdene på dette område, er  

 situationen håbløs.
Halvdelen af småbutikkerne i  

 København skifter ejere hvert år«.
Det er ifølge  

 Levnedsmiddelkontrollen i København derfor nødvendigt med  

 magtbeføjelser bl.a. i form af ret til at forhindre, at butikken  

 bliver åbnet igen.
Efter fødevarelovens § 79 er der hjemmel til at  

 udstede administrative bøder i mindre, ukomplicerede sager.
Med dette  

 beslutningsforslag ønsker forslagsstillerne at pålægge  

 regeringen at udnytte denne hjemmel, samt at Levnedsmiddelkontrollen gives  

 udvidede beføjelser til ved gentagne og/eller grove  

 overtrædelser af fødevarelovgivningen at udstede administrative  

 bøder eller til at lukke butikken ved at inddrage momsregistreringen.  

 Det kan sammenlignes med de beføjelser, færdselspolitiet har til  

 at give administrative bøder ved overtrædelse af  

 færdselsloven og til at inddrage bilers registreringsplader i visse  

 tilfælde.
Sådanne afgørelser foretaget af  

 Levnedsmiddelkontrollen skal naturligvis kunne prøves for  

 domstolene.
 Selve den præventive virkning vil sandsynligvis  

 være stor, således at det ikke bliver særligt ofte, at det  

 bliver nødvendigt at benytte magtbeføjelserne.
Det vil også være af betydning at få  

 indført det som et formelt krav, at butiksindehaverne har sat sig ind  

 i den lovgivning, der gælder ved handel med fødevarer.
Til  

 gengæld vil Levnedsmiddelkontrollen yde den service at tilsende nye  

 butiksejere reglerne.
For at kunne det er Levnedsmiddelkontrollen nødt  

 til at blive oplyst af Told og Skat om åbning af nye  

 fødevarebutikker.
 Det vil både være en fordel for forbrugerne og  

 for den majoritet af fødevarebutikkerne, som opfører sig  

 ordentligt, at få nedbragt antallet af overtrædelser  

 væsentligt.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om bedre kontrol med  

 butikkers salg af fødevarer.
(Beslutningsforslag nr.
B 51).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
