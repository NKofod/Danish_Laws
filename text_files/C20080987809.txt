Kapitel 1   Kontrollens omfang og tilrettelæggelse Kapitel 2   Kontrollens udførelse Kapitel 3   Antalskontrol og statistiske oplysninger Kapitel 4   Indberetning af kontrollen Kapitel 5   Efterkontrol og opbevaring af materiale Kapitel 6   Tidsforbrug og registrering Kapitel 7   Ikrafttrædelse og ophævelse Bilag 1 Bilag 2 Bilag 3 Bilag 4 Cirkulære om handyrpræmieordningen ved EU- og 3. landsautoriserede slagterier underlagt EUROP-klassificeringsordningen  kontrol med identitet og registrering (Til fødevareregionerne) I henhold til artikel 36 i Kommissionens forordning (EF) nr. 796/2004 af 21. april 2004 om gennemførelsesbestemmelser vedrørende krydsoverensstemmelse, graduering og det integrerede forvaltnings- og kontrolsystem som omhandlet i Rådets forordning (EF) nr. 1782/2003 om fastlæggelse af fælles regler for den fælles landbrugspolitiks ordninger for direkte støtte og om fastlæggelse af visse støtteordninger for landbrugere, og i henhold til § 2, stk. 3, i bekendtgørelse nr. 1290 af 8. december 2006 om ydelse af præmier for handyr og moderfår, udføres kontrol med handyrpræmie­ord­ningen af fødevareregionerne i samarbejde med Klassificeringsudvalget for Svin, Kvæg og Får.
Kapitel 1 Kontrollens omfang og tilrettelæggelse § 1. Kontrollen med handyrpræmieordningerne efter dette cirkulære skal kun foretages på de af Direktoratet for FødevareErhverv udvalgte slagterier for det pågældende år.
Kontrolpersonalet ved sådanne udvalgte slagterier vil modtage besked fra fødevareregionen om udvælgelsen.
 § 2. Fødevareregionens kontrollør skal udføre kontrollen som beskrevet i §§ 3-9. Kontrollen som angivet i §§ 3-5 udføres som en 2 % kontrol af alle handyr (kategori 1, 2, 3 og 4, jf. bilag 1), der slagtes på det pågældende slagteri i perioden fra 1. januar til og med 31. december det pågældende år, mens kontrollen beskrevet i §§ 6-8 omfatter alle handyr, der slagtes på slagteriet i samme periode.
Stk. 2. Udvælgelse af dyr til kontrol skal ske tilfældigt (random sampling) indenfor de i stk. 2 an­giv­ne kategorier af handyr.
Endvidere skal kontrollen udføres løbende i den angivne kontrol­perio­de, enten dagligt, eller hvis fødevareregionens kontrollør skønner det mere hensigtsmæssigt af hensyn til det øvrige arbejdes tilrettelæggelse, med en anden frekvens (fx 1 eller 2 gange ugentligt).
Kapitel 2 Kontrollens udførelse § 3. Fødevareregionens kontrollør skal for de handyr, der udvælges til kontrol, notere følgende i rubrikkerne forbeholdt fødevareregionens kontrollør i bilag 2:
 1) Slagtedato.
 2) CKR-nummer og evt. slagtenummer.
 3) Kategori (kategori 1, 2, 3 eller 4, jf. bilag 1).
 4) Slagtekroppens varme vægt.
 § 4. Fødevareregionens kontrollør skal på dagen for kontrollens udførelse sammenholde de note­rede oplysninger, jf. § 3, med slagteriets registreringer.
 Stk. 2. Ved fund af uoverensstemmelse skal fødevareregionens kontrollør verificere det registre­re­de.
  For uoverensstemmelse i CKR-nr. ved hjælp af CHR-registret (www.glr-chr.dk), vognmands­lister og evt. afklippede øremærker.
 For uoverensstemmelse i kategori.
Hvis den ene part har registreret dyret som en stud foretages inspektion af den pågældende slagtekrop (er der arvæv på resterne af m. cremaster i inguinal­kanalen, eller er der en klar snitflade som tegn på at testiklen er afskåret i forbindelse med slagt­ningen?). Hvis det drejer sig om en uoverensstemmelse, der kan afgøres ud fra dyrets alder skal dyrets fødselsdato findes ved opslag i CHR-registret og alderen på slagtetidspunktet beregnes (pla­cering i kategori 1, 2 eller 3 bestemmes af tyrens alder på slagtetidspunktet).
Stk. 3. Fødevareregionens kontrollør skal beskrive sådanne uoverensstemmelser i bemærkningsfeltet på bilag 2, evt. uddybet på et separat vedlagt bilag.
Beskrivelsen skal ske pr.
CKR-nr. og inde­hol­de en angivelse af kontrollens registrering, slagteriets registrering, samt hvad der er fundet ved de i stk. 2 beskrevne undersøgelser.
§ 5. Det udfyldte bilag 2 underskrives og stemples.
Bilaget vedlagt kopi af evt. bilag, jf. § 4, stk. 3, overdrages til inspektøren fra Klassificeringsudvalget for Svin, Kvæg og Får, som skal udføre do­ku­mentationskontrol.
 Stk. 2. Kopi af bilag 2 og evt. vedlagte bilag, jf. § 4, stk. 3 i original indsendes af fødevarere­gion­ens kontrollør til fødevareregionen, jf. § 11.
 § 6. Fødevareregionens kontrollør skal notere følgende oplysninger for alle handyr isat røde øre­mærker, handyr direkte importeret med henblik på slagtning samt alle handyr, der kasseres ved AM-kontrollen, i rubrikkerne i bilag 3:
 1) Slagtedato.
2) CKR-nummer og/eller evt. andre mærker (fremmede øremærker eller lign.) 3) Kategori (kategori 1, 2, 3 eller 4, jf. bilag 1).
 4) Korrigerede vægt (kold vægt).
 5) For dyr kasseret ved AM-kontrollen tillige kassationsårsagen.
 § 7. De noterede oplysninger i bilag 3, jf. § 6, sammenholdes med slagteriets registreringer samt med de korrigerede registreringer, som tilsendes fra Kødbranchens Fællesråd (orangestribede lister) til kontrol af, at disse handyr er korrekt registreret med leveringskode (kode 6 for røde øremærker, kode 5 for direkte importeret kvæg og kode 4 for AM-kasserede dyr).
 Stk. 2. Ved fund af uoverensstemmelser mellem det af kontrollen registrerede og oplysningerne på de orangestribede lister beskrives uoverensstemmelsen i bemærkningsfeltet i bilag 3. Bilaget vedlæg­ges kopi af kassationsattester, kvægpas eller andre relevante dokumenter.
§ 8. Det udfyldte bilag 3 underskrives og stemples.
Bilaget vedlagt kopi af evt. relevante doku­men­ter jf. § 7, stk. 2, indsendes til fødevareregionen jf. § 11.
Kapitel 3 Antalskontrol og statistiske oplysninger § 9. På slagterier udtaget til kontrol skal fødevareregionens kontrollør føre fortegnelse over antal­let af slagtedyr modtaget ved AM-kontrol med angivelse af dato for modtagelse og antal dyr leveret med hver enkelt vognmand.
Herudover skal fødevareregionens kontrollør føre fortegnelse over det daglige antal slagtede dyr.
Stk. 2. Antallet af dyr modtaget og registreret i forbindelse med AM-kontrollen sammenholdes ugentligt med antallet af slagtede dyr og med det antal slagtede dyr, som slagteriet har registreret.
Disse ugentlige antal skal stemme overens.
 Stk. 3. Findes tallene, jf. stk. 2, ikke at stemme, skal dette indberettes særskilt til Fødevarestyrelsen i Mørkhøj.
 § 10. Til brug for en statistisk vurdering og indberetning af kontrollen med ordningen skal fødevareregionens kontrollør i bilag 4 angive følgende oplysninger for alle uger, uanset om der slagtes handyr i den pågældende uge:
 1) Det totale antal handyr slagtet.
 2) Antal nødslagtede handyr.
 3) Antal handyr kasseret ved PM-kontrol.
 4) Antal handyr kasseret ved AM-kontrol, jf. bilag 3.
 5) Antal handyr isat røde øremærker, jf. bilag 3.
 6) Antal handyr direkte importeret til slagtning, jf. bilag 3.
 7) Antal handyr kontrolleret, jf. bilag 2.
 8) Antal konstaterede fejl, jf. bilag 2 og 3 og § 9, stk. 2.
 9) Evt. bemærkninger.
Stk. 2. Det udfyldte bilag 4 underskrives og stemples.
Bilaget indsendes til fødevareregionen, jf. § 11.
Kapitel 4 Indberetning af kontrollen § 11. Følgende bilag indsendes til fødevareregionen kvartalsvis:
 1) Kopi af bilag 2 og evt. vedlagte bilag, jf. § 4, stk. 3 i original.
 2) Bilag 3 evt. vedlagt kopi af relevante dokumenter, jf. § 7, stk. 2.
 3) Bilag 4.
Kapitel 5 Efterkontrol og opbevaring af materiale § 12. Der gøres opmærksom på, at EU-revisionsmyndighederne med mellemrum kontrollerer, hvorvidt administrationen af  herunder kontrollen med  ordningerne er tilfredsstillende.
Ved en sådan kontrol kan revisionsmyndighederne ønske også at efterse det grundmateriale, der findes på slagterierne i form dels af virksomhedernes registreringer, dels af kontrollens optegninger m.v., hvor­for dette materiale skal udarbejdes og opbevares omhyggeligt.
Stk. 2. Alt materiale vedrørende udført kontrol skal opbevares i kopi i mindst 5 år.
Materialet opbevares således, at det er opdelt efter slagteuger.
Kapitel 6 Tidsforbrug og registrering § 13. Tidsforbruget ved kontrol med denne ordning registreres under aktivitetsnummer 1661 for den del, der udføres af fødevareregionens kontrol på virksomheden.
Registreringen sendes til fødevareregionen evt. sammen med bilagene som nævnt i § 11. Fødevareregionens personale registrerer tidsforbruget i Timesag på aktivitetsnummer 8450.
Kapitel 7 Ikrafttrædelse og ophævelse § 14. Dette cirkulære træder i kraft og anvendes fra den 1. januar 2009.
 Stk. 2. Dette cirkulære erstatter cirkulære nr. 10343 af 21. december 2007 om slagtepræmie- og handyrpræmieordningerne ved EU- og 3. lands autoriserede slagterier underlagt EUROP-klassificeringsordningen  kontrol med identitet og registrering.
