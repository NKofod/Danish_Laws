Nr LSF 288 Forslag til Lov om ændring af lov om kommunal beskæftigelsesindsats  

 (Oplæringsydelse) Fremsat af arbejdsministeren (Kirkegaard) den 12. maj 1992 Vedtaget ved tredjebehandling den 17. juni 1992 Lov nr. 471 af 24/06/1992 § 1 I lov nr. 379 af 13. juni 1990 om kommunal beskæftigelsesindsats  

 foretages følgende ændringer:
 1. I § 9 indsættes efter stk. 1 som nye stykker:
 »Stk. 2. Ydelsen til kontanthjælpsmodtagere under 23 år på  

 beskæftigelsesprojekter udgør fra den 1. april 1993 følgende  

 (oplæringsydelse):
1) første gang en kontanthjælpsmodtager aktiveres i et  

 beskæftigelsesprojekt, vil ydelsen være 50 kr. pr. time, 2) anden gang en kontanthjælpsmodtager aktiveres i et  

 beskæftigelsesprojekt, vil ydelsen være 60 kr. pr. time, hvis der kan  

 fremvises et oplæringsbevis, jf. § 12, stk. 3, og 3) tredje og efterfølgende gange en kontanthjælpsmodtager aktiveres i et  

 beskæftigelsesprojekt, vil ydelsen være 67 kr. pr. time, hvis der kan  

 fremvises et oplæringsbevis, jf. § 12, stk. 3.
 Stk. 3. For de 23-24-årige kontanthjælpsmodtagere udgør  

 oplæringsydelsen fra 1. april 1993 67 kr. pr. time ved aktivering på  

 beskæftigelsesprojekter.
Stk. 4. Den i stk. 2 og 3 nævnte ydelse reguleres een gang årligt  

 med satsreguleringsprocenten, jf. lov om en satsreguleringsprocent.« Stk. 2 og 3 bliver herefter stk. 5 og 6.
 2. § 12, stk. 3, ophæves, og i stedet indsættes:
 »Stk. 3. Til aktiverede kontanthjælpsmodtagere på  

 beskæftigelsesprojekter udstedes et oplæringsbevis, hvis der anmodes herom.  

 Oplæringsbeviset skal indeholde oplysninger om, hvilke kvalifikationer den  

 aktiverede har opnået i beskæftigelsesprojektet.
Stk. 4. Arbejdsministeren fastsætter nærmere regler om  

 beskæftigelsesprojekter, løntilskud, oplæringsydelse, -bevis, supplerende  

 indtægter for personer, der modtager oplæringsydelse, samt om  

 indberetning.« § 2 Loven træder i kraft den 1. april 1993.
§ 3 § 1, nr. 1, har virkning for unge, der påbegynder aktivering i  

 beskæftigelsesprojekt den 1. april 1993 eller senere. § 1, nr. 2, har  

 virkning for beskæftigelsestilbud, der påbegyndes den 1. april 1993 eller  

 senere.
Oprindeligt fremsat forslag § 1 I lov nr. 379 af 13. juni 1990 om kommunal beskæftigelsesindsats,  

 foretages følgende ændringer:
 1. I § 9 indsættes efter stk. 1 som nye stykker:
 »Stk. 2. Ydelsen til kontanthjælpsmodtagere under 23 år på  

 beskæftigelsesprojekter udgør fra den 1. april 1993 følgende  

 (oplæringsydelse):
1) første gang en kontanthjælpsmodtager aktiveres i et  

 beskæftigelsesprojekt vil ydelsen være 50 kr. pr. time, 2) anden gang en kontanthjælpsmodtager aktiveres i et  

 beskæftigelsesprojekt vil ydelsen være 60 kr. pr. time, hvis der kan  

 fremvises et oplæringsbevis, jf. § 12, stk. 3, og 3) tredje og efterfølgende gange en kontanthjælpsmodtager aktiveres i et  

 beskæftigelsesprojekt vil ydelsen være 67 kr. pr. time, hvis der kan  

 fremvises et oplæringsbevis, jf. § 12, stk. 3.
 Stk. 3. For de 23-24-årige kontanthjælpsmodtagere udgør  

 oplæringsydelsen fra 1. april 1993 67 kr. pr. time ved aktivering på  

 beskæftigelsesprojekter.
 Stk. 4. Den i stk. 2 og 3, nævnte ydelse reguleres een gang årligt  

 med satsreguleringsprocenten, jf. lov om satsreguleringsprocent.«.
 Stk. 2-3 bliver stk. 5-6.
 2. § 12, stk. 3 ophæves og istedet indsættes:
 »Stk. 3. Til aktiverede kontanthjælpsmodtagere på  

 beskæftigelsesprojekter udstedes et oplæringsbevis, hvis der anmodes herom.  

 Oplæringsbeviset skal indeholde oplysninger om, hvilke kvalifikationer den  

 aktiverede har opnået i beskæftigelsesprojektet.
 Stk. 4. Arbejdsministeren fastsætter nærmere regler om  

 beskæftigelsesprojekter, løntilskud, oplæringsydelse, -bevis, supplerende  

 indtægter for personer, der modtager oplæringsydelse samt om  

 indberetning.«.
§ 2 Loven træder i kraft den 1. april 1993.
§ 3 § 1, nr. 1, har virkning for unge, der påbegynder aktivering i  

 beskæftigelsesprojekt den 1. april 1993 eller senere. § 1, nr. 2, har  

 virkning for beskæftigelsestilbud, der påbegyndes den 1. april 1993 eller  

 senere.
Bemærkninger til lovforslaget Almindelige bemærkninger Lov nr. 379 af 13. juni 1990 om kommunal beskæftigelsesindsats blev  

 vedtaget af Folketinget den 1. juli 1990 (L 52, Folketingstidende 1989-90,  

 Folketingets forhandlinger spalte 1667, 10816 og 11186) Lovforslaget er en udmøntning af den mellem Det konservative Folkeparti,  

 Venstre, Det radikale Venstre, Centrum-Demokraterne, Kristeligt Folkeparti og  

 Fremskridtspartiet indgåede aftale af 8. maj 1992 om iværksættelse af  

 aktiverigsinitiativer.
For unge kontanthjælpsmodtagere betragtes aktivering i offentlige  

 beskæftigelsesprojekter som oplæringsperioder.
I oplæringsperioden bibringes  

 den unge grundlæggende færdigheder.
Som et modstykke hertil foreslås det, at  

 der med virkning fra 1. april 1993 indføres en oplæringsydelse, der er  

 gradvist stigende i takt med et stigende kvalifikationsniveau.
 Samtidig indføres der en forpligtelse til at udarbejde et oplæringsbevis,  

 når aktiveringen i beskæftigelsesprojektet er afsluttet.
 Forslaget skal ses i sammenhæng med det samtidigt fremsatte forslag fra  

 socialministeren til lov om ændring af lov om social bistand (Ændring af  

 ordningen om ungdomsydelse).
Administrative og økonomiske konsekvenser Lovforslaget forventes ikke at have nogle administrative konsekvenser.
Indførelsen af oplæringsydelse vil medføre en offentlig besparelse på 30  

 mill. kr. i 1993 på kommunernes frivillige aktiviteter efter lov om kommunal  

 beskæftigelsesindsats.
Den samlede besparelse i 1994 og de følgende år  

 skønnes til 30 mill. kr.
 I beregningerne er forudsat, at kommunernes frivillige aktivitet  

 fortsætter i uændret omfang.
 Besparelsen for de unge, der får tilbud efter ungdomsydelsesordningen  

 efter 1. april 1993, er indregnet i det samtidigt fremsatte lovforslag fra  

 socialministeren om ændring af lov om social bistand (Ændring af ordningen om  

 ungdomsydelse).
 Forslagets økonomiske konserkvenser vil blive drøftet med de kommunnale  

 parter.
Bemærkninger til lovforslagets enkelte bestemmelser Til § 1 Til nr. 1 Kontanthjælpsmodtagere, der er ansat i beskæftigelsesprojekter, er i dag  

 aflønnet efter en aftale mellem KTO og de kommunale arbejdsgivere om  

 projektløn, svarende til ca. 67 kr. pr. time.
Denne aftale kan af  

 aftaleparterne opsiges til ophør den 1. april 1993.
Bestemmelsen fastsætter fra 1. april 1993, en særlig gradvis  

 oplæringsydelse på henholdsvis 50 kr., 60 kr. og 67 kr. pr. time for  

 kontanthjælpsmodtagere under 23 år, der er aktiverede på  

 beskæftigelsesprojekter.
For de 23-24-årige kontanthjælpsmodtagere fastsættes  

 oplæringsydelsen til 67 kr. pr. time fra samme dag.
For kontanthjælpsmodtagere over 25 år gælder reglerne om oplæringsydelse  

 ikke.
For denne gruppe vil projektlønsaftalen være gældende.
Hvis  

 projektlønsaftalen ophører med virkning fra 1. april 1993, vil det for  

 kontanthjælpsmodtagere over 25 år betyde, at aflønningen vil følge den  

 overenskomstmæssige løn, der i øvrigt er gældende.
Efter reglerne om ungdomsydelse skal den beskæftigelse, der tilbydes have  

 et omfang af 20 timer ugentligt.
Alternativt kan der tilbydes aktiviteter  

 efter lov om kommunal beskæftigelsesindsats.
For de kontanthjælpsmodtagere,  

 der er under 25 år, og som ikke modtager ungdomsydelse, men et alternativt  

 tilbud, vil der være mulighed for at give et tilbud på mere end 20 timer om  

 ugen, hvis det ønskes, jf. lovens § 14.
Til nr. 2 Oplæringsbeviset dokumenterer, hvilke kvalifikationer den aktiverede har  

 opnået i beskæftigelsesprojektet.
Dette bevis er dokumentation for ret til  

 næste trin af oplæringsydelse ved en eventuel senere aktivering i et  

 beskæftigelsesprojekt.
 Beskæftigelse i løntilskud sidestilles med et oplæringsbevis ved eventuel  

 senere aktivering i et beskæftigelsesprojekt.
Den eksisterende bemyndigelsesbestemmelse foreslås udvidet, således at der  

 også kan fastsættes administrative foreskrifter om oplæringsydelse og -bevis  

 samt om regler om supplerende indtægter til personer, der modtager  

 oplæingsydelse.
Disse regler skal følge principperne for reglerne om  

 supplerende indtægter for kontanthjælpsmodtagere, der er fastsat i lov om  

 social bistand.
