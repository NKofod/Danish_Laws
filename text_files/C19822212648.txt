Forskole Skole 2 Skole 3 Skole 4 Uddannelsens varighed ca. 3 år og 11 uger.
Uddannelsens mål Lærlingen skal i læretiden opnå erhvervskompetence som møbelsnedker i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsens tilrettelægning De grundlæggende praktiske færdigheder og teoretiske viden erhverver  

 lærlingen på teknisk skole.
Uddannelsen på virksomheden skal derfor  

 tilrettelægges således, at lærlingen ved beskæftigelse med de i faget  

 forekommende arbejdsmetoder og produktioner opnår en rutine, der giver  

 mulighed for ikke alene at kunne udføre den afsluttende prøve, men også efter  

 endt læretid at kunne påtage sig at udføre møbel- og inventararbejde i god  

 kvalitet.
Teknisk skole Undervisningen på teknisk skole omfatter både praktik og teori med  

 hovedvægten lagt på de praktiske øvelser.
 Pensum er opdelt således:
Forskole - varighed 10 uger Undervisning i tegningslæsning, fagtegning og frihåndstegning, faglig  

 regning og materialelære.
 Undervisning i brug og vedligeholdelse af håndværktøj og el-håndværktøj.
 Praktikøvelser ved udførelse af møbelemner eller delemner, herunder  

 tilridsning, fremstilling af samlinger, samling, beslåning og  

 overfladebehandling.
Skoleophold 2 - varighed 10 uger Undervisning i tegningslæsning, fagtegning og frihåndstegning,  

 værkstedsøkonomi og materialelære.
 Praktikøvelser i udførelse af forskellige møbeltyper og inventar, herunder  

 tilridsning, tildannelse af samlinger, samling og beslåning samt  

 overfladebehandling.
Skoleophold 3 - varighed 10 uger Undervisning i fagtegning, værkstedsøkonomi og materialelære.  

 Praktikøvelser i udførelse af forskellige møbeltyper,hvori anvendt hånd- og  

 maskinsamlinger samt finerarbejde og overfladebehandling indgår.
Skoleophold 4 - varighed 5 uger Emnerne i de tidligere skoleophold repeteres ved udførelse af opgaver, der  

 er i relation til den gennemførte teori- og praktikundervisning.
 Udførelse af den afsluttende prøve.
 Samtlige skoleophold, med undtagelse af det afsluttende, omfatter  

 endvidere undervisning i fællesfagene dansk, samtidsorientering,  

 virksomhedslære og samarbejdslære samt førstehjælp.
Uddannelsesregler Fastsat af Lærlingerådet i henhold til § 24, stk. 5 i lov nr. 261 af 2.  

 oktober 1956 om lærlingeforhold.
Møbelsnedker Under uddannelsen på lærestedet skal lærlinge ved beskæftigelse i  

 virksomhedens produktion opøves i de i faget forekommende arbejdsmetoder,  

 således at der opnås det fornødne grundlæggende kendskab til tilskæring,  

 sammenlimning og afpudsning, tilridsning og udførelse af de i faget anvendte  

 samlingsmetoder, finering, herunder tilskæring og sammensætning af finer,  

 bejdsning of almindelige former for overfladebehandling.
 Ved uddannelse som møbelsnedker på skibsværft skal lærlingen deltage i  

 opstillingsarbejde på skibe i ca. 3 måneder af læretiden.
Lærlingerådet, den 13. september 1982 P.F.V.
