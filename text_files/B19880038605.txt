 I medfør af §§ 6-9 i lov nr. 243 af 12. maj 1976 om bygnings- og  

 boligregistrering som ændret ved lov nr. 138 af 13. april 1983 og lov nr. 841  

 af 18. december 1987, fastsættes følgende:
Adgang til oplysninger i bygnings- og  

 boligregistret § 1.  Ejere af en registreret ejendom - samt af ejeren  

 bemyndigede personer - har på begæring ret til at gøre sig bekendt med de i  

 BBR registrerede aktuelle oplysninger om ejendommen.
 Stk. 2.  Lejere af en registreret bolig- eller  

 erhvervsenhed - samt af lejeren bemyndigede personer - har på begæring ret  

 til at gøre sig bekendt med de i BBR registrerede aktuelle oplysninger om  

 enheden samt om den bygning, hvori enheden er beliggende.
 Stk. 3.  Kommunen kan forlange, at de i stk. 1 og 2  

 nævnte bemyndigelser skal være skriftlige.
 Stk. 4.  Rekvirenten ved tvangsauktion af en bebygget  

 ejendom kan modtage sådanne oplysninger fra BBR om ejendommen, der er af  

 betydning for udarbejdelse af salgsopstilling.
 Stk. 5.  En i medfør af lov om tvungen administration af  

 udlejningsejendomme udpeget administrator har ret til at gøre sig bekendt med  

 de i BBR registrerede aktuelle oplysninger om ejendommen.
 § 2.  Den kommunale forvaltning kan fra kommunens  

 bygnings- og boligregister modtage alle sådanne oplysninger, der er af  

 betydning for en sags afgørelse eller for forvaltningens virksomhed.
 § 3.  Offentlige myndigheder og koncessionerede  

 selskaber kan under de i §§ 15-20 anførte betingelser modtage sådanne  

 oplysninger fra BBR, der er af betydning for en sags afgørelse eller for  

 myndighedens/selskabets virksomhed.
 § 4.  Virksomheder, der udfører opgaver inden for  

 forsyningsområdet, dvs. elektricitet, gas, varme og vand, samt virksomheder,  

 der udfører opgaver i forbindelse med renovation, fjernelse af spildevand,  

 samt skorstensfejning kan under de i §§ 15-20 anførte betingelser modtage  

 sådanne oplysninger fra BBR, der er af betydning for varetagelsen af de  

 pågældende opgaver.
§ 5.  Private virksomheder, der i henhold til lov  

 eller aftale medvirker ved løsning af opgaver for offentlige myndigheder  

 eller koncessionerede selskaber kan under de i §§ 15-20 anførte betingelser  

 modtage sådanne oplysninger fra BBR, der er nødvendige for løsning af den  

 pågældende opgave.
Den pågældende virksomhed, f.eks. konsulent-, rådgivnings-  

 eller ingeniørfirma kan modtage oplysningerne via den opgavestillende  

 myndighed eller direkte fra registret.
 § 6.  Personer eller virksomheder, som i medfør af  

 autorisation, lovgivning eller på baggrund af en aftale med ejendommens ejer  

 udfører arbejdsopgaver i forbindelse med udstykning, bebyggelse, omsætning,  

 finansiering og forsikring m.v. af fast ejendom, kan under de i §§ 15-20  

 anførte betingelser modtage de i BBR registrerede aktuelle oplysninger om  

 ejendommen.
 § 7.  Meddelelse af oplysninger efter §§ 5 og 6 kan  

 kun finde sted på betingelse af, at der senest samtidigt hermed foreligger  

 særlig aftale, jf. § 5, eller skriftligt samtykke fra ejer jf. § 6.
 § 8.  Ud over de i §§ 1-6 nævnte tilfælde må der ikke  

 meddeles oplysninger fra BBR.
Adgang til edb-mæssigt samstillede  

 oplysninger fra § 9.  Ud over de i BBR registrerede oplysninger kan  

 der til de i §§ 1-6 anførte rekvirenter meddeles oplysninger, som fremkommer  

 ved edb-mæssigt at sammenstille oplysninger fra forskellige  

 ejendomsdataregistre, herunder BBR, Matrikelregistret, Det fælleskommunale  

 Ejendomsdatasystem herunder Københavns Kommunes Ejendomsdatasystem, registre  

 vedrørende planlægningsdokumenter og offentligretlige  

 rådighedsindskrænkninger samt digitale grundkortdatabaser.
Stk. 2.  De i stk. 1 nævnte oplysninger fra andre  

 ejendomsdataregistreringer bortset fra BBR omhandler alene oplysninger, der  

 er offentligt tilgængelige.
Meddelelse af de i stk. 1 anførte oplysninger kan  

 alene ske på baggrund af en aftale med Boligministeriet om indhold, form og  

 måde, hvorpå oplysningerne sammenstilles og videregives.
 Stk. 3.  De i stk. 1 anførte oplysninger omhandler alene  

 de ejendomsdataregistreringer, hvor Boligministeriet med den  

 registeransvarlige myndighed har indgået aftale om sammenstilling og  

 videregivelse af oplysninger.
Indhold af og udleveringsmåde for  

 materiale, der kan udleveres fra § 10.  Afgivelse af oplysninger på grundlag af en  

 rekvisition fra ejer eller lejer (jf. § 1, stk. 1 og 2 samt § 9) skal normalt  

 ske i form af en BBR-ejermeddelelse henholdsvis BBR-lejermeddelelse eller  

 anden papirudskrift med lignende indhold.
Hvor særlige forhold gør sig  

 gældende, kan den registeransvarlige myndighed af praktiske grunde vælge at  

 videregive oplysninger i form af afskrift eller kopi af oplysninger på  

 edb-medie.
Stk. 2.  Afgivelse af oplysninger til rekvirenten ved en  

 tvangsauktion (jf. § 1, stk. 4) eller til tvangsadministratorer (jf. § 1,  

 stk. 5) kan ske i form af en BBR-ejermeddelelse eller anden papirudskrift med  

 lignende indhold.
Alternativt kan oplysningerne videregives i form af  

 afskrift eller kopi af oplysninger på edb-medie, eller i det omfang  

 rekvirenten har aftale med Boligministeriet herom via terminaladgang.
§ 11.  Meddelelse af oplysninger til offentlige  

 myndigheder, koncessionerede selskaber, forsyningsvirksomheder etc. (jf. §  

 3-5 og § 9) kan ske i form af afskrift af stamkort, afskrift eller kopi af  

 oplysninger på edb-medie eller ved terminaladgang.
Den konkrete form, der  

 anvendes ved udleveringen af ejendomsdataoplysninger aftales mellem  

 Boligministeriet henholdsvis Kommunedata I/S og datarekvirenten.
§ 12.  Meddelelse af oplysninger til private i øvrigt  

 (jf. §§ 6 og 9) kan ske i form af afskrift eller kopi af oplysninger på  

 edb-medie eller ved terminaladgang.
Ud over de på forhånd aftalte oplysninger  

 (jf. § 9, stk. 2) kan der ikke leveres individuelle eller samlede leveringer  

 af individuelle oplysninger til rekvirenten.
 § 13.  Datarekvirenter kan ikke kræve adgang til andet  

 registermateriale fra ejendomsdataregistrene, såsom indberetningsbilag,  

 fejl-, advis- og kvitteringslister etc., end de i §§ 10-12 nævnte materialer.
§ 14.  Oplysninger fra ejendomsdataregistrene skal som  

 hovedregel udleveres skriftligt eller via edb-medie.
Hvor ganske særlige  

 forhold gør sig gældende, kan oplysninger om individuelle ejendomme efter den  

 registeransvarlige myndigheds skøn dog videregives mundtligt, såfremt der  

 foreligger uomtvistelig sikkerhed for, at oplysningerne afgives til en  

 person, der er berettiget til at modtage disse.
Betingelser for afgivelse af oplysninger § 15.  Det er en betingelse for afgivelse af  

 oplysninger i medfør af § 1 samt §§ 3-6 og § 9, at der foreligger behørig  

 dokumentation for datarekvirentens ret til at modtage oplysninger.
 § 16.  Det er en betingelse for meddelelse af  

 oplysninger i medfør af §§ 3-6, at datarekvirenten skriftligt afgiver de  

 oplysninger, der er anført i § 18.
 § 17.  Den i § 16 omtalte erklæring fremsendes til  

 Boligministeriet.
 Stk. 2.  Ønskes oplysninger udleveret i medfør af § 5,  

 meddeler Boligministeriet den pågældende offentlige myndighed/det  

 koncessionerede selskab, om oplysninger kan videregives til den private  

 virksomhed.
 Stk. 3.  Boligministeriet kan overdrage en anden  

 offentlig myndighed bemyndigelse til at meddele videregivelsestilladelse, jf.  

 § 9, stk. 2, til sammenstillede oplysninger fra ejendomsdatagregistrene.
 § 18.  Af den i § 16 omtalte erklæring skal fremgå:
§ 19.  Det i medfør af § 7 anførte skriftlige samtykke  

 til meddelelse af oplysninger til rekvirenten skal indeholde oplysning om  

 tilladelsens gyldighedsperiode.
Perioden skal være angivet med start- og  

 sluttidspunkt eller som den periode, hvor et kontraktforhold består mellem  

 ejer og rekvirenten.
 § 20.  Oplysninger vil kunne meddeles efter §§ 3-5,  

 såfremt Boligministeriet på basis af den fremsendte § 16-erklæring vurderer,  

 at rekvirenten og det angivne formål falder inden for de i §§ 3-5 anførte  

 rammer.
Krav til anvendelse, opbevaring og  

 fejlberetning vedr. meddelte § 21.  Meddelte oplysninger i medfør af §§ 1-2 skal  

 behandles i overensstemmelse med stk. 2, litra c.
 Stk. 2.  Meddelte oplysninger i medfør af §§ 3-6 skal  

 behandles i overensstemmelse med nedenstående litra a-c.
 Stk. 3.  Rekvirenten skal opbevare den i § 7 omhandlede  

 skriftlige tilladelse i et år efter udløbet af gyldighedsperioden.
 Stk. 4.  Hvis oplysninger indhentes i medfør af § 1,  

 stk. 4 og 5 skal rekvirenten opbevare dokumentation for retten til at modtage  

 oplysninger i et år efter meddelelsen af oplysninger.
Gebyrer § 22.  For oplysninger meddelt som papirudskrift i  

 form af en BBR-ejermeddelelse/BBR-lejermeddelelse eller anden papirudskrift  

 med lignende indhold kan kommunen opkræve et gebyr på 60 kr.
§ 23.  For oplysninger meddelt i medfør af §§ 3-6, jf.  

 endvidere § 9, kan opkræves et gebyr på 40 kr. pr. meddelt sæt af oplysninger  

 for en ejendom ifølge aftale.
Dette gebyr omfatter ligeledes videregivelse  

 efter § 1, såfremt der ikke er tale om papirudskrift.
Gebyret reguleres  

 årligt med udgangspunkt i den stedfundne udvikling i forbrugerprisindekset.  

 Rabatordninger kan etableres efter aftale.
Udgifter til edb-mæssig etablering  

 og opkobling af terminaludstyr opkræves særskilt.
Tilsvarende gælder ved  

 øvrige edb-udgifter ved levering af ejendomsdata på edb-medie.
 § 24.  De i §§ 22 og 23 nævnte gebyrer gælder ikke for  

 videregivelse af ejendomsdata mellem offentlige myndigheder, for så vidt der  

 for en sådan videregivelse i medfør af lovgivning, kutymer m.v. gælder andet,  

 herunder vederlagsfri levering.
 Kontrol, bøder, ikrafttrædelse m.v.
 § 25.  Boligministeriet har til enhver tid adgang til  

 at føre tilsyn med, at der foregår en forsvarlig opbevaring og behandling af  

 de udleverede data.
 Stk. 2.  Boligministeriet har til enhver fri adgang til  

 at føre kontrol med, at betingelserne i § 21, stk. 4 og 5 er overholdt.
§ 26.  I tilfælde af misbrug kan Boligministeriet  

 umiddelbart forlange samtlige udleverede ejendomsdataoplysninger og  

 eventuelle kopier heraf tilbageleveret.
Ligeledes kan Boligministeriet i  

 tilfælde af misbrug inddrage en meddelt tilladelse til at modtage  

 oplysninger, ligesom eventuel senere anmodning om udlevering af oplysninger  

 vil kunne nægtes.
 Stk. 2.  Den der overtræder § 21 straffes med bøde,  

 medmindre højere straf er forskyldt efter anden lovgivning.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødestraf.
 Stk. 4.  I sager om overtrædelse af § 21, kan  

 Boligministeriet tilkendegive den pågældende, at sagen kan afgøres uden  

 retslig forfølgning, såfremt han erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde, dog højst 2.000  

 kr.
 Stk. 5.  Med hensyn til den i stk. 4 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 6.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 § 27.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves Boligministeriets  

 bekendtgørelse nr. 357 af 22. juli 1983, samt §§ 5 og 6 i Boligministeriets  

 bekendtgørelse nr. 616 af 15. december 1980 om ejeres oplysningspligt til  

 bygnings- og boligresistret og adgang til at modtage udskrifter fra registert  

 (BBR-ejermeddelelse).
