 I medfør af § 11, stk. 1, § 58, stk. 2, og § 72, stk. 2, i lov nr. 279 af  

 6. juni 1984 om apoteksvirksomhed, som senest ændret ved lov nr. 280 af 6.  

 maj 1993, og § 9, stk. 3, og § 44, stk. 2, i lov om lægemidler, jf.  

 lovbekendtgørelse nr. 452 af 10. juni 1992, som ændret ved lov nr. 280 af 6.  

 maj 1993, fastsættes efter bemyndigelse i henhold til § 1, stk. 1, i  

 bekendtgørelse nr. 1009 af 14. december 1993 om indberetning af oplysninger  

 om omsætning mv. af lægemidler mv.:
 § 1.  Indberetning af omsætningsoplysninger til  

 Sundhedsstyrelsens lægemiddelstatistik i henhold til bekendtgørelse om  

 indberetning af oplysninger om omsætning mv. af lægemidler mv. skal foretages  

 som anført i bilag 1.
 § 2.  Følgende personer, virksomheder m.m. skal  

 indberette omsætningsoplysninger til Sundhedsstyrelsen:
 § 3.  Sundhedsstyrelsen kan herudover i medfør af  

 lægemiddellovens § 9, stk. 3, kræve, at virksomheder, der fremstiller,  

 indfører, udfører, oplagrer, forhandler, udleverer, fordeler eller emballerer  

 lægemidler, og disse virksomheders foreninger og brancheorganisationer  

 indsender oplysninger i maskinlæsbar stand om omsætning mv. af lægemidler.
 § 4.  Med bøde straffes den, der overtræder § 1 eller  

 § 2.
Stk. 2.  For overtrædelser, der begås af aktieselskaber,  

 andelsselskaber eller lignende, kan der efter apotekerlovens § 72, stk. 3, og  

 lægemiddellovens § 44, stk. 3, pålægges selskabet som sådant bødeansvar.
Hvis  

 overtrædelsen begås af staten, en kommune eller et kommunalt fællesskab, jf.  

 § 60 i lov om kommunernes styrelse, kan der efter lægemiddellovens § 44, stk.  

 3, pålægges staten, kommunen eller det kommunale fællesskab bødeansvar.
 § 5.  Bekendtgørelsen træder i kraft den 1. januar  

 1994.
Sundhedsstyrelsen, den 14. december 1993 Knud Kristensen / Lasse Larsen Bilag 1 Bilaget beskriver de oplysninger, der månedsvis skal indsendes til  

 Sundhedsstyrelsen i maskinlæsbar form 1. Generelle bemærkninger På grundlag af oplysninger indsamlet fra apoteker, sygehusapoteker,  

 serumlaboratorier og medicinalfirmaer mv., etableres en lægemiddeldatabase  

 til brug for udarbejdelse af statistik, prisindeks og overvågning af  

 lægemiddelforbruget.
Formålet er at styrke myndighedernes  

 lægemiddelstatistiske beslutningsgrundlag.
 Afsnit 2 angiver de tekniske og indholdsmæssige krav til disketter og  

 filer.
 Afsnit 3 er en samlet beskrivelse af oplysningerne i de enkelte felter.
Afsnit 4 er en samlet oversigt over oplysninger, der skal indberettes,  

 herunder hvilke oplysninger, der skal indsendes af henholdsvis apotekere og  

 øvrige indberetningspligtige.
Af afsnittet fremgår de enkelte felters  

 placering i filen, længde og type mv.
 Afsnit 5 indeholder en oversigt over koder og tabeller.
2. Indberetning på diskette Indberetning skal ske på disketter til Sundhedsstyrelsens Lægemiddelafdeling Lægemiddeldata Frederikssundsvej 378 2700 Brønshøj.
 Følgende DOS-disketteformater kan anvendes: 3,5" (0,72 Mb eller 1,44  

 Mb) og 5 1/4" (1,2 Mb). Anvendelse af andre formater eller medier  

 forudsætter Sundhedsstyrelsens tilladelse.
 Hver diskette skal udvendigt, på en label, påføres følgende  

 oplysninger:
 - Den indberetningspligtiges navn og nummer.
 - Oplysning om, hvilken måned og år indberetningerne vedrører.
 - Diskettens nummer og månedens samlede antal disketter.
 - Navn på en kontaktperson.
 Hver diskette må kun indeholde een fil.
 Filnavnet skal være i overensstemmelse med de oplysninger, der  

 fremgår af diskettens label og af 1. linie i filen på disketten (jf.  

 nedenfor):
NUMFIXY.MM hvor NUM er den indberetningspligtiges nummer (3 cifre, evt. med foranstillede  

 nuller), FI er enhedsnummer for underenheder, fx. filial eller apoteksudsalg (2  

 cifre), XY er diskettens nummer (1 ciffer) ud af en sekvens på Y disketter (1  

 ciffer) og MM er månedens nummer (op til 2 cifre).
5. Koder og tabeller Sundhedsstyrelsens Lægemiddelafdeling koordinerer og fastlægger gennem  

 denne bekendtgørelse anvendelsen af koder og tabeller, herunder numre til  

 identifikation af indberetningspligtige.
 En række tabeller af mindre omfang er angivet i feltbeskrivelserne i  

 afsnit 3 ovenfor.
 Øvrige tabeller:
 - For apotekeres vedkommende anvendes de gældende apoteksnumre.  

 Enhedsnumre til apoteker meddeles til Sundhedsstyrelsens Lægemiddelafdeling.
 - Numre på øvrige indberetningspligtige (sygehusapoteker,  

 serumlaboratorier mv.) vil blive fastlagt af Sundhedsstyrelsens  

 Lægemiddelafdeling.
 - Sundhedsstyrelsens Sygehusklassifikation anvendes i videst muligt omfang  

 til identifikation af sygehuse og sygehusafdelinger.
 - Indenrigsministeriets tabel over kommune- og amtskoder anvendes, hvor  

 kommune og/eller amtskommune skal indberettes.
- Til identifikation af receptudsteder anvendes Sygesikringens  

 identifikation.
For dyrlæger anvendes Veterinærdirektoratets  

 autorisationskoder.
- Til identifikation af farmaceutiske specialiteter på pakningsniveau  

 anvendes nordiske varenumre.
Lægemidler uden nordisk varenummer tildeles et  

 varenummer.
For øvrige varer anvendes branchens varenumre.
