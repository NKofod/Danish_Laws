Erstatningsansvarslovens § 26, stk. 1og 2, tortgodtgørelse  forbrydelser mod kønssædeligheden mv., nævnets j. nr. 07-520-07013 I n. j.nr. 07-520-07013 blev skadevolder dømt for overtrædelse af straffelovens § 224, jf. § 218, stk. 2, ved den 18. november 2006 at have skaffet sig anden kønslig omgængelse end samleje med ansøger, der lå og sov i sin seng, idet han gnubbede sit halverigerede lem mod hendes bagdel og fik sædafgang.
Skadevolder blev idømt en betinget straf henset til sagens særegne karakter.
Skadevolder, som erkendte sig skyldig, forklarede i retten, at han havde kendt ansøger i nogle år, og at de havde boet sammen som venner.
De havde været i byen, og da de kom hjem til hendes bopæl, lagde de sig i samme seng under samme dyne.
Han forklarede videre, at han ikke ville være i stand til at gennemføre et samleje, som han i øvrigt heller ikke forsøgte.
Han regnede med, at hun sov, og han ville ikke have gjort det, hvis hun var vågen.
Nævnet tilkendte ansøger 10.000 kr. i tortgodtgørelse, idet skadevolders forklaring blev lagt til grund, og hvorved der således blev lagt vægt på sagens særegne karakter.
