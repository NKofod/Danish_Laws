Skriftlig fremsættelse (31. januar 2007) Minister  

 en for familie og forbrugeranliggender  

  

 (Carina Christensen):
 Herved tillader jeg mig for Folketinget at fremsætte:
Forslag til lov om  

 ændring af forskellige lovbestemmelser som følge af forældreansvarsloven  

 (Behandling  

 af retssager om forældremyndighed og tvangsfuldbyrdelse) (Lovforslag nr.
L 134).
Formålet med lovforslaget er at gennemføre en revision af  

 retsplejelovens regler om behandling af retssager om forældremyndighed,  

 barnets  

 bopæl og samvær samt om fogedrettens behandling af sager om  

 tvangsfuldbyrdelse.  

 Lovforslaget har endvidere til formål at gennemføre de ændringer i  

 lovgivningen, der er en følge af det forslag til forældreansvarslov, der er  

 fremsat samtidig med dette lovforslag (lovforslag nr.
L 133).
Lovforslaget bygger på den politiske aftale, som blev indgået  

 den 5. december 2006 mellem regeringen, Socialdemokraterne, Dansk Folkeparti,  

 Det Radikale Venstre, Socialistisk Folkeparti og Enhedslisten.
Forslaget  

 bygger  

 endvidere på betænkning nr. 1475 om Barnets perspektiv, som Udvalget om  

 Forældremyndighed og Samvær afgav i maj 2006.
De foreslåede ændringer i retsplejeloven har til formål at  

 styrke barnets perspektiv under domstolenes behandling af sager om  

 forældremyndighed, barnets bopæl og samvær.
Forslaget er således rettet mod  

 behandlingen af retssager herom og mod tvangsfuldbyrdelse af disse  

 afgørelser.  

 Det skal således være muligt for byretterne i forbindelse med et forberedende  

 retsmøde at anmode en børnesagkyndig om at medvirke i sådanne møder.
Retten  

 kan  

 også anmode den børnesagkyndige om at medvirke under en samtale med barnet  

 under retssagen, ligesom barnet vil kunne få beskikket en person til at bistå  

 sig under retssagen.
I forhold til retsplejelovens regler om tvangsfuldbyrdelse  

 foreslås det, at barnet skal inddrages under en tvangsfuldbyrdelsessag.
Hvis  

 fuldbyrdelsen skal ske ved umiddelbar magtanvendelse, skal der som  

 udgangspunkt  

 medvirke en børnesagkyndig og en repræsentant fra kommunen.
Lovforslaget indeholder endvidere forslag til ændring af lov om  

 aktiv socialpolitik som følge af, at der i forslaget til forældreansvarslov  

 foreslås, at det fremover skal være udgangspunktet, at begge forældre tager  

 del  

 i udgifterne og ansvaret for transport af barnet ved samvær, herunder at  

 forældrene hver især afholder udgifterne hertil.
Det vil således  i  

 lighed med  

 en samværsforælder  være muligt for en bopælsforælder at ansøge  

 kommunen om  

 hjælp til dækning af udgifter til transport i forbindelse med samvær.
Som følge af, at der i forslaget til forældreansvarslov indføres  

 en mulighed for domstolene til at træffe afgørelse om, hvor barnet skal have  

 bopæl, foreslås en ændring af lov om Det Centrale Personregister.
Dette  

 medfører, at sådanne afgørelser kan blive registreret i CPR.
 Herudover foreslås nogle mindre tilpasninger og  

 konsekvensændringer i lov om registreret partnerskab og lov om international  

 fuldbyrdelse  

 af forældremyndighedsafgørelser m.v. (Internationale børnebortførelser).
 Idet jeg i øvrigt henviser til lovforslaget og de ledsagende bemærkninger,  

 skal jeg herved anbefale forslaget til Folketingets velvillige behandling.
