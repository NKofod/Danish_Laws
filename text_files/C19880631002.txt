 I henhold til § 45, stk. 1, i lov om tjenestemænd i staten, folkeskolen og  

 folkekirken, jf. lovbekendtgørelse nr. 671 af 2. oktober 1986, aftales  

 følgende:
 § 1.  Stillinger som ledende skoleinspektør i  

 folkeskolen klassificeres i overensstemmelse med § 2 i aftale af 27. februar  

 1987 om klassificering af stillinger som skoledirektør.
 Stk. 2.  Ved ansættelse som ledende skoleinspektør  

 henføres skoleinspektører med nedennævnte klassificering mindst til den  

 nedenfor angivne lønramme og særligt tillæg:
 Stk. 3.  Særlige tillæg, der måtte være knyttet til  

 stillingen som skoleinspektør, bortfalder ved ansættelse i stillingen som  

 ledende skoleinspektør.
 § 2.  De i § 1 nævnte tillæg er angivet i grundbeløb  

 pr. 1. oktober 1984.
 Stk. 2.  Tillæggene reguleres i overensstemmelse med den  

 mellem Finansministeriet og tjenestemændenes centralorganisationer indgåede  

 aftale om justering af tjenestemandslønninger m.v.
 § 3.  Aftalen træder i kraft pr. 1. april 1987.
Stk. 2.  Samtidig bortfalder de i § 1 i aftale af 2.  

 oktober 1982 mellem finansministeren og Lærernes Centralorganisation om omklassificering af tjenestemandsstillinger m.v.  

 anførte bestemmelser vedrørende klassificering af stillinger som ledende  

 skoleinspektør.
 Stk. 3.  Ledende skoleinspektører, der på  

 omklassificeringstidspunktet er aflønnet efter højere lønramme og/eller med  

 højere særligt tillæg, end klassificeringen af pågældendes stilling samme  

 dato giver grundlag for, bevarer som en personlig ordning for embedstid den  

 hidtidige aflønning.
København, den 26.4. 1988 Lærernes Centralorganisation Anker Christoffersen Finansministeriet Hans C.
Jensen P.
M.
V.
E.
B.
