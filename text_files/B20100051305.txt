Bilag 1 Bekendtgørelse om gebyrer på Trafikstyrelsens område I medfør af § 4, stk. 8, § 6, stk. 3, § 21 u, stk. 1 og § 24, stk. 5, i lov om jernbane, jf. lovbekendtgørelse nr. 969 af 8. oktober 2009, fastsættes efter bemyndigelse i henhold til § 24 a, stk. 1:
 § 1. Jernbanevirksomheder, jernbaneinfrastrukturforvaltere, ejere af læsseenheder m.fl. og personer, der udfører sikkerhedsklassificerede funktioner hos jernbanevirksomheder eller jernbaneinfrastrukturforvaltere, betaler gebyrer efter satserne i bilag 1 til denne bekendtgørelse.
 § 2. For følgende ydelser betales gebyr efter regning:
1) udstedelse og fornyelse af sikkerhedscertifikat og sikkerhedsgodkendelse, 2) godkendelse af containere og veksellad m.v. og 3) godkendelse af sættevogne m.v.
 Stk. 2. Hvor gebyret fastsættes efter regning, er timeprisen 683 kr.
 Stk. 3. Gebyrer, jf. stk. 1, kan dog maximalt udgøre de i bilag 1 nævnte loft.
§ 3. Klage over gebyrer efter denne bekendtgørelse kan påklages til transportministeren.
Klager skal være indgivet til transportministeren senest 4 uger efter, at Trafikstyrelsens afgørelse om gebyrer er meddelt til den pågældende.
 § 4. Bekendtgørelsen træder i kraft den 26. maj 2010 og gælder for ansøgninger modtaget fra denne dato.
 Stk. 2. Bekendtgørelse nr. 781 af 5. september 2003 om gebyrer på Trafikstyrelsens område ophæves.
 Stk. 3. For ansøgninger modtaget inden bekendtgørelsens ikrafttræden finder de hidtil gældende regler anvendelse.
