 I tilslutning til udenrigsministeriets bekendtgørelse nr. 15 af 13.  

 februar 1970 og efterfølgende bekendtgørelser, senest nr. 119 af 1. december  

 1981, Lovtidende C, meddeles det, at følgende lande med virkning fra de  

 anførte datoer har tiltrådt eller ratificeret konventionen af 15. november  

 1965 om forkyndelse i udlandet af retslige og udenretslige dokumenter i sager  

 om civile eller kommercielle spørgsmål:
 Der er endvidere afgivet følgende erklæringer:
Finland Med virkning fra den 1. juni 1982 er det finske justitsministerium blevet  

 udpeget som central myndighed i henhold til konventionens art. 2 og som  

 kompetent myndighed efter art. 9.
Italien Som central myndighed efter konventionens art. 2 er udpeget »I'Ufficio unico degli ufficiali giudiziari presso la corte d'appello  

 di Roma«.
 Erklæring efter konventionens art. 6 afgives af justitskontorerne ved  

 appeldomstolene og visse andre domstole, »tribunali«, eller af  

 stævningsmændene ved underretterne.
 Kompetente til at modtage anmodning om forkyndelse efter art. 9 fra en  

 fremmed konsulær eller diplomatisk repræsentant er justitskontorerne ved  

 appeldomstolene og »tribunali« samt stævningsmændene ved  

 underretterne.
Omkostningerne i forbindelse med forkyndelse i medfør af art. 5, stk. 1,  

 litra a) og b), hvortil udkræves medvirken af stævningsmand, betales med  

 6.000 lire.
Dette beløb betales forud, og der kan ved tilbagesendelsen af det  

 forkyndte dokument foretages regulering af beløbet i forhold til de faktiske  

 omkostninger.
 Er forkyndelsen udført af stævningsmand eller ved en særlig fremgangsmåde,  

 jfr. konventionens art. 12, stk. 2, kan omkostningerne efter stævningsmandens  

 nærmere bestemmelse betales efter tilbagesendelsen af det forkyndte dokument.
 Der vil ikke blive krævet forudbetaling eller refusion af omkostninger  

 over for lande, herunder Danmark, der ikke opkræver gebyr for forkyndelse af  

 italienske dokumenter.
Det forenede Kongerige Storbritannien og Nordirland har afgivet erklæringer som følger vedrørende visse territorier, jfr.  

 konventionens art. 29, stk. 2:
Anguilla Konventionen træder i kraft for Anguilla den 2. oktober 1982.
 Som central myndighed efter art. 2 og kompetent myndighed efter art. 6 og  

 9 er udpeget The Registrar of the Supreme Court of Anguilla.
 Med henvisning til bestemmelserne i konventionens art. 10, litra b) og c),  

 vil forkyndelse af retslige dokumenter ad officielle kanaler kun blive  

 modtaget af den udpegede myndighed og kun fra judicielle, konsulære eller  

 diplomatiske embedsmænd i de øvrige kontraherende stater.
 Gyldigheden af Det forenede Kongeriges anerkendelse af bestemmelserne i  

 art. 15, stk. 2, udstrækkes til Anguilla.
 Alle dokumenter skal fremsendes in duplo og være affattet på eller oversat  

 til engelsk under henvisning til art. 5, stk. 3.
Britisk Virgin Islands og Turks and Caicos Islands Som supplerende myndigheder efter art. 2, 6 og 9 var efter art. 18 ud over  

 den centrale myndighed udpeget »The Administrator« for hvert af  

 disse territorier.
Disse er med virkning fra 25. august 1982 afløst af The  

 Registrar of the Supreme Court, British Virgin Islands, henholdsvis The  

 Registrar of the Supreme Court, Turks and Caicos Islands.
Saint Christopher and Nevis Konventionen træder i kraft for Saint Christopher and Nevis den 1. maj  

 1983.
 Som central myndighed efter art. 2 og kompetent myndighed efter art. 6 og  

 9 er udpeget The Registrar of the West Indies Associated State Supreme Court,  

 Saint Christopher and Nevis Circuit.
 Med henvisning til bestemmelserne i konventionens art. 10, litra b) og c),  

 vil forkyndelse af retslige dokumenter ad officielle kanaler kun blive  

 modtaget af den udpegede myndighed og kun fra judicielle, konsulære eller  

 diplomatiske embedsmænd i de øvrige kontraherende stater.
 Gyldigheden af Det forenede Kongeriges anerkendelse af bestemmelserne i  

 art. 15, stk. 2, udstrækkes til Saint Christopher and Nevis.
 Alle dokumenter skal fremsendes in duplo og være affattet på eller oversat  

 til engelsk under henvisning til art. 5, stk. 3.
Tjekkoslovakiet Som centrale myndigheder efter art. 2 og kompetente myndigheder efter art.  

 6 og 9 er udpeget:
 for Den tjekkiske socialistiske Republik:
 Ministerstvo Stravedlnosti Ceske socialisticke republiky (det tjekkiske  

 justitsministerium) 128 10 Praha 2, Vysehradka 16.
 For Den slovakiske socialistiske Republik:
 Ministerstvo Stravedlnosti Slovenskej socialistickej republiky (det  

 slovakiske justitsministerium) 883 11 Bratislava, Suvorovova 12.
 Med henvisning til konventionens art. 8 modsætter Tjekkoslovakiet sig, at  

 diplomatiske eller konsulære embedsmænd inden for dets territorium forkynder  

 retslige dokumenter over for andre end statsborgere i den stat, hvorfra  

 dokumentet stammer.
 Med henvisning til konventionens art. 10 modsætter Tjekkoslovakiet sig, at  

 en anden kontraherende stat inden for tjekkoslovakisk territorium forkynder  

 retslige dokumenter direkte ad postvejen eller lader forkyndelse foretage  

 direkte ved stævningsmænd, embedsmænd eller andre kompetente personer.
 Med henvisning til art. 15, stk. 2, meddeles, at en tjekkoslovakisk  

 domstol, uanset bestemmelserne i art. 15, stk. 1, kan afgøre sagen, selv om  

 erklæring om forkyndelse eller aflevering ikke er modtaget, hvis følgende  

 betingelser er opfyldt:
Udenrigsministeriet, den 9. september  

 1983 F.M.
