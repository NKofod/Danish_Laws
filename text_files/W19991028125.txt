Kendelse fra Pressenævnet i sag nr.  

 73/1999 Børnenes Stemme har ved formanden [A] klaget til  

 Pressenævnet over en artikel bragt i Socialpædagogen, nr. 10, den  

 20. maj 1999, idet foreningen mener, at god presseskik er tilsidesat.
Der er  

 endvidere klaget over, at bladet har afvist at bringe et genmæle.
 Artiklen lød:
"Børnenes stemme på krigsstien igen Nye gentagne og grove beskyldninger får atter SL  

 til at anlægge sag mod formanden og næstformanden for  

 "Børnenes Stemme" Så er den gal igen.
Formanden for "Børnenes  

 Stemme", [A], Frederiksberg er nu gået på nettet, hvor han  

 gentager de beskyldninger mod socialpædagogerne på  

 døgninstitutionen Glarbjerghus i Randers, som han i 1996 fik dom for  

 var ubeføjede ved såvel byretten som landsretten.
 Han blev dengang dømt for bagvaskelse og fik en dom  

 på 10-dages betinget hæfte, en bøde på 3.000 kroner  

 og skulle betale erstatning til pædagogerne på 25.000 kroner.
 [A] udsendte den 29. april i år via sin E-mail  

 adresse en presseudtalelse (npi@aviser.dk) til en række  

 landsdækkende nyhedsmedier, hvor han lader "Børnenes Stemme"s  

 næstformand [B] gentage nogle af de beskyldninger, som første  

 gang blev fremsat i 1994.
 Denne gang udsender han presseudtalelsen under emnet: "Ny  

 Randers Skandale" og skriver i overskriften, at "Randers Kommune tav overfor  

 mor om 13-årig datters tre selvmordforsøg".
De nye beskyldninger Og nede i teksten under en underrubrik "Det er en klar  

 skandale", hedder det videre, at "det er simpelthen uhyggeligt, og man kan  

 næsten ikke holde ud at læse den 13-årige piges afskedsbrev  

 til hendes mor, siger næstformand [B] fra Børnenes Stemme  

 på Frederiksberg, som kører sagen for pigens mor.
 - Ikke alene er pigen og hendes bror blevet tvangsfjernet  

 ulovligt   men pigen er blevet tvunget til at sove i samme seng som en  

 pædagog, der havde givet hende frækt undertøj  

 på.
- Vor formand, [A], der er redaktør og forfatter,  

 blev for nogle år tilbage dømt i en standretssag for injurier  

 for at bringe sandheden videre en forrykt dom og et klart brud på  

 ytringsfriheden og Grundloven, understreger [B]." Presseudtalelsen fortsætter med at fortælle,  

 at andre medier også havde bragt ulovlighederne, men at Århus Amt  

 og Socialpædagogernes Landsforbund mod al forventning fik dommerne  

 på deres side og fik formanden dømt.
Og det hedder videre:
 "- Nu ser sagen ud til at fortsætte med  

 ulovlighederne, og vi vil naturligvis melde kommunen til politiet for  

 misrøgt   og den gamle dom vil nu igen blive taget op og forelagt  

 Klageretten og Menneske-rettighedsdomstolen, fordi der er kommet nyt  

 materiale frem, og [A] har søgt fri proces i sagen.
- Grunden til at pigen har prøvet at begå  

 selvmord, er at hun er blevet tvunget til at sove i samme seng som  

 pædagogen, samt at hun umenneskeligt er blevet skilt fra sin lillebror,  

 som hun holder meget af ligesom man helt urimeligt har tvunget hende til  

 skoleskift, og har afholdt nogle helt urimelige samvær med et hav af  

 obstruktioner fra pædagogernes side, siger [B]" Det kan bemærkes, at anmodningen om fri proces er  

 blevet afslået.
Gentagelser Det er de fem år gamle injurier om, at pigen havde  

 fået frækt undertøj på og var blevet tvunget til at  

 sove i samme seng som pædagogen, der nu atter føres frem af  

 "Børnenes Stemme", nu med den krølle, at det var årsag  

 til pigens selvmordsforsøg.
For fem år siden hævdede "Børnenes  

 Stemme", at det påståede seksuelle overgreb havde fået den  

 dengang 7 årige pige og hendes lillebror til at flygte ud til  

 kirkegården for at grave deres bedstefar op, så han kunne  

 beskytte dem mod deres vogtere! Vil ikke finde os i det SL's formand  Kirsten  Nissen er rystet over, at  

 "Børnenes Stemme" nu igen fremturer med grove beskyldninger mod  

 forbundets medlemmer.
 - Vi bliver nødt til at reagere mod foreningen,  

 når man fortsætter med de beskyldninger mod vores medlemmer, som  

 en gang er blevet kendt ubeføjede, siger  Kirsten  Nissen.
- Vi vil ikke finde os i, at vores medlemmer tilsvines.  

 "Børnenes Stemme" kan mene om det sociale system, hvad de vil.
Men  

 direkte at komme med kriminelle anklager, finder vi os ikke i.
Der må  

 være en grænse.
 Kirsten  Nissen mener, at det tillige må være  

 en skærpende omstændighed, at foreningens repræsentanter  

 gentager de samme beskyldninger, som de en gang er dømt for, samt at  

 de viser en så udpræget foragt for retten.
 SL har atter bedt advokat  Lars  Svenning  Andersen,  

 AROS-advokaterne i Århus om at føre sagen.
Klik på nettet Hvis man ønsker at følge med i [A]s  

 vidtløftige projekter, kan man klikke ind på  

 http://netjournalen.cjb.net og Net-Journalens Hompage, Frederiksberg-News,  

 naturdoktor.net, Frederiksberg-Journalen, Børnenes Stemme og Dansk  

 Social Hjælp for bare at nævne nogle stykker.
Også vor gamle bekendt advokat  Holger  Lindholt  

 fører sig frem på nettet.
Han udgiver det han kalder Nordens  

 største Avis, der kan ses på "www.sandheden.dk", hvor der  

 også bringes hjertegribende historier om systemets påståede  

 overgreb mod de stakkels børn og deres forældre.
Her findes der også angreb på kommunale  

 sagsbehandlere og politikere.
Ligeledes har lægelige eksperter som  

 overlæge  Gorm  Greisen, Rigshospitalet og børnelægen  May  

  Olufsson, Hvidovre Hospital måttet stå for skud.
Flere af disse  

 overvejer også at anlægge injuriesag mod blandt andet  

 "Børnenes Stemme"." Artiklen var ledsaget af to illustrationer fra foreningens  

 side på internettet og af et billede med følgende  

 billedtekst:
"[A] (tv) sammen med sin advokat  Peter  Hjørne  

 foran Retten i Frederiksberg, da han sidst blev dømt for bagvaskelse  

 af socialpædagoger i 1996." Klageren har anmodet bladet om at bringe følgende  

 genmæle:
 "Socialpædagogen beklager, at man i en artikel i nr.  

 10 af den 20.05.99 mod bedre vidende har bragt flere citater og udtalelser om  

 Børnenes Stemme, samt om redaktør [A]   citater og udtalelser  

 som ikke har sandhedsværdi af nogen som helst art.
 Citaterne og udtalelserne er i strid med god presseskik  

 ikke forelagt Børnenes Stemme og [A] til gennemsyn og kommentar,  

 hvilket er et brud på § 34 i Medieansvarsloven.
 Socialpædagogen beklager den skade, man har forvoldt  

 Børnenes Stemme, samt redaktør [A], og den skade han har lidt  

 på sin ære.
 Den nævnte artikel er et klart brud på § 34 og  

 § 36 i Medieansvarsloven, hvilket også beklages af  

 Socialpædagogen.
 Endvidere beklager man, at man har brudt Ophavsretsloven  

 ved at bringe en tegning og en side fra Børnenes Stemmes Internetside  

 uden at have indhentet tilladelse til dette, som loven foreskriver.
Socialpædagogen." Klageren har til støtte for klagen over  

 tilsidesættelse af god presseskik anført, at der er foretaget  

 forkerte citater fra klagerens presseudtalelse.
Det blev endvidere i artiklen omtalt, at klageren har  

 beskyldt pædagogerne for seksuelle krænkelser og overgreb.
Dette  

 stod imidlertid ikke i presseudtalelsen.
 Klageren har videre anført, at bladet burde have  

 kontaktet klageren forud for offentliggørelsen af artiklen.
 Klageren har endelig anført, at bladet har  

 krænket klagerens ophavsret, hvilket tillige er i strid med god  

 presseskik.
 Klageren har til støtte for kravet om genmæle  

 anført, at der er bragt forkerte oplysninger, idet klageren på  

 intet tidspunkt - hverken i pressemeddelelserne eller i retten - har talt om  

 seksuelle krænkelser eller overgreb.
 Bladet har i en udtalelse anført, at foreningens  

 postulat om, at "pigen blev tvunget til at sove i samme seng som  

 pædagogen" og oven i købet i "frækt undertøj" kun  

 kan tolkes derhen, at en pædagog med tvang har forbrudt sig seksuelt  

 mod pigen.
 Bladet har videre anført, at indholdet af den  

 omtalte e-mail fra klageren svarer til tidligere udtalelser fra foreningens  

 formand [A], som blev dømt ubeføjede ved Landsretten i  

 1996.
 Bladet har vedrørende kravet om genmæle  

 anført, at bladet har citeret korrekt fra klagerens presseudsendelse,  

 og at der derfor ikke er grundlag for genmæle.
Bladet har fremlagt kopi af klagerens presseudtalelse i  

 sin fulde ordlyd.
Heraf fremgår bl.a.:
"Randers Kommune tav overfor mor om 13-årig  

 datters tre selvmordsforsøg Skandalen fortsætter i en af Danmarks  

 værste børnesager, hvor også en redaktør blev  

 dømt for injurier for at bringe sandheden videre En tvangsfjernet 13-årige pige har i desperation  

 over Randers Kommunes behandling af hendes og hendes 12-årige bror  

 prøvet at begå selvmord tre gange, uden at kommunen har  

 orienteret hendes mor, som tappert har kæmpet i over 5 år for at  

 få hjemgivet børnene.
Ulovlighederne er hele tiden fortsat - Nu ser sagen ud til at fortsætte med ulovligheder,  

 og vi vil naturligvis melde kommunen til politiet for misrøgt   og den  

 gamle dom vil nu igen blive taget op og forelagt Klageretten,  

 Menneskerettighedsdomstolen, fordi der er kommet nyt materiale frem, og [A]  

 har søgt fri proces i sagen.
Kommunens ulovligheder bag  

 selvmordsforsøgene Grunden til at pigen har prøvet at begå  

 selvmord, er at hun er blevet tvunget til at sove i samme seng som  

 pædagogen, samt at hun umenneskeligt er blevet skilt fra sin lillebror,  

 som hun holder meget af ligesom man helt urimeligt har tvunget hende til  

 skoleskift, og har afholdt nogle helt urimelige samvær med et hav af  

 obstruktioner fra pædagogernes side, siger [B]." I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Lene Sarup  

 og Ole Askvig.
 Pressenævnet udtaler:
 Pressenævnet bemærker indledningsvis, at det  

 ligger uden for nævnets kompetence at tage stilling til, om bladet har  

 krænket klagerens ophavsret.
 Pressenævnet finder, at artiklen  

 tilstrækkeligt klart bygger på den pressemeddelelse, der er  

 udsendt af klageren.
De udtalelser fra navngivne personer, der er bragt i  

 artiklen, er udelukkende fremkommet som kommentarer til klagernes  

 pressemeddelelse.
Pressenævnet finder derfor, at bladet ikke har  

 været forpligtet til at forelægge disse kommentarer for klagerne  

 forud for offentliggørelsen af artiklen.
 Pressenævnet finder, at der ej heller på andre  

 punkter er bragt oplysninger, der burde have været forelagt for  

 klagerne på forhånd, ligesom artiklen heller ikke i øvrigt  

 er i strid med god presseskik.
 Vedrørende det krævede genmæle  

 bemærker Pressenævnet dels, at et genmæle skal  

 fremstå som kommende fra den, der ønsker genmælet, og dels  

 at det via genmælereglerne ikke er muligt at pålægge mediet  

 at beklage bestemte oplysninger eller kommentere spørgsmål om  

 eventuelt brud på god presseskik.
 Da der i artiklen ikke er bragt forkerte faktiske  

 oplysninger vedrørende klageren, finder Pressenævnet, at  

 klageren ikke berettiget til et genmæle.
 Afsagt den 10. august 1999.
