 I medfør af § 2, jf. § 3, i lov om undervisningen på de godkendte  

 handelsskoler, jf. lovbekendtgørelse nr. 974 af 19. december 1986,  

 fastsættes:
Almindelige bestemmelser § 1.  Statsunderstøttede handelsskoler kan efter  

 godkendelse af Undervisningsministeriet, Direktoratet for  

 Erhvervsuddannelserne afholde merkonomkursus, der afsluttes med en  

 statskontrolleret prøve.
 Stk. 2.  Direktoratet fastsætter til enhver tid antallet  

 af kursuspladser.
 § 2.  Der kan afholdes merkonomkursus inden for  

 kommercielle/administrative fagområder.
 Stk. 2.  Formålet med undervisningen er at give  

 kursisterne kvalificeret grundlag for at varetage funktioner i deres erhverv.  

 Undervisningen skal give kursisterne mulighed for at erhverve sig viden og  

 færdighed på enkelte områder og give mulighed for at opnå en afrundet faglig  

 helhed.
 § 3.  Merkonomkursus godkendes af direktoratet efter  

 indstilling fra uddannelsesnævnet, jf. § 16, og efter indhentet udtalelse fra  

 Erhvervsuddannelsesudvalget for handels- og kontorområdet.
Optagelsesbetingelser § 4.  Optagelse er betinget af, at ansøgeren 1. har gennemført en faglig uddannelse inden for  

 handels- og kontorområdet eller 2. har gennemført anden faglig uddannelse, eller 3. har anden relevant baggrund, herunder mindst 2 års  

 praktisk beskæftigelse, og af skolen skønnes at kunne gennemføre  

 undervisningen.
 Stk. 2.  Optagelse efter stk. 1, nr. 2 og 3, kan  

 betinges af, at indledende kursus i virksomhedsøkonomi er gennemført eller  

 særlige prøver er aflagt.
 Stk. 3.  Optagelse til visse kursus kan forudsætte  

 forudgående gennemførelse eller sideløbende deltagelse i andre kursus.
 Stk. 4.  Direktoratet kan efter indstilling fra  

 uddannelsesnævnet fastsætte nærmere regler om optagelsesbetingelserne.
 Undervisningen m.m.
 § 5.  Undervisningsplanerne for de enkelte kursus  

 fastsættes af direktoratet efter indstilling fra uddannelsesnævnet.
§ 6.  Undervisningen tilrettelægges som  

 deltidsundervisning som dag- og/eller aftenkursus.
Der kan etableres  

 fjernundervisning eventuelt kombineret med dag- eller aftenkursus.
 Stk. 2.  Direktoratet kan efter indstilling fra  

 uddannelsesnævnet og Erhvervsuddannelsesudvalget for handels- og  

 kontorområdet godkende afvigelser fra stk. 1.
 § 7.  Et kursus har normalt en varighed af 60 timer.  

 Hvert kursus afsluttes med en prøve.
Stk. 2.  En merkonomuddannelse omfatter normalt 6  

 kursus, der skal udgøre en faglig helhed.
Direktoratet godkender efter  

 indstilling fra uddannelsesnævnet, hvilke kursus der kan sammensættes.
 Stk. 3.  Direktoratet kan efter indstilling fra  

 uddannelsesnævnet fastsætte regler om fritagelse for at deltage i et kursus  

 og for at aflægge prøve, hvis kursisten kan dokumentere forudgående  

 uddannelse eller praktisk erfaring på området, som kan sidestilles med det  

 kursus, der søges fritagelse for.
 Stk. 4.  Direktoratet kan efter indstilling fra  

 uddannelsesnævnet godkende afvigelser fra bestemmelserne i stk. 1 og 2.
 § 8.  Direktoratet fastsætter efter indstilling fra  

 uddannelsesnævnet bestemmelser om de faglige og pædagogiske  

 kvalifikationskrav til lærerne i det enkelte kursus.
 Stk. 2.  For så vidt angår de faglige krav, skal der  

 lægges vægt på relevant og aktuel erhvervserfaring og en passende faglig og  

 teoretisk baggrund.
Eksamen § 9.  Tilmelding til prøverne er betinget af, at det  

 fastsatte kursusarbejde, jf. § 5, er gennemført.
Stk. 2.  Tilmelding til prøver i visse fag kan være  

 betinget af forudgående praktisk beskæftigelse i tilknytning til det  

 pågældende fag eller fagområde.
Direktoratet fastsætter efter indstilling fra  

 uddannelsesnævnet regler herom.
 Stk. 3.  Direktoratet fastsætter nærmere regler for  

 afholdelse af prøverne.
 § 10.  Prøverne er skriftlige og afholdes normalt een  

 gang årligt.
 Stk. 2.  Direktoratet fastsætter tidspunkterne for  

 afholdelse af prøverne.
Stk. 3.  Med hensyn til eksamensordningen anvendes de  

 særlige regler herom, jf.
Undervisningsministeriets bekendtgørelse om  

 eksamensordningen ved handelsskolernes eksaminer.
 Stk. 4.  Ved bedømmelse af de studerendes præstationer  

 anvendes 13-skalaen, jf. § 1 i Undervisningsministeriets bekendtgørelse om  

 karaktergivning i handelsskolerne.
 Stk. 5.  For at bestå en prøve kræves opnåelse af mindst  

 karakteren 6.
 Stk. 6.  Direktoratet fastsætter nærmere regler for  

 bedømmelse af prøverne.
 § 11.  Direktoratet nedsætter en opgavekommission, der  

 skal udarbejde og godkende opgaverne, jf. nærmere stk. 3. og de vejledende  

 retninglinjer for opgavernes besvarelse og bedømmelse.
Stk. 2.  Formanden for eksamenskommissionen for  

 handelsskolerne, jf. § 2 i lov om undervisningen på de godkendte  

 handelsskoler, er formand for opgavekommissionen.
Direktoratet beskikker  

 opgavekommissionens for 3 år ad gangen.
Ingen kan fungere som medlem efter  

 det fyldte 70. år.
Beskikkelse sker efter indstilling fra uddannelsesnævnet.
Stk. 3.  For hvert af de fag eller fagområder, hvortil  

 kommissionen udarbejder opgaver, beskikkes mindst 4 medlemmer.
Heraf skal et  

 antal medlemmer være lærere på merkonomkursus.
Disse lærere udarbejder  

 opgaveforslag til godkendelse i opgavekommissionen.
Stk. 4.  Opgavekommissionens formand tilrettelægger  

 kommissionens arbejde.
Direktoratet godkender forretningsorden efter  

 indhentet udtalelse i uddannelsesnævnet.
 Stk. 5.  Opgavekommissionen afgiver efter hver  

 eksamenstermin beretning om eksamensforløbet til uddannelsesnævnet.
 Stk. 6.  Hvis der mellem uddannelsesnævnet for  

 merkonomuddannelsen og uddannelsesnævnet for teknonomuddannelsen er enighed  

 herom, kan opgavekommissionen anvende opgaver, der er udarbejdet af  

 opgavekommissionen for teknonomuddannelsen.
§ 12.  Direktoratet beskikker censorer efter  

 indstilling fra uddannelsesnævnet.
Ingen kan fungere som censor efter det  

 fyldte 70. år.
§ 13.  Skolens leder udsteder og underskriver  

 eksamensbeviser.
Direktoratet fastsætter bevisets form og indhold.
 § 14.  Kursister, der har været tilmeldt en prøve, men  

 som på grund af sygdom eller anden gyldig grund har været forhindret i at  

 deltage i eller fuldføre prøven, kan af skolen få tilladelse til at aflægge  

 prøve på et senere tidspunkt.
Privatister § 15.  Direktoratet kan efter indstilling fra  

 uddannelsesnævnet fastsætte regler om til-melding til prøver uden forudgående  

 kursusdeltagelse.
Uddannelsesnævn § 16.  Direktoratet nedsætter et uddannelsesnævn, de  

 beskikkes for 3 år ad gangen.
Stk. 2.  Uddannelsesnævnet afgiver indstilling til  

 direktoratet om kursernes faglige mål og indhold, lærernes kvalifikationer og  

 rådgiver direktoratet om kursernes udbygning.
Uddannelsesnævnet kan endvidere  

 selv optage alle spørgsmål til behandling og indstille til direktoratet  

 herom.
 Stk. 3.  Uddannelsesnævnets medlemmer beskikkes efter  

 indstilling fra og blandt nedennævnte organisationers medlemmer således:
1 fra Dansk Arbejdsgiverforening, 1 fra Danske Forsikringsselskabers Forhandlingsorganisation, 1 fra Danske Bankers Forhandlingsorganisation og Danmarks  

 Sparekasseforening i fællesskab, 1 fra Andelsudvalget, 1 fra Handels- og Kontorfunktionærernes Forbund, 1 fra Forsikringsfunktionærernes Landsforening, 1 fra Danske Bankfunktionærers Landsforening og Danske  

 Sparekassefunktionærers Landsforening i fællesskab, 1 fra Danske Indkøbschefers Landsforening, 1 fra Foreningen af Danske Virksomhedskonsulenter, 1 fra Foreningen af Arbejdsledere i Danmark, 1 fra Dansk Merkonomforening, 3 fra Foreningen af Forstandere og Inspektører ved Danmarks Handelsskoler, 2 fra Handelsskolernes Lærerforening, 1 fra Butikshandelens Fællesråd, 1 fra Databehandlingsforeningen, 1 fra Dansk Ejendomsmæglerforening, 1 fra Fællesrådet for Markedsføring, 1 fra Transportøkonomisk Forening, 1 fra Foreningen af registrerede Revisorer, 1 fra Foreningen af statsautoriserede Revisorer samt 1 repræsentant for kursusdeltagere.
 Nævnets medlemmer skal have faglig viden inden for de fagområder, hvor der  

 etableres undervisning efter denne bekendtgørelse.
 Stk. 4.  Direktoratet fastsætter efter indstilling fra  

 uddannelsesnævnet, hvilke organisationer der skal tillægges indstillingsret,  

 hvis en organisation med indstillingsret ophører, eller der dannes  

 organisationer, som erstatter eller som må sidestilles med en organisation,  

 der har indstillingsret, eller der oprettes nye, eller der nedlægges  

 fagområder.
 Stk. 5.  Uddannelsesnævnet vælger af sin midte formand  

 og næstformand og fastsætter selv sin forretningsorden.
 Stk. 6.  Direktoratet stiller den fornødne  

 sekretariatsbistand til rådighed for såvel uddannelsesnævn som  

 opgavekommission.
Klager § 17.  Klager over skolens afgørelser efter denne  

 bekendtgørelse indsendes til Undervisningsministeriet, Direktoratet for  

 Erhvervsuddannelserne gennem skolen.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
 Stk. 3.  Direktoratets afgørelser vedrørende denne  

 bekendtgørelse kan ikke indbringes for højere administrativ myndighed.
Ikrafttræden § 18.  Bekendtgørelsen har virkning fra den 1. marts  

 1987.
 Stk. 2.  Bekendtgørelse nr. 46 af 28. januar 1987 om  

 merkonomkursus ophæves.
 Stk. 3.  Direktoratet fastsætter de nødvendige  

 overgangsregler i forhold til bekendtgørelse nr. 332 af 17. september 1968 om  

 handelsskolernes statskontrollerede specialkursus.
Undervisningsministeriet, den 16.  

 oktober 1987 P. m. v.
 e. b.
