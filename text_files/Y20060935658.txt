Ændring af praksis og genoptagelse af sager  

 om betaling af afgift efterpcv-afgiftsloven af tape med indhold af hård pvc 1. Indledning Ifølge § 1, stk.  

 1, i lov nr. 954 af 20. december 1999 om afgift af polyvinylklorid og  

 ftalater  

 (pvc-afgiftsloven), som ændret ved bl.a. lov nr. 127 af 27. februar 2004,  

 betales der afgift af varer nævnt i lovens bilag 1 med indhold af  

 polyvinylklorid (pvc) eller med indhold af polyvinylklorid og estere af  

 o-ftalater (ftalater). Af bilag 1, nr. 3, fremgår det, at der skal betales  

 afgift af "Selvklæbende folier og tape i ruller eller  

 strimler".
 Afgiftssatserne  

 fremgår af lovens bilag 2, der indeholder et skema med varer indeholdende  

 blød  

 pvc og afgiftssatser for disse, herunder følgende:
Varer  

 indeholdende blød pvc Afgift ved  

 indhold af ftalater Reduceret  

 afgift ved anden blødgører end ftalater (...) Tape  

 (blødgjort) og selvklæbende folier 3,50 kr./kg 1,40 kr./kg Tape, ikke  

 blødgjort 2,00 kr./kg (...) Bestemmelserne  

 vedrørende tape i bilag 1, nr. 3, og bilag 2 fik sin nuværende ordlyd ved lov  

 nr. 127 af 27. februar 2004.
Som følge af de  

 ændringer af pvc-afgiftsloven, der skete ved denne lov, udsendte Told- og  

 Skattestyrelsen  

 i marts 2004 et nyhedsbrev med en præcisering af de nye regler om afgift af  

 pvc  

 og ftalater, herunder justering af afgiftsgrundlaget.
Af nyhedsbrevet fremgår  

 det, at det er styrelsens opfattelse, at afgiften for tape, som er  

 fremstillet  

 af pvc og skåret i så tynde strimler, at det har samme egenskaber som  

 egentlig  

 blødgjort pvc, er 2,00 kr.
 Det var  

 styrelsens opfattelse, at dette altså også gælder for tape med indhold af  

 hård  

 pvc.
2. Landsskatteretskendelse om afgift af tape med  

 indhold af hård pvc Landsskatteretten  

 har den 15. november 2005, jf.  


  

 SKM2006.100.LSR  


,  

 afsagt kendelse i en sag om afgiftspligt efter pvc-afgiftsloven af  

 emballagetape med indhold af hård pvc.
Sagen drejer sig  

 om, hvorvidt en virksomheds import og salg af emballagetape kunne anses for  

 afgiftspligtig  

 efter pvc-afgiftsloven.
Det var oplyst, at tapen alene indeholdt hård pvc og  

 ikke blød pvc, dvs. pvc, hvori der er tilsat blødgørere.
Landsskatteretten  

 fandt ud fra en samlet vurdering af lovteksten samt forarbejderne hertil, at  

 der ikke er tilstrækkelig klar hjemmel til at pålægge den omhandlede tape med  

 indhold af hård pvc afgiftspligt efter loven.
Endvidere sås der ikke i  

 lovgivningen at være klar hjemmel til at pålægge tapen afgiftspligt under  

 henvisning til, at den har samme egenskaber som tape med indhold af blød pvc.
Landsskatteretten  

 henviste til, at det af lovbemærkningerne til den oprindelige pvc-afgiftslov  

 nr. 954 af 20. december 1999 klart fremgår vedrørende bilag 1, nr. 3, at  

 bestemmelsen kun omfatter selvklæbende folier og tape, i ruller og strimler  

 henhørende under position 3919 i EU's kombinerede nomenklatur, indeholdende  

 blødgjort pvc.
Den omhandlede tape har således ikke været omfattet af denne  

 lovs afgiftspligtige vareområde.
 Ifølge  

 Landsskatteretten findes der ikke i forbindelse med ændringsloven nr. 127 af  

 27. februar 2004 at være klare holdepunkter for, at dette forhold af lovgiver  

 ønskedes ændret, således at også tape med indhold af hård pvc nu skulle være  

 omfattet af det afgiftspligtige vareområde.
 Landsskatteretten  

 henså herved bl.a. til, at det af lovforarbejderne dels fremgår generelt, at  

 afgiften på varer indeholdende den hårde pvc ønskedes ophævet, dels at det  

 særligt vedrørende det afgiftspligtige vareområde som nævnt i bilag 1, nr. 3,  

 fremgår, at afgiftspligten vedrørende denne bestemmelse skønnedes uændret,  

 efter at henvisningen til EU's kombinerede nomenklatur udgik.
3. Kendelsens betydning/Ændring af praksis Som følge af  

 Landsskatterettens kendelse ændres praksis vedrørende afgiftspligt af tape,  

 således  

 at tape med indhold af hård pvc og uden indhold af blød pvc ikke pålægges  

 afgift efter pvc-afgiftsloven.
 Kendelsen får  

 betydning for sager, der er afgjort i overensstemmelse med den fortolkning,  

 der  

 kommer til udtryk i Told- og Skattestyrelsens nyhedsbrev fra marts 2004.
 Virksomheder,  

 der efter den hidtidige praksis har indbetalt afgift af hård pvc, kan anmode  

 om  

 tilbagebetaling af den for meget erlagte afgift.
Ved bedømmelsen  

 af evt. tilbagebetalingskrav anvendes dansk rets almindelige regler om  

 tilbagebetaling  

 af beløb erlagt i urigtig formening om skyld.
Disse regler vil blive  

 fortolket  

 i lyset af den seneste praksis fra EF-domstolen om medlemsstaternes  

 opkrævning  

 af beløb i strid med fællesskabsretten.
 4. Frister for genoptagelse og tilbagebetaling.
 I henhold til  

 skatteforvaltningslovens § 31, stk. 2, kan der ske ordinær genoptagelse af  

 afgiftstilsvaret, hvis anmodning herom fremsættes inden 3 år efter  

 angivelsesfristens udløb.
 Hvis fristen for  

 ordinær genoptagelse i skatteforvaltningslovens § 31, stk. 2, er udløbet, kan  

 der i henhold til skatteforvaltningslovens § 32, stk. 1, nr. 1, efter  

 anmodning  

 ske ekstraordinær genoptagelse fra og med den afgiftsperiode, der er helt  

 eller  

 delvist sammenfaldende med den afgiftsperiode, der var til prøvelse i den  

 første sag, der resulterede i underkendelse af praksis, eller den  

 afgiftsperiode,  

 der er påbegyndt, men endnu ikke udløbet, 5 år forud for underkendelsen af  

 praksis.
 Landsskatterettens  

 kendelse blev afsagt den 15. november 2005.
 Den første  

 afgiftsperiode, der var til prøvelse i sagen, var den 1. marts 2004 til 31.  

 marts 2004.
 Det bemærkes, at  

 lovændringen ved lov nr. 127 af den 27. februar 2004 trådte i kraft den 1.  

 marts 2004.
 Anmodning om  

 ekstraordinær genoptagelse skal fremsættes under iagttagelse af bestemmelsen  

 i  

 skatteforvaltningslovens § 32, stk. 2. Det vil sige, at anmodningen om  

 genoptagelse skal fremsættes inden 6 måneder efter, at den afgiftspligtige er  

 kommet til kundskab om det forhold, der begrunder fravigelsen af den ordinære  

 genoptagelsesfrist i skatteforvaltningslovens § 31, stk. 2.
 Reaktionsfristen  

 på 6 måneder i henhold til skatteforvaltningslovens § 32, stk. 2, regnes fra  

 offentliggørelsen af denne meddelelse på SKATs hjemmeside.
 5. Anmodningen om tilbagebetaling.
 Anmodning om  

 tilbagebetaling skal indgives til SKAT.
 Anmodningen skal  

 indeholde oplysninger om virksomhedens navn, adresse og CVR-nr. - og en  

 specifikation af kravet på tilbagebetaling for hver afgiftsperiode.
 I forbindelse  

 med behandlingen af tilbagebetalingskravet, kan SKAT bl.a. anmode  

 virksomheden  

 om at stille følgende materiale og oplysninger til rådighed for vurderingen  

 af,  

 hvorvidt der er sket hel eller delvis overvæltning:
6. Dokumentation Virksomheden  

 skal kunne dokumentere opgørelsen af tilbagebetalingskravet gennem relevant  

 regnskabsmateriale  

 og andete bilagsmateriale, som efter virksomhedens opfattelse kan dokumentere  

 kravet.
7. Gyldighed Meddelelsens  

 punkt 3 om ændring af praksis vil blive indarbejdet i  

 Punktafgiftsvejledningen  

 afsnit  


  

 G.17.1.
 Denne meddelelse  

 bortfalder den 1. juni 2009.
