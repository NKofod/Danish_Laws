Bekendtgørelse om overenskomst af 8.  

 december 1999 med Honduras om konsolidering af gæld Den 8. december 1999 undertegnedes i København en overenskomst  

 imellem Danmark og Honduras om reduktion og omlægning af Honduras  

 gæld til den danske stat.
Overenskomsten er i overensstemmelse med de  

 retningslinier for omlægning af Honduras gæld (Agreed Minute on  

 the consolidation of the debt of the Republic of Honduras), som der blev  

 opnået enighed om under multilaterale forhandlinger i Paris den 13.  

 april 1999.
 Aftalen omfatter garanterede eksportkreditter på  

 mere end et år ydet før 1. juni 1990, samt betaling af afdrag og  

 renter omlagt i henhold til konsolideringsaftalerne af 20. februar 1991, 10.  

 juni 1993 og 14. oktober 1996.
For eksportkreditterne samt betalingerne i henhold til den  

 førstnævnte og en del af den sidstnævnte  

 konsolideringsaftale reduceres med 67% restancer pr. 31. marts 1999 og  

 betalinger som forfalder i perioden fra 1. april 1999 til 31. marts 2002, i  

 alt ca. 5,2 mio.
USD.
For konsolideringsaftalen fra 1993 samt resten af  

 konsolideringsaftalen fra 1996 reduceres med 34% restancer pr. 31. marts 1999  

 og betalinger som forfalder i perioden fra 1. april 1999 til 31. marts 2002,  

 i alt ca. 0,6 mio.
USD.
Den del af gælden der ikke eftergives, vil blive  

 afdraget i voksende rater over 23 år med en afdragsfri periode på  

 6 år.
Renter på disse beløb i perioden 1. april 1999 til  

 31. marts 2002 udsættes til betaling imellem 2003 og 2007.
 Renten på udestående beløb  

 fastsættes fra 1. april 1999 til 0,5% over London Interbank Offered  

 Rate (LIBOR) for 6-måneders lån i USD.
