Meddelelser fra Søfartsstyrelsen B.  

 Skibes bygning og udstyr m.v.
Kapitel B II-2 D og E  Konstruktion  

 brandsikring, opdagelse og slukning af brand, Flugtveje, Operationelle krav,  

 1. juli 2002 Kapitel II-2 Konstruktion   brandsikring, opdagelse og   

 slukning af brand Flugtveje Afsnit  

 D	Flugtveje Regel 12	Varsling af  

 besætning og passagerer	* Regel 13 Afsnit E	Operationelle krav Regel 14 Regel 15 Regel 16 Kapitel II-2 Konstruktion   brandsikring, opdagelse og   

 slukning af brand Afsnit D	Flugtveje Regel 12	Varsling af  

 besætning og passagerer 1	Formål Formålet med denne regel er at varsle  

 besætning og passagerer om en brand for at opnå en sikker  

 evakuering.
Til dette formål skal der være en generalalarm og et  

 højttalersystem.
2	Generalalarmsystem Et generalalarmsystem som krævet i regel  

 III/6.4.2 skal anvendes til varsling af besætning og passagerer om en  

 brand.
3	Højttalersystemer i passagerskibe Et højttalersystem eller andre effektive  

 kommunikationsmidler, som opfylder kravene i regel III/6.5, skal være  

 tilgængelige i hele apteringen og i alle tjenesterum og kontrolrum samt  

 på åbent dæk.
Regel  

 13	Flugtveje/udgangsveje 1	Formål Formålet med denne regel er at foreskrive  

 flugtveje/udgangsveje, således at personer om bord sikkert og hurtigt  

 kan undslippe til redningsbådene og redningsflåderne på  

 udskibningsdækket.
Med dette formål for øje skal  

 følgende funktionskrav opfyldes:
.1	Der skal findes sikre flugtruter; .2	flugtruter skal holdes i sikker stand, fri for  

 forhindringer; og .3	der skal om nødvendigt findes yderligere  

 hjælpemidler for at sikre tilgængelighed, klar skiltning og  

 tilfredsstillende indretning med henblik på nødsituationer.
2	Almindelige krav 2.1	Medmindre andet udtrykkeligt er foreskrevet  

 andetsteds i denne regel, skal der fra alle rum findes mindst to  

 flugtveje/udgangsveje anbragt så langt fra hinanden som muligt og klar  

 til brug.
 2.2	Elevatorer må ikke udgøre en af de i  

 denne regel krævede flugtveje.
3	Flugtveje fra kontrolrum, apterings- og  

 tjenesterum 3.1	Almindelige krav 3.1.1	Trapper og lejdere skal placeres således,  

 at de frembyder let adgang til udskibningsdæk for redningsbåde og  

 redningsflåder fra passager- og besætningsaptering og fra rum,  

 hvor besætningen normalt er beskæftiget, ud over  

 maskinrummene.
3.1.2	Medmindre andet udtrykkeligt er foreskrevet  

 andetsteds i denne regel, er gange, forhaller eller dele af en gang, hvorfra  

 der kun er en flugtvej, forbudt.
Blinde gange, der bruges i  

 serviceområder, og som er nødvendige for skibets praktiske  

 anvendelse, såsom brændselsoliestationer og tværskibs  

 forsyningsgange, skal tillades, forudsat at sådanne blinde gange er  

 adskilt fra besætningens apteringsområder og er  

 utilgængelige fra passagerernes apteringsområder.
En del af en  

 gang, som har en dybde, der ikke overstiger bredden, anses for at være  

 en reces eller lokal forlængelse og er tilladt.
 3.1.3	Alle trapper i apteringsområder og  

 tjenesterum og kontrolrum skal være af stålrammekonstruktion,  

 undtagen hvor Administrationen godkender brugen af andre ækvivalente  

 materialer.
 3.1.4	Hvis en radiostation ikke har direkte adgang til  

 åbent dæk, skal der være to flugtveje fra eller adgangsveje  

 til denne station, hvoraf den ene kan være et koøje eller vindue  

 af tilstrækkelig størrelse eller et andet middel, som  

 Administrationen måtte anse for tilfredsstillende.
 3.1.5	Døre i flugtveje skal i almindelighed  

 åbne i flugtretningen, bortset fra:
.1	at individuelle kahytsdøre må  

 åbne ind i kahytten for at undgå at skade personer i gangen,  

 når døren åbnes; og .2	at døre i lodrette nødudgangsskakte  

 må åbne ud fra skakten for at tillade, at skakten bruges  

 både til nødudgang og som adgang.
3.2	Flugtveje/udgangsveje i passagerskibe 3.2.1	Flugtveje/udgange fra rum under  

 skotdækket 3.2.1.1	Under skotdækket skal der fra hvert  

 vandtæt rum eller lignende begrænset rum eller gruppe af rum  

 findes to flugtveje 3.2.1.2	Hvor Administrationen har tilladt fritagelse  

 for en af flugtvejene under anvendelsen af stk. 3.2.1.1, skal den enkelte  

 flugtvej være en sikker udgang.
Imidlertid må trapper ikke  

 være mindre end 800 mm i fri bredde, og de skal have gelænder  

 på begge sider.
3.2.2	Flugtveje/udgangsveje fra rum over  

 skotdækket Over skotdækket skal der findes mindst to  

 flugtveje/udgangsveje fra hver lodret hovedzone eller på lignende  

 måde begrænset rum eller gruppe af rum, hvoraf mindst den ene  

 skal give adgang til en trappe, der danner en lodret direkte flugtvej.
3.2.3	Direkte adgang til lukkede trapperum Trapperum i aptering og tjenesterum skal have direkte  

 adgang til gangene og have et tilstrækkeligt areal til at hindre  

 trængsel under hensyntagen til det antal personer, der forventes at  

 anvende dem i nødstilfælde.
Inden for omkredsen af sådanne  

 trapperum er det kun tilladt at have fælles toiletter, skabe af  

 ikke-brændbare materialer til opbevaring af ufarligt sikkerhedsudstyr  

 og åbne informationsdiske.
Kun offentligt tilgængelige rum,  

 gange, elevatorer, offentlige toiletter, speciallastrum, åbne ro/ro  

 rum, hvortil enhver passager kan få adgang, andre trapper til flugtveje  

 som krævet i stk. 3.2.4.1 samt udvendige arealer må have direkte  

 adgang til disse trapperum.
Små gange eller forrum (lobbyer), som  

 bruges til at adskille en lukket trappe fra kabysser eller større  

 vaskerier, må have direkte adgang til trappen, forudsat at de har et  

 minimum dæksareal på 4,5 m2, en bredde på mindst  

 900 mm og indeholder en brandslangestation.
3.2.4	Detaljer om flugtveje/udgangsveje 3.2.4.1	Mindst en af de flugtveje, der er krævet  

 ifølge stk. 3.2.1.1 og 3.2.2, skal bestå af en let  

 tilgængelig trappe omgivet af skotter, som skal yde ubrudt  

 brandbeskyttelse regnet fra det dæk, hvorfra trappen udgår, til  

 de pågældende udskibsningsdæk for redningsbåde og  

 redningsflåder eller det øverste vejrdæk, hvis  

 udskibningsdækket ikke udstrækker sig til den  

 pågældende lodrette hovedzone.
I sidstnævnte tilfælde  

 skal der være direkte adgang til udskibningsdækket ad udvendige  

 trapper og ruter, som skal være forsynet med nødlys i henhold  

 til regel III/11.5 samt med skridsikker belægning.
Adskillelser, som  

 støder op til udvendige åbne trapper og ruter, og som er en del  

 af en flugtvej, samt andre adskillelser, der er placeret sådan, at  

 deres svigt under en brand ville forhindre adgangen til  

 udskibningsdækket, skal have en brandmodstandsevne inklusive isolering  

 i henhold til tabellerne 9.1 til 9.4, alt efter hvad der er  

 gældende.
 3.2.4.2	Adgangen fra indskottede trapperum til  

 redningsbådene og redningsflådernes udskibningsområder skal  

 være beskyttet enten direkte eller gennem beskyttede indvendige ruter,  

 som skal have en brandmodstandsevne og isolation som for trapperum i  

 overensstemmelse med tabellerne 9.1 til 9.4, alt efter hvad der er  

 gældende.
 3.2.4.3	Trapper, der kun betjener et rum og en balkon i  

 det pågældende rum, må ikke anses for at være en af  

 de krævede flugtveje.
 3.2.4.4	Hvert niveau inden for et atrium skal have to  

 flugtveje, hvoraf en skal give direkte adgang til en lukket lodret flugtvej,  

 som opfylder kravene i stk. 3.2.4.1.
 3.2.4.5	Bredden, antallet og kontinuiteten af  

 flugtveje/udgangsveje skal være i overensstemmelse med kravene i »Fire  

 Safety Systems Code«.
3.2.5	Påmærkning af  

 flugtveje/udgangsveje 3.2.5.1	I tillæg til den nødbelysning, som  

 er krævet i regel II-1/42 og regel III/11.5, skal flugtveje, inklusive  

 trapper og udgange, være afmærket med lys eller selvlysende  

 striber, som skal være anbragt i en højde over dækket, som  

 ikke må overstige 0,3 m på et hvilket som helst sted i  

 evakueringsruten, inklusive hjørner og korridorkryds.  

 Afmærkningen skal sætte passagererne i stand til at identificere  

 alle flugtruter og hurtigt identificere flugtudgangene.
Hvis elektrisk  

 belysning anvendes, skal det strømforsynes fra nødenergikilden,  

 og det skal være således installeret, at en fejl ved en hvilken  

 som helst enkelt lysenhed eller overklipning af en lysstribe ikke resulterer  

 i, at afmærkningen bliver ineffektiv.
Herudover skal alle skilte, som  

 angiver flugtvejene og brandudstyrets placering, være selvlysende eller  

 belyst.
Administrationen skal sikre, at sådanne ledelys eller  

 selvlysende materialer er blevet vurderet, afprøvet og monteret i  

 henhold til »Fire Safety Systems Code«.
 3.2.5.2	I passagerskibe, der medfører mere end  

 36 passagerer, skal kravene i stk. 3.2.5.1 også gælde for  

 besætningens apteringsområde.
3.2.6	Døre, som normalt er låste, og som  

 danner del af en flugtrute 3.2.6.1	Kahytsdøre og døre fra lignende  

 rum må ikke kræve anvendelse af nøgler for at kunne  

 åbnes indefra rummet.
Der må heller ikke være nogen  

 døre på en udpeget flugtvej, som der kræves nøgle  

 for at låse op, når man bevæger sig i flugtretningen.
 3.2.6.2	Udgangsdøre fra almindeligt  

 tilgængelige rum, som normalt er lukket til med en klinke, skal  

 forsynes med en mulighed for hurtig udløsning (frakobling).  

 Sådanne midler skal bestå af en dørklinkemekanisme, der  

 indeholder en anordning, som udløser klinken ved påvirkning af  

 en kraft i den retning, som flugtruten går.  

 Hurtigudløsningsmekanismer skal konstrueres og monteres til  

 Administrationens tilfredshed og især:
.1	bestå af tværstænger eller plader,  

 hvis udløsende del strækker sig på tværs af mindst  

 halvdelen af dørbladets bredde i en højde af mindst 760 mm og  

 højst 1120 mm over dækket; .2	medføre, at dørklinken udløses  

 ved påvirkning med en kraft på højst 67 N; og .3	ikke være forsynet med nogen  

 låsemekanisme, skruer eller andre indretninger, der forhindrer, at  

 klinken udløses, når udløsermekanismen påvirkes med  

 en trykkraft.
3.3	Flugtveje/udgangsveje på lastskibe 3.3.1	Almindelige bestemmelser På alle niveauer i apteringen skal der fra hvert  

 begrænset rum eller gruppe af rum være mindst to  

 flugtveje/udgangsveje placeret så langt fra hinanden som muligt.
3.3.2	Flugtveje/udgangsveje fra rum under det lavest  

 beliggende åbne dæk Under det lavest beliggende åbne dæk skal  

 hovedflugtvejen være en trappe, og den sekundære flugtvej kan  

 være en skakt eller en trappe.
3.3.3	Flugtveje/udgangsveje fra rum over det lavest  

 beliggende åbne dæk Over det lavest beliggende åbne dæk skal  

 flugtvejene være trapper eller døre til et åbent dæk  

 eller en kombination heraf.
 3.3.4	Gange, som ender blindt, må ikke være  

 længere end 7 m.
3.3.5	Bredde og kontinuitet af  

 flugtveje/udgangsveje Bredden, antallet og kontinuiteten af flugtvejene skal  

 være i overensstemmelse med kravene i »Fire Safety Systems Code«.
3.3.6	Undtagelse fra to flugtveje/udgangsveje Undtagelsesvis kan Administrationen dispensere fra en  

 af flugtvejene fra rum til besætningen, som kun anvendes af og til,  

 hvis den krævede flugtrute er uafhængig af vandtætte  

 døre.
3.4	Flugtapparater 3.4.1	Flugtapparater skal opfylde »Fire Safety Systems  

 Code«.
Reserveflugtapparater skal findes om bord.
 3.4.2	Alle skibe skal medføre mindst to  

 flugtapparater inden for apteringsområdet.
 3.4.3	I passagerskibe skal der medføres mindst  

 to flugtapparater i hver lodret hovedzone.
 3.4.4	I passagerskibe, der medfører mere end 36  

 passagerer, skal der i hver lodret hovedzone medføres to  

 flugtapparater ud over dem, som er krævet i stk. 3.4.3 ovenfor.
 3.4.5	Stk. 3.4.3 og 3.4.4 gælder ikke for  

 indskottede trapper, som udgør særskilte lodrette hovedzoner, og  

 for de lodrette hovedzoner i for- eller agterenden af et skib, som ikke  

 indeholder rum af kategorierne (6), (7), (8) eller (12) som defineret i regel  

 9.2.2.3.
4	Flugtveje/udgangsveje fra maskinrum 4.1	Flugtveje/udgangsveje på passagerskibe Flugtveje/udgangsveje fra hvert maskinrum i  

 passagerskibe skal opfylde følgende krav:
4.1.1	Flugtveje/udgange fra rum under  

 skotdækket Når rummet er under skotdækket, skal de to  

 flugtveje bestå af enten:
.1	To sæt stållejdere, anbragt så  

 langt fra hinanden som muligt, som fører op til døre i den  

 øverste del af rummet med tilsvarende afstand, hvorfra der er adgang  

 til de pågældende udskibningsdæk for redningsbåde og  

 redningsflåder.
En af disse lejdere skal være placeret inden i en  

 beskyttet indskotning, der opfylder regel 9.2.2.3, kategori (2), eller regel  

 9.2.2.4, kategori (4), hvad der end måtte være gældende,  

 fra den nederste del af det rum, den betjener, til et sikkert sted uden for  

 rummet.
Selvlukkende branddøre af samme brandklasse-standard skal  

 monteres i indskotningen.
Lejderen skal fastgøres på en  

 sådan måde, at varme ikke overføres ind i indskotningen  

 gennem ikke-isolerede fastgørelsespunkter.
Den beskyttede indskotning  

 skal mindst have en indvendig dimension på 800 ´  

  800 mm og skal være forsynet med nødbelysning; eller .2	en stållejder, der fører op til en  

 dør i den øverste del af rummet, hvorfra der er adgang til  

 udskibningsdækket, og yderligere en ståldør i den nederste  

 del af rummet og på et sted, der er godt adskilt fra den nævnte  

 lejder.
Ståldøren skal kunne åbnes og lukkes fra begge  

 sider og give adgang til en sikker flugtrute fra den nederste del af rummet  

 til udskibningsdækket.
4.1.2	Flugtveje/udgange fra rum over  

 skotdækket Hvor rummet ligger over skotdækket, skal de to  

 flugtveje/udgange være anbragt så langt fra hinanden som muligt,  

 og de døre, der fører fra disse udgange, skal være  

 anbragt på et sted, hvorfra der er adgang til de pågældende  

 udskibningsdæk for redningsbåde og redningsflåder.
Hvor  

 disse flugtveje forudsætter brug af lejdere, skal sådanne  

 være af stål.
4.1.3	Fritagelse for to flugtveje/udgangsveje I et skib med en bruttotonnage på under 1000 kan  

 Administrationen tillade, at der kun er en flugtvej/udgang, under  

 fornøden hensyntagen til bredden og indretningen af rummets  

 øverste del.
I et skib med en bruttotonnage på 1000 og derover  

 kan Administrationen fritage for den ene flugtvej fra ethvert sådant  

 rum, herunder et normalt ubemandet hjælpemaskinrum, såfremt enten  

 en dør eller en stållejder giver sikker udgang til  

 udskibningsdækket under hensyntagen til arten og beliggenheden af det  

 pågældende rum, og om der normalt er beskæftiget personer i  

 rummet.
I styremaskinrummet skal der være en anden flugtvej, når  

 nødstyrepladsen er placeret i dette rum, medmindre der er direkte  

 adgang til åbent dæk.
4.1.4	Flugtveje/udgangsveje fra maskinkontrolrum Der skal være to flugtveje/udgangsveje fra  

 maskinkontrolrum og værkstedsrum, som er placeret inden for et  

 maskinrumsafsnit.
Mindst den ene flugtvej skal yde kontinuerlig  

 brandbeskyttelse til et sikkert sted uden for maskinrumsafsnittet.
 4.1.5	Lejdere i maskinrum skal være  

 skærmet på undersiden.
4.2	Flugtveje/udgangsveje på lastskibe Flugtveje/udgangsveje fra hvert maskinrum på  

 lastskibe skal opfylde følgende krav.
4.2.1	Flugtveje/udgangsveje fra maskinrum af kategori  

 A Bortset fra hvad der er angivet i stk. 4.2.2, skal der  

 skal være to flugtveje/udgangsveje fra hvert maskinrum af kategori A.  

 Specielt skal en af følgende bestemmelser være opfyldt:
.1	To sæt stållejdere, anbragt så  

 langt fra hinanden som muligt, som fører op til døre i den  

 øverste del af rummet, som ligeledes er anbragt adskilt, og hvorfra  

 der er adgang til åbent dæk.
En af disse lejdere skal være  

 i en beskyttet indskotning (skakt), som opfylder regel 9.2.3.3, kategori (4),  

 fra den nedre del af det rum, den betjener, til et sikkert sted uden for  

 rummet.
Selvlukkende branddøre af samme brandklasse-standard skal  

 monteres i indskotningen.
Lejderen skal fastgøres på en  

 sådan måde, at varme ikke overføres ind i indskotningen  

 gennem ikke-isolerede fastgørelsespunkter.
Den beskyttede indskotning  

 skal mindst have en indvendig dimension på 800 ´  

  800 mm og skal være forsynet med nødbelysning; eller .2	en stållejder, der fører op til en  

 dør i den øverste del af rummet, hvorfra der er adgang til  

 åbent dæk, og yderligere en ståldør i den nederste  

 del af rummet og på et sted, der er godt adskilt fra den nævnte  

 lejder.
Ståldøren skal kunne åbnes og lukkes fra begge  

 sider og give adgang til en sikker flugtrute fra den nederste del af rummet  

 til åbent dæk.
 Der skal fra rum til overvågning og betjening  

 af maskineriet samt fra værkstedsrum, som er placeret inden for et  

 maskinrumsafsnit, være mindst to udgangsveje, hvoraf den ene skal  

 være uafhængig af maskinrummet og give adgang til åbent  

 dæk.
 Lejdere i maskinrum skal være af stål  

 og skal være skærmet på undersiden.
4.2.2	Fritagelse for to flugtveje/udgangsveje I et skib med en bruttotonnage på under 1000 kan  

 Administrationen dispensere fra en af de under stk. 4.2.1 krævede  

 flugtveje/udgangsveje under fornøden hensyntagen til dimensionen og  

 indretningen af den øverste del af rummet.
Endvidere behøver  

 flugtvejene fra maskinrum af kategori A ikke opfylde kravene om en lukket  

 brandbeskyttelse angivet i stk. 4.2.1.1. I styremaskinrummet skal der  

 være en anden flugtvej, når nødstyrepladsen er placeret i  

 dette rum, medmindre der er direkte adgang til åbent dæk.
4.2.3	Flugtveje/udgangsveje fra maskinrum, der ikke er  

 af kategori A Fra maskinrum, som ikke er af kategori A, skal der  

 være to flugtveje/udgangsveje, bortset fra at en enkelt flugtvej kan  

 accepteres fra rum, der kun er bemandet af og til, og fra rum, hvor den  

 maksimale distance, der skal tilbagelægges til døren, er 5 m  

 eller mindre.
4.3	Flugtapparater 4.3.1	På alle skibe skal der inden for  

 maskinrummene på iøjnefaldende steder være placeret  

 flugtapparater, som kan nås hurtigt og let til enhver tid i  

 tilfælde af brand.
Placeringen af flugtapparater skal tage hensyn til  

 indretningen af maskinrummet og det antal personer, der normalt arbejder i  

 rummene .
 4.3.2	Antal og placering af disse apparater skal  

 angives på den brandkontrolplan, som er krævet i regel  

 15.2.4.
 4.3.3	Flugtapparater skal opfylde kravene i »Fire  

 Safety Systems Code«.
5	Flugtveje/udgangsveje på passagerskibe fra  

 speciallastrum og åbne ro/ro lastrum, hvortil alle passagerer kan have  

 adgang 5.1	I speciallastrum og åbne ro/ro rum, hvortil  

 alle ombordværende passagerer kan have adgang, skal antal og placering  

 af flugtvejene/udgangsvejene både under og over skotdækket  

 være til Administrationens tilfredshed, og sikkerheden for adgangen til  

 udskibningsdækket skal være mindst ækvivalent til, hvad der  

 kræves under stk. 3.2.1.1, 3.2.2, 3.2.4.1 og 3.2.4.2. Disse rum skal  

 have afmærkede gangbaner med en bredde på mindst 600 mm til  

 flugtvejene.
Parkeringsarrangementerne til køretøjerne skal  

 være således, at gangbanerne altid holdes fri.
 5.2	En af flugtvejene/udgangsvejene fra maskinrummene,  

 hvor der normalt er beskæftiget besætningsmedlemmer, skal  

 undgå direkte adgang til ethvert speciallastrum.
6	Flugtveje/udgangsveje fra ro/ro rum Der skal være mindst to flugtveje/udgangsveje  

 fra ro/ro rum, hvor besætningen normalt er beskæftiget.  

 Flugtruterne skal udgøre en sikker flugtvej til  

 udskibningsdækkkene for redningsbåde og redningsflåder og  

 skal placeres i den forreste og agterste del af rummet.
7	Yderligere krav til ro/ro passagerskibe 7.1	Almindelige krav 7.1.1	Fra ethvert normalt opholdssted på skibet  

 skal der være flugtruter til en samlingsstation.
Disse flugtruter skal  

 være arrangeret således, at de skaber en så direkte vej som  

 muligt til samlingsstationen  og skal  

 være mærket med de symboler, som er udarbejdet af  

 Organisationen.
7.1.2	Flugtruten fra kahytter (kabiner) til  

 trappeskakte skal være så direkte som muligt med et minimumsantal  

 retningsændringer.
Det må ikke være nødvendigt at  

 gå fra den ene side af skibet til den anden side for at komme til en  

 flugtrute.
Det må ikke være nødvendigt at gå mere  

 end to dæk op eller ned for at komme til samlingsstationen eller til  

 åbent dæk fra noget som helst rum for passagerer.
 7.1.3	Der skal være udvendige ruter fra  

 åbne dæk som angivet i stk. 7.1.2 til udskibningsstationerne for  

 redningsmidlerne.
 7.1.4	Hvor et lukket rum støder op til et  

 åbent dæk, skal åbninger fra det lukkede rum til det  

 åbne dæk, hvor det er muligt, kunne anvendes som  

 nødudgange.
7.1.5	Flugtveje må ikke spærres af  

 møbler og andre forhindringer.
Med undtagelse af borde og stole, som  

 kan ryddes af vejen for at få passageareal, skal kabinetter og andre  

 tunge møbler i almindeligt tilgængelige rum og langs flugtvejene  

 være fastgjort for at forhindre dem i at skride under skibets rulning  

 og krængning.
Gulvbelægninger skal også være sikret.  

 Under sejlads skal skibets evakueringsruter være ryddet for  

 spærringer såsom rengøringsvogne, sengelinned, bagage og  

 andet gods.
7.2	Anvisninger om sikre flugtveje/udgangsveje 7.2.1	Dæk skal nummereres løbende, idet  

 der begyndes med »1« ved tanktoppen eller nederste dæk.
Disse numre  

 skal på en fremtrædende vis være angivet ved trappeafsatser  

 og elevatorfoyerer.
Dæk kan også angives ved en navnebetegnelse,  

 men dæksnummeret skal altid være angivet ved navnet.
7.2.2	Enkle »Du er her« positionsplaner,  

 påmærket flugtruter med pile skal på iøjnefaldende  

 måde være anbragt på indersiden af hver kahytsdør og  

 i almindeligt tilgængelige rum.
Planen skal vise flugtretningerne og  

 skal være rigtigt orienteret i relation til dens placering på  

 skibet.
7.3	Styrke af håndlister og gange 7.3.1	Gelændere eller andre håndgreb skal  

 være anbragt i alle gange i hele flugtrutens længde,  

 således at et fast håndgreb hvor muligt er til stede på  

 enhver del af ruten til samlingsstationerne og udskibningsstationerne.  

 Sådanne gelændere skal være anbragt på begge sider af  

 gange på mere end 1,8 meters bredde i langskibs retning og i gange  

 på mere end 1 meters bredde i tværskibs retning.
Der skal  

 lægges særlig vægt på behovet for at være i  

 stand til at krydse foyerer, atrier og andre store åbne områder  

 langs flugtruterne.
Gelændere og andre håndgreb skal have en  

 sådan styrke, at de kan modstå en jævnt fordelt vandret  

 belastning på 750 N/m påført i retning af gangens eller  

 rummets midtpunkt og en jævnt fordelt lodret belastning på 750  

 N/m påført i nedadgående retning.
De to belastninger  

 behøver ikke at blive påført samtidigt .
 7.3.2	Den nederste 0,5 m af skotter og andre  

 adskillelser, som danner lodrette inddelinger langs flugtruter, skal  

 være i stand til at modstå en belastning på 750 N/m,  

 således at de kan anvendes til at gå på under skibets  

 største hældningsvinkel.
7.4	Evakueringsanalyse Flugtruter skal vurderes på grundlag af en  

 evakueringsanalyse tidligt i skibets konstruktionsfase.
Analysen skal  

 anvendes til at påvise og eliminere, så vidt som det er praktisk  

 muligt, evakueringspropper, som måtte opstå under en udskibning i  

 forbindelse med normalbevægelser af passagerer og  

 besætningsmedlemmer langs flugtruterne inklusive muligheden for, at  

 besætningsmedlemmer kan have behov for at bevæge sig langs disse  

 ruter i modsat retning af passagererne.
Derudover skal analysen anvendes til  

 at demonstrere, at evakueringsarrangementet er tilstrækkeligt  

 fleksibelt til at tage højde for, at visse flugtveje,  

 samlingsstationer, udskibningsstationer eller redningsmidler ikke kan  

 anvendes på grund af en skade/ulykke.
Afsnit E 	Operationelle  

 krav Regel  

 14	Operationelt beredskab og vedligeholdelse 1	Formål Formålet med denne regel er at opretholde og  

 overvåge effektiviteten af skibets brandsikkerhedsberedskab.
Med dette  

 formål for øje skal følgende funktionskrav  

 opfyldes:
.1	brandbeskyttelsessystemer og  

 brandbekæmpelsesanlæg og   

 -redskaber/udstyr skal være klar til brug; og .2	brandbeskyttelsessystemer og  

 brandbekæmpelsesanlæg og   

 -redskaber/udstyr skal være ordentligt afprøvede og  

 kontrollerede.
2	Almindelige bestemmelser Kravene i stk. 1.1 skal altid være opfyldt,  

 medens skibet er i drift.
Et skib er ikke i drift, når:
.1	det er under reparation eller oplagt (enten til  

 ankers eller i havn), eller det er i tørdok; .2	det er erklæret ude af drift af rederen eller  

 rederens repræsentant; og .3	for passagerskibe, når der ikke er passagerer  

 om bord.
2.1	Operationelt beredskab 2.1.1	Følgende brandsikringssystemer skal holdes  

 i god stand for at sikre den krævede ydeevne, hvis en brand  

 opstår:
.1	konstruktiv brandsikring indbefattet  

 brandmodstandsevnen af brandinddelinger og beskyttelse af åbninger og  

 gennemføringer i disse inddelinger; .2	brandvisnings- og brandalarmeringsanlæg;  

 og .3	evakueringssystemer og anordninger.
2.1.2	Brandbekæmpelsessystemer og anordninger  

 skal holdes i god funktionsmæssig stand og være let  

 tilgængelige for øjeblikkelig brug.
Transportable slukkere, som  

 er blevet udløst, skal straks genoplades eller erstattes med en  

 tilsvarende enhed.
2.2	Vedligeholdelse, afprøvning og tilsyn 2.2.1	Vedligeholdelse, afprøvning og tilsyn skal  

 udføres på grundlag af retningslinier udarbejdet af  

 Organisationen  og på en  

 måde, der garanterer pålideligheden af  

 brandbekæmpelsessystemerne og   

 -anordningerne.
 2.2.2	Vedligeholdelsesplanen skal opbevares om bord  

 på skibet og skal være tilgængelig for inspektion,  

 når som helst det kræves af Administrationen.
 2.2.3	Vedligeholdelsesplanen skal omfatte mindst  

 følgende brandbeskyttelsesanlæg, brandbekæmpelsessystemer  

 og -udstyr, såfremt dette er installeret:
.1	hovedbrandledninger, brandpumper og brandstudse samt  

 slanger, strålerør og international landtilslutning; .2	faste brandvisnings- og  

 brandalarmeringsanlæg; .3	faste brandslukningsanlæg og andre  

 brandslukningsanordninger; .4 	automatiske sprinklere, brandvisnings- og  

 brandalarmeringssystemer; .5	ventilationssystemer, inklusive brand- og  

 røgspjæld, ventilatorer og deres betjeninger; .6	nødlukning af  

 brændstoftilførsler; .7	branddøre inklusiv deres betjening  

 (styring); .8	generalalarmsystemer; .9	flugtapparater; .10	transportable ildslukkere inklusiv  

 reserveladninger; og .11	brandmandsudrustninger.
 2.2.4	Vedligeholdelsesprogrammet kan være  

 computer-baseret.
3	Yderligere krav til passagerskibe Ud over de brandbeskyttelsesanlæg og det udstyr,  

 som er nævnt i stk. 2.2.3, skal der for skibe, som medfører mere  

 end 36 passagerer, udarbejdes en vedligeholdelsesplan for lavt placerede  

 ledelys og højttalersystemer.
4	Yderligere krav til tankskibe Ud over de brandbeskyttelsesanlæg og det udstyr,  

 som er nævnt i stk. 2.2.3, skal der for tankskibe udarbejdes en  

 vedligeholdelsesplan for:
.1	inertgassystemer; .2	skumslukningsanlæg på dæk; .3	brandsikringsanlæg i lastpumperum; og .4	detektorer til brændbare gasser.
Regel 15	Instruktioner,  

 træning om bord og øvelser 1	Formål Formålet med denne regel er at formindske  

 konsekvenserne af brand ved hjælp af korrekt undervisning,  

 oplæring og øvelser for personer om bord i korrekte  

 fremgangsmåder i nødsituationer.
Til dette formål skal  

 besætningen have det nødvendige kendskab samt færdigheder  

 i at håndtere nødsituationer i tilfælde af brand, herunder  

 at tage sig af passagererne.
2	Almindelige bestemmelser 2.1	Instruktioner/undervisning, pligter og  

 organisering 2.1.1	Medlemmer af besætningen skal modtage  

 instruktion om brandsikkerhed om bord på skibet.
 2.1.2	Besætningsmedlemmer skal have instruktioner  

 om deres bestemte pligter.
2.1.3	Der skal organiseres hold, som er ansvarlige for  

 brandslukning.
Disse hold skal altid kunne opfylde deres pligter, når  

 skibet er i drift.
2.2	Træning og øvelser om bord 2.2.1	Besætningsmedlemmerne skal undervises,  

 således at de bliver bekendt med skibets indretning såvel som  

 placering og betjening af ethvert brandslukningsanlæg og udstyr, som de  

 kan beordres til at bruge.
 2.2.2	Træningen i brugen af flugtapparater skal  

 være en del af træningen om bord.
 2.2.3	Præstationerne af de  

 besætningsmedlemmer, der er tildelt pligter i forbindelse med  

 brandbekæmpelse, skal periodisk evalueres ved afholdelse af  

 træning og øvelser om bord for at identificere områder,  

 som trænger til forbedring, for at sikre, at  

 brandbekæmpelsesfærdighederne bibeholdes, og for at sikre  

 brandbekæmpelsesorganisationens operationelle beredskab.
 2.2.4	Træning om bord i brug af skibets  

 brandslukningsanlæg og udstyr skal planlægges og udføres i  

 overensstemmelse med kravene i regel III/19.4.1.
 2.2.5	Brandøvelser skal ledes og registreres i  

 overensstemmelse med bestemmelserne i regel III/19.3 og III/19.5.
2.3	Instruktionsbøger om  

 brandbekæmpelse 2.3.1	Der skal findes instruktionsbøger i alle  

 besætningens messer og fritidsrum eller i hvert enkelt  

 besætningsmedlems kahyt.
 2.3.2	Instruktionsbøgerne skal være  

 skrevet på skibets arbejdssprog.
2.3.3	Instruktionsbogen, som kan bestå af flere  

 bind, skal indeholde de instruktioner og oplysninger, som er krævet i  

 stk. 2.3.4 i let forståelige vendinger og så vidt muligt  

 illustreret.
Enhver del af sådanne oplysninger kan stilles til  

 rådighed i form af audiovisuelle hjælpemidler i stedet for  

 instruktionsbogen.
 2.3.4	Instruktionsbogen skal forklare følgende i  

 detaljer:
.1	Almindelig praksis om brandsikkerhed og  

 forholdsregler i forbindelse med faren ved rygning, faren i forbindelse med  

 elektricitet, brændbare væsker og lignende almindelige risici om  

 bord på skibe; .2	almindelige instruktioner om  

 brandbekæmpelsesaktiviteter og brandbekæmpelsesprocedurer,  

 herunder alarmering om en brand og brugen af manuelle brandtryk; .3	betydningen af skibets alarmer; .4	betjening og brug af brandslukningsanlæg og  

 udstyr; .5	betjening og brug af branddøre; .6	betjening og brug af brand- og  

 røgspjæld; og .7	evakueringssystemer og udstyr.
2.4	Brandkontrolplaner 2.4.1	Til vejledning for skibets officerer skal der til  

 stadighed være opslået generalarrangementstegninger, der for  

 hvert dæk klart viser kontrolrummene, de forskellige brandsektioner  

 omgivet af klasse »A«-inddelinger, sektionerne omgivet af klasse  

 »B«-inddelinger samt nærmere oplysninger om brandvisnings- og  

 brandalarmeringsanlæg, sprinkleranlæg, brandslukningsmateriel,  

 adgangsveje til de forskellige rum, dæk etc. samt  

 ventilationsanlægget, herunder oplysninger om centralstyringen af  

 ventilatorer, anbringelse af spjæld og numrene på de  

 ventilatorer, der betjener hver enkelt afdeling.
Efter Administrationens  

 skøn kan ovennævnte oplysninger i stedet gives i et hæfte,  

 hvoraf hver af skibets officerer skal have et eksemplar, mens et eksemplar  

 altid skal ligge fremme om bord på et tilgængeligt sted.  

 Brandkontrolplaner og -hæfter skal holdes ájour, idet enhver  

 ændring snarest muligt skal indføres heri.
Beskrivelsen i  

 sådanne planer og hæfter skal affattes på det eller de  

 sprog, som Administrationen bestemmer.
Hvis dette sprog hverken er engelsk  

 eller fransk, skal der vedlægges en oversættelse til et af disse  

 sprog.
 2.4.2	I alle skibe skal der permanent opbevares et  

 duplikat af brandplanen eller et hæfte, der indeholder disse planer, i  

 et iøjnefaldende mærket, vejrtæt indelukke uden for  

 dækshuset til hjælp for brandslukningsmandskab fra land.
3	Yderligere krav til passagerskibe 3.1	Brandøvelser Ud over kravene i stk. 2.2.3 skal der afholdes  

 brandøvelser i overensstemmelse med kravene i regel III/30 med  

 særligt henblik på varsling af passagerer og passagerernes  

 bevægelse til samlingsstationer og udskibningsdæk.
3.2	Brandkontrolplaner I skibe, som transporterer mere end 36 passagerer,  

 skal brandkontrolplanen eller hæftet, som kræves i denne regel,  

 indeholde oplysninger om den konstruktive brandsikring, brandvisning og  

 brandslukning i henhold til de retningslinier, som er udstedt af  

 Organisationen.
Regel  

 16	Arbejdsoperationer 1	Formål Formålet med denne regel er at sørge for  

 oplysning og instruktioner om korrekte skibs- og  

 lasthåndteringsoperationer i forhold til brandsikkerhed.
Med dette  

 formål for øje skal følgende funktionskrav  

 opfyldes:
.1	Hæfter om brandsikker operationel drift skal  

 findes om bord; og .2	afgangen af brændbare dampe i forbindelse med  

 trykudligning af lasttanke skal kontrolleres.
2	Hæfter om brandsikker drift af skibet 2.1	Det krævede hæfte om brandsikker  

 operationel drift skal indeholde de nødvendige oplysninger og  

 instruktioner om sikker operationel drift af skibet og lasteoperationer i  

 forhold til brandsikkerhed.
Hæftet skal indeholde oplysninger om  

 besætningens ansvar for skibets almindelige brandsikkerhed under  

 lastning og losning, og medens det er til søs.
Nødvendige  

 forholdsregler i forbindelse med behandling af almindelige laster skal  

 være forklaret.
For skibe, som fragter farligt gods og brændbare  

 laster i bulk, skal hæftet om brandsikker operationel drift også  

 indeholde referencer til de relevante instruktioner om brandbekæmpelse  

 og nødlasteoperationer, som findes i the Code of Safe Practice for  

 Solid Bulk Cargoes, the International Bulk Chemical Code, the International  

 Gas Carrier Code og i the International Dangerous Goods Code, hvad der end  

 måtte være relevant.
 2.2	Hæftet om brandsikker operationel drift skal  

 findes i hver besætningsmesse og fritidsrum eller i hvert enkelt  

 besætningsmedlems kahyt.
 2.3	Hæftet om brandsikker operationel drift skal  

 være skrevet på skibets arbejdssprog.
 2.4	Hæftet om brandsikker operationel drift kan  

 være kombineret med de instruktionsbøger om træning og  

 oplæring, som er krævet i regel 15.2.3.
3	Yderligere krav til tankskibe 3.1	Almindelige bestemmelser Det hæfte om brandsikker operationel drift, som  

 der henvises til i stk. 2, skal indeholde forholdsregler om forebyggelse af  

 spredning af brand til lastområdet på grund af antændelse  

 af brændbare dampe og indeholde procedurer for rensning af lasttanke  

 for gas og/eller gasfrigøring under hensyntagen til stk. 3.2.
3.2	Procedurer for rensning af lasttanke og/eller  

 gasfrigøring 3.2.1	Når skibet er forsynet med et  

 inertgassystem, skal lasttankene først renses i overensstemmelse med  

 kravene i regel 4.5.6, indtil koncentrationen af kulbrintedampe i lasttankene  

 er reduceret til under 2% beregnet efter rumfang.
Derefter kan  

 gasfrigøring foretages ved lasttankens dæksniveau.
 3.2.2	Når skibet ikke er forsynet med et  

 inertgassystem, skal operationen udføres således, at de  

 brændbare dampe indledningsvis bliver fjernet gennem:
.1	Udluftningsudmundingerne som angivet i regel  

 4.5.3.4; .2	udluftningsudmundinger mindst 2 m over  

 lastdæksniveau med en lodret udstrømningshastighed på  

 mindst 30 m/s, der opretholdes under gasfrigørelsen; eller .3	udluftningsudmundinger mindst 2 m over  

 lastdæksniveau med en lodret udstrømningshastighed på  

 mindst 20 m/s, som er beskyttet af egnede anordninger til at forhindre  

 gennemgang af flammer.
 3.2.3	De ovenfor nævnte udluftningsudmundinger  

 skal være placeret mindst 10 m målt vandret fra det  

 nærmeste luftindtag og åbninger til lukkede rum, som indeholder  

 en antændelseskilde, samt fra dæksmaskineri, inklusiv ankerspil  

 og kædekasseåbninger og udstyr, som kan indebære en fare  

 for antændelse.
 3.2.4	Når koncentrationen af de brændbare  

 dampe ved udmundingerne er blevet reduceret til 30% af den nedre  

 brændbare grænse, kan gasfrigørelsen fortsætte i  

 niveau med lasttankdækket.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
 Der henvises til: MSC/Circ.849,  

 Guidelines for the performance, location, use and care of emergency escape  

 breathing devices.
