 I medfør af § 54 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, som ændret ved lov nr. 837  

 af 18. december 1991, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 93 af 8. marts  

 1982 om flyvesikringstjeneste, luftrumsorganisation, lufttrafikregler og  

 luftfartsinformationstjeneste, § 3, følgende:
1. Referencedokumenter 1.1 ICAO Annex 10, Aeronautical Telecommunications, Volume II, seneste  

 udgave.
 1.2 ICAO Annex 11, Air Traffic Services, seneste udgave.
 1.3 BL 7-2, Drift af vejrobservationstjeneste, seneste udgave.
 1.4 BL 7-6, Bestemmelser om udøvelse af lufttrafiktjeneste, seneste  

 udgave.
 1.5 BL 7-19, Bestemmelser om drift af meteorologisk tjeneste, seneste  

 udgave.
 1.6 BL 7-21, Bestemmelser om etablering af lufttrafiktjeneste for  

 offentlige flyvepladser, seneste udgave.
 1.7 Pjecen »Egenkontrol«, udgivet af Statens Luftfartsvæsen i  

 juni 1989.
 1.8 ATS-instrukser, udgivet af Statens Luftfartsvæsen.
 Anm.: De dokumenter, der er nævnt i pkt. 1.1 og pkt. 1.2 kan købes i  

 engelsk udgave ved henvendelse til Statens Luftfartsvæsen,  

 Luftfartsinformationstjenesten, Ellebjergvej 50, 2450 København S.
2. Definitioner Se BL 7-10, Bestemmelser om definitioner vedrørende lufttrafiktjeneste.
3. Anvendelsesområde Denne BL fastsætter bestemmelser om drift af lufttrafiktjenesteenheder  

 inden for dansk område samt inden for områder, hvor Danmark i henhold til  

 internationale aftaler er forpligtet til at udøve lufttrafiktjeneste.
 Anm. 1: Bestemmelser om etablering af lufttrafiktjeneste på offentlige  

 flyvepladser findes i BL 7-21.
 Anm. 2: Bestemmelser om udøvelse af lufttrafiktjeneste findes i BL 7-6.
4. Generelt 4.1 Lufttrafiktjenesteenheder skal drives i overensstemmelse med  

 bestemmelserne i denne BL, de ATS-instrukser, der er fastsat i medfør af  

 BL'en, og de særlige vilkår, der til enhver tid er fastsat af Statens  

 Luftfartsvæsen.
4.2 Den, der i henhold til BL 7-21 har fået tilladelse til at etablere og  

 drive en offentlig flyveplads eller et civilt område på en militær  

 flyvestation eller til at drive en lufttrafiktjenesteenhed, som ikke er  

 tilknyttet en bestemt flyveplads, i det følgende kaldet koncessionshaveren,  

 er ansvarlig for, a. at der ansættes det personale, der er nødvendigt for  

 lufttrafiktjenesteenhedens drift, og at dette personale har den nødvendige  

 uddannelse og de nødvendige kvalifikationer for udøvelse af deres funktioner, b. at der udpeges en daglig leder af lufttrafiktjenesteenheden, jf. afsnit  

 8, c. at der forefindes lokaler, jf.
BL 7-21, og det fornødne udstyr, der er  

 nødvendigt for drift af lufttrafiktjenesteenheden, jf.
BL 7-21, og d. at der er etableret de fornødne kommunikationslinier for at sikre, at  

 lufttrafiktjenesteenheden forsynes med de informationer, der er nævnt i BL  

 7-21.
 4.2.1 I overensstemmelse med, hvad der er angivet i driftshåndbogen, kan  

 koncessionshaverens opgaver og pligter i et nærmere angivet omfang  

 uddelegeres til andre.
4.3 Den daglige leder af en lufttrafiktjenesteenhed er ansvarlig for, a. at lufttrafiktjenesteenheden drives i overensstemmelse med de  

 bestemmelser, der er indeholdt i ATS-instruks 17, og i overensstemmelse med  

 bestemmelserne i denne BL og de forskrifter og særlige vilkår, der til enhver  

 tid er fastsat af Statens Luftfartsvæsen, b. at der er etableret den fornødne egenkontrol i  

 lufttrafiktjenesteenheden, jf. afsnit 6, c. at der inden udgangen af marts måned til Statens Luftfartsvæsen  

 indsendes en opgørelse over de registreringer, som lufttrafiktjenesteenhedens  

 egenkontrol er resulteret i, samt hvilke foranstaltninger dette har givet  

 anledning til i det forløbne kalenderår, d. at der fastsættes lokale ATS-instrukser, e. at der indgås aftaler om samarbejde med andre danske  

 lufttrafitjenesteenheder, f. at Statens Luftfartsvæsens medarbejdere i inspektionsøjemed har  

 uhindret adgang til enhedens materiel, lokaliteter, håndbøger m.v., og g. at varetage forbindelsen med Statens Luftfartsvæsen i alle anliggender  

 vedrørende tjenesten.
 4.4 Lufttrafiktjenestepersonalet på det enkelte tjenestested er ansvarlig  

 for, at udøvelse af lufttrafiktjeneste ved lufttrafiktjenesteenheden sker i  

 overensstemmelse med de ATS-instrukser, der er fastsat af Statens  

 Luftfartsvæsen, samt i overensstemmelse med de lokale ATS-instrukser, der er  

 fastsat af den daglige leder af lufttrafiktjenesteenheden.
 4.5 En lufttrafiktjenesteenhed kan drives af Statens Luftfartsvæsen, af en  

 anden offentlig myndighed eller af et privat foretagende, der er godkendt  

 hertil af Statens Luftfartsvæsen.
5. Godkendelse 5.1 En lufttrafiktjenesteenhed skal, før den tages i brug, være  

 operationelt godkendt af Statens Luftfartsvæsen.
Ansøgning om godkendelse  

 skal være vedlagt følgende:
a.
Oplysning om, hvilken kategori lufttrafiktjenesteenhed eller  

 kombination af lufttrafiktjenesteenheder der ønskes godkendt (meldekontor,  

 AFIS, kontroltårn, indflyvningskontrol, kontrolcentral eller  

 flyveinformationscentral).
b.
Angivelse af tjenestetid for hver enkelt kategori  

 lufttrafiktjenesteenhed.
c.
Målsatte tegninger over operationslokale(r) med angivelse af  

 arbejdspositioners placering.
d.
Opgørelse over de enkelte arbejdspositioners fastmonterede udstyrsdele.
e.
Et eksemplar af den lokale ATS-instruks for lufttrafiktjenesteenheden.
 5.1.1 Det materiale, der er nævnt i pkt. 5.1 c, skal dog ikke indsendes  

 for meldekontorer, der ønskes etableret separat.
6. Egenkontrol Der skal i lufttrafiktjenesteenheden være etableret egenkontrol, der  

 omfatter følgende elementer:
a.
Beskrivelse af virksomhedens organisation, ressourcer, kommandoveje og  

 arbejdsgange i et håndbogssystem.
b.
Etablering af et rapporteringssystem, der sikrer virksomheden og  

 Luftfartstilsynet indblik i de vigtigste sikkerhedsmæssige aspekter ved  

 virksomhedens drift.
c.
Etablering af en auditfunktion, der regelmæssigt kontrollerer, om  

 virksomheden følger de arbejdsgange, der er beskrevet i håndbogssystemet, jf.  

 pkt. a.
 Anm.: Egenkontrol er beskrevet i pjecen »Egenkontrol«, udgivet  

 af Statens Luftfartsvæsen i juni 1989.
7. Bemanding Lufttrafiktjeneste må kun udøves af personale, der er certificeret eller  

 på anden måde godkendt af Statens Luftfartsvæsen.
8. Daglig leder 8.1 Til daglig leder af en lufttrafiktjenesteenhed skal udpeges en person,  

 som er godkendt af Statens Luftfartsvæsen.
 8.1.1 Ansøgning om godkendelse som daglig leder af en  

 lufttrafiktjenesteenhed skal indsendes af koncessionshaveren og  

 medunderskrives af den indstillede person.
 8.1.2 Godkendelse som daglig leder gives med gyldighed ved en eller flere  

 lufttrafiktjenesteenheder.
Anm.: Den daglige leder af en lufttrafiktjenesteenhed kan tillige fungere  

 som daglig leder af vejrobservationstjeneste og formidlingstjeneste, jf.
BL  

 7-2 og BL 7-19.
 8.2 Godkendelse som daglig leder ved et meldekontor for lufttrafiktjeneste  

 på en flyveplads, hvor ingen anden lufttrafiktjenesteenhed er etableret, er  

 betinget af, at den pågældende af Statens Luftfartsvæsen findes egnet til at  

 formidle lufttrafiktjenestemeldinger og udøve alarmeringstjeneste.
8.3 Godkendelse som daglig leder ved andre lufttrafiktjenesteenheder end  

 meldekontor for lufttrafiktjeneste på en flyveplads, hvor ingen anden  

 lufttrafiktjenesteenhed er etableret, er betinget af, a. 1. at den pågældende enten er i besiddelse af gyldigt certifikat med  

 ret til at udøve tjeneste ved den pågældende enhed, eller 2. at den  

 pågældendes uddannelse og erfaring efter Statens Luftfartsvæsens opfattelse  

 opfylder de krav, der stilles til tjenesten ved den pågældende enhed, samt b. at den pågældende i mindst 2 år har beskæftiget sig med udøvelsen af  

 den pågældende form for lufttrafiktjeneste enten i Statens Luftfartsvæsen  

 eller i en anden offentlig myndighed eller et privat foretagende, der har  

 tilladelse til at drive lufttrafiktjeneste, og c. at den pågældende er heltidsansat af koncessionshaveren eller af den,  

 der i henhold til indgået kontrakt med koncessionshaveren har fået til opgave  

 af levere lufttrafiktjeneste.
8.4 Statens Luftfartsvæsens godkendelse af en person som daglig leder af  

 en lufttrafiktjenesteenhed vil blive tilbagekaldt, hvis a. koncessionshaveren eller den pågældende selv anmoder herom, b. den daglige leder ikke længere opfylder betingelserne, der er nævnt i  

 pkt. 8.2 og pkt. 8.3, eller c. den daglige leder groft eller gentagne gange tilsidesætter sine pligter  

 efter denne BL eller de forskrifter, der i øvrigt gælder for denne tjeneste.
8.5 Godkendelsen som daglig leder af en lufttrafiktjenesteenhed  

 bortfalder, hvis a.
Statens Luftfartsvæsen tilbagekalder koncessionshaverens tilladelse til  

 at drive lufttrafiktjeneste, eller b. retten til at udøve virksomheden som daglig leder af tjenesten  

 frakendes den pågældende i medfør af straffelovens § 79.
9. Ophør Statens Luftfartsvæsen kan tilbagekalde eller ændre en givet tilladelse  

 til at drive en lufttrafiktjenesteenhed, hvis a. der under udøvelsen af virksomheden finder væsentlig tilsidesættelse  

 sted af bestemmelserne i denne BL eller af i øvrigt gældende love,  

 bestemmelser eller vilkår for virksomheden, b. betingelserne for opnåelse af operationel godkendelse ikke længere er  

 opfyldt, og forholdet ikke bliver rettet inden for en frist, der fastsættes  

 af Statens Luftfartsvæsen, eller c. det må antages, at koncessionshaver ikke er i stand til behørigt at  

 opretholde den tilladte virksomhed.
10. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
12. Straf 12.1 Med bøde straffes a. den, der driver en lufttrafiktjenesteenhed uden at være godkendt  

 hertil, b. den, der tager en lufttrafiktjenesteenhed, der ikke er operationelt  

 godkendt, i brug, c. den daglige leder, der tilsidesætter bestemmelserne i pkt. 4.3, og d. den, der udøver lufttrafiktjeneste under tilsidesættelse af de  

 ATS-instrukser, der er fastsat af Statens Luftfartsvæsen, eller tilsidesætter  

 de lokale ATS-instrukser, der er fastsat af den daglige leder af  

 lufttrafiktjenesteenheden.
 12.2 For overtrædelse, der begås af et aktieselskab, andelsselskab eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
13. Ikrafttræden 13.1 Denne BL træder i kraft den 1. maj 1993.
 13.2 Samtidig ophæves BL 7-8, 2. udgave af 1. marts 1987.
14. Overgangsbestemmelser 14.1 For allerede eksisterende lufttrafiktjenesteenheder skal  

 bestemmelserne i denne BL, bortset fra afsnit 5, være opfyldt senest 1 år  

 efter den ikrafttrædelsesdato, der er angivet i pkt. 13.1.
 14.1.1 Med henblik på meddelelse af operationel godkendelse efter pkt. 5.1  

 skal ansøgning herom være indsendt til Statens Luftfartsvæsen senest 1 år  

 efter den ikrafttrædelsesdato, der er angivet i pkt. 13.1.
