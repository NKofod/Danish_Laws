Ansøgning om patent på et  

 containerskib afslået År 1997, den 16. januar afsagde  

 Patentankenævnet (Grønning-Nielsen, Hans Chr.
Thomsen,  

 Grønbæk, Laubst, A.
Sørensen) følgende KENDELSE i sagen j.nr.
P 9/94:
Klage fra Dampskibsselskabet af 1912 aktieselskab og  

 aktieselskabet dampskibsselskabet Svendborg, v/Hofman-Bang & Boutard,  

 Lehmann & Ree A/S over Patentdirektoratets afgørelse af 24. februar 1994  

 vedrørende patentansøgning nr. 2812 1989 forJens Julius Kappel,  

 Hillerød, v/Chas.
Hude A/S.
 Den 23. marts 1992 fremlagdes under nr. 163651 B en den 8.  

 juni 1989 indleveret ansøgning om patent på containerskib.
 De fremlagte krav lød således:
 "1.	Containerskib med lastrum 1-5, som i skibets længderetning er  

 afgrænset af tværskodder (8, 9, 10 og 11), kendetegnet  

 ved, at tværskodderne omfatter forholdsvis brede, konventionelle  

 tværskodder (8, 9) og forholdsvis smalle, afstivede tværskodder  

 (10, 11), som på begge sider er forbundet med de brede  

 tværskodder (8, 9) ved hjælp af i skibets længderetning  

 forløbende trækkraftoptagende dele (12).
 2.	Containerskib ifølge krav 1, kendetegnet ved, at der  

 imellem de brede konventionelle tværskodder (8, 9) findes flere,  

 fortrinsvis to smalle tværskodder med forbindende trækkraft-  

 optagende dele (12).
 3.	Containerskib ifølge krav 1, kendetegnet ved, at de  

 trækkraftoptagende dele er trækstænger (12).
4.	Containerskib ifølge krav 1, kendetegnet ved, at de  

 trækkraftoptagende dele er bjælker, som er i stand til også  

 at optage trykkræfter." Klageren nedlagde ved skrivelse af 23. juni 1992  

 indsigelse mod udstedelse af patent under henvisning til, at  

 ansøgningens krav 1-4 savner nyhed henholdsvis  

 opfindelseshøjde.
 Klageren anførte endvidere:
 "Indsigelsen bygges på følgende bilag:
A.
Side fra Deck Operating Manual hørende til  

 skibet Laura Mærsk leveret fra Odense Staalskibsværft 24. oktober  

 1980 og idriftsat november 1980, og B.
Side fra Deck Operating Manual hørende til  

 skibet Marchen Mærsk leveret fra Odense Staalskibsværft 21. april  

 1988 og idriftsat april 1988.
 Formålet med opfindelsen er ifølge  

 ansøgningen side 1, linie 25-26 at tilvejebringe et containerskib, som  

 åbner mulighed for større kapacitet.
 Dette opnås ifølge side 1, linie 28-32 ved,  

 at tværskodderne omfatter forholdsvis brede konventionelle  

 tværskodder og forholdsvis smalle tværskodder, som på begge  

 sider er forbundet med de brede tværskodder ved hjælp af i  

 skibets længde-  retning forløbende trækkraftoptagende  

 dele.
 Bilag A og B viser i lighed med ansøgningens fig. 1  

 skematisk en perspektivisk afbildning af en del af et containerskibs skrog,  

 hvis længderetning er angivet ved en dobbeltspil 1. Både bilag A  

 og B viser forholdsvis brede, konventionelle tvær-  skodder 2, 3 hhv.  

 4, 5 samt et forholdsvis smalt, afstivet tværskod 6 hhv. 7.
I bilag A er det smalle tværskod 6 afstivet ved  

 hjælp af stive bjælker 8, som forløber i skibets  

 længderetning og er fastgjort til det stive, brede tværskod 2. De  

 afstivende bjælker 8 tjener til optagelse af såvel  

 trækkræfter som trykkræfter fra det smalle tværskod  

 6. Sådanne træk- og trykkræfter kan opstå ved  

 lastning og losning samt sejlads med containere anbragt i last- rummet foran  

 henholdsvis bag tværskoddet 6. Tværskoddet 6 er i bilag A gjort  

 smalt i skibets længderetning netop med samme formål som i  

 ansøgningen, nemlig at tilvejebringe et container-  skib, som  

 åbner mulighed for større kapacitet.
Den nødvendige  

 afstivning er her opnået ved hjælp af træk- og  

 trykkraftoptagende elementer, nemlig bjælkerne 8, som her dog kun er  

 forbundet til den ene side af det smalle tværskod 6.
Bilag B viser som nævnt også et smalt  

 tværskod 7, som på samme måde som i bilag A er forbundet  

 til det brede, konventionelle tværskod 4 ved hjælp af  

 bjælker 9, som kan optage såvel trækkræfter som  

 trykkræfter.
Herudover er der på begge sider af tværskoddet  

 7 anbragt stålwirer eller stålstænger 10, hvormed det  

 smalle tværskod 7 er forbundet med de brede tværskodder 4, 5 til  

 optagelse af trækkræfter, hvorved tværskoddet 7 afstives i  

 skibets længderetning.
Fra bilag A og B er det altså kendt at gøre  

 visse af tværskodderne smalle i skibets længderetning for derved  

 at opnå en større kapacitet.
Bilag B viser endvidere samtlige  

 karakteristika i krav 1, nemlig et containerskib med lastrum, som i skibets  

 længderetning er afgrænset af tværskodder (4, 5, 7), hvor  

 tværskodderne omfatter forholdsvis brede, konventionelle tvær-  

  skodder (4, 5) og forholdsvis smalle, afstivede tværskodder (7), som  

 på begge sider er forbundet med de brede tværskodder (4, 5) ved  

 hjælp af i skibets længderetning forløbende  

 trækkraftoptagende dele (10).
 Krav 1 er derved kendt i detaljer og savner således  

 nyhed.
Ifølge krav 2 anbringes der imellem de brede  

 tvær-   skodder flere, fortrinsvis to smalle tværskodder med  

 forbindende trækkraftoptagende dele.
Ud fra bilag B vil det for en  

 fagmand være nærliggende at anbringe to eller flere af de smalle  

 tværskodder (7) mellem de brede tværskodder (4, 5) og at forbinde  

 dem indbyrdes med trækkraftoptagende dele (10) og derved nå frem  

 til indholdet af krav 2. Krav 2 savner således  

 opfindelseshøjde.
 I bilag B er de trækkraftoptagende dele  

 trækstænger eller stålwirer (10). Krav 3 er derved  

 foregrebet og savner således nyhed.
Krav 4 angiver, at de trækkraftoptagende dele er  

 bjælker, som er i stand til også at optage trykkræfter.  

 Dette kendes fra bjælkerne (8) i bilag A.
Krav 4 savner dermed  

 nyhed.
I det ovenstående er det påvist, at hvert  

 enkelt af ansøgningens krav 1-4 savner nyhed henholdsvis  

 opfindelseshøjde, og det henstilles derfor til Direktoratet at  

 afslå ansøgningen." Ansøgeren imødegik ved skrivelse af 30.  

 december 1992 indsigelsen og udtalte:
"Den foreliggende opfindelse angår et containerskib  

 med lastrum, som i skibets længderetning er afgrænset af  

 tværskotter, og som det fremgår af fremlæggelsesskriftets  

 side 1, er tværskotter tværgående dele, som indgår i  

 skibets bærende konstruktion.
Tværskotterne skal derfor  

 være i stand til at kunne afstive skibssiderne og skibsbunden og optage  

 kræfter fra skroget, når dette udsættes for hydrostatiske  

 og hydrodynamiske belastninger.
 Som det ligeledes fremgår af  

 fremlæggelsesskriftets side 1 afgrænser tværskotterne  

 normalt lastrummene i længderetningen, således at der imellem to  

 tværskotter er plads til 40-fods containere, som anbringes med deres  

 største dimension i skibets længderetning.
 Det specielt nye ved containerskibet er ifølge  

 fremlæggelsesskriftets krav 1:
 at tværskotterne omfatter forholdsvis brede  

 konventionelle tværskotter 8, 9 og forholdsvis smalle, afstivede  

 tværskotter 10, 11, som på begge sider er forbundet med de brede  

 tværskotter 8, 9 ved hjælp af i skibets længderetning  

 forløbende trækkraftoptagende dele 12.
 Herved opnås der som nævnt nederst på  

 fremlæggelsesskriftet side 1 øgning af containerskibets  

 kapacitet på grund af, at nogen af de brede tværskotter kan  

 erstattes af smalle, afstivede tværskotter, som er i stand til at  

 optage kræfter fra skibssiderne, skibsbunden og lugedækslerne  

 på grund af, at de er afstivet i skibets længderetning ved  

 hjælp af de trækkræftoptagende dele.
Indsigerens bilag A og B viser begge  

 containeroplagringsanlæg, som omfatter containercellestyr med  

 tværgående dele henholdsvis 6 og 7, som deler en 40-fods celle i  

 to 20-fods celler.
Dette er muligt, da to 20-fods containere er 76 mm kortere  

 end en 40-fods celle.
De viste tværgående dele 6, 7 udgør  

 ikke noget tværskot til optagelse af kræfter fra skroget.
Bilag A  

 og B viser således ikke som det foreliggende fremlæggelsesskrift  

 noget om, at et containerskibs kapacitet kan øges ved at erstatte  

 nogle af de brede tværskotter med smalle, afstivede tværskotter,  

 som er i stand til at optage kræfter fra skibssiderne, skibsbunden og  

 lugedækslerne på grund af, at de er afstivet i skibets  

 længderetning ved hjælp af de trækkraftoptagende dele.
De  

 nævnte bilag A og B er derfor ikke nyhedsskadelige.
Jeg anmoder derfor Patentdirektoratet om at godkende  

 opfindelsens patenterbarhed og godkende patentet til udstedelse." Med skrivelse af 2. februar 1994 fremsendte klageren  

 dokumentation for bilagene a og b, som medfulgte indsigelsen af 23. juni  

 1992.
 Endvidere fremsendtes de relevante sider fra Deck  

 Operating Manuals og kopier af sider fra skibsregisterets journal, som  

 anfører, hvornår "Laura" og "Marchen Mærsk" er sat i  

 drift.
 Den 9. februar 1994 fremkom klageren med sine afsluttende  

 kommentarer til ansøgerens indlæg af 30. december 1992.
 Klageren anførte:
 "Bilagene A og B viser begge hvorledes en 40-fods celle i  

 lastrummet på containerskibe opdeles i to 20-fods celler.
I bilag B er vist hvorledes en 40-fods celle mellem to  

 hovedskot 4, 5 i lastrummet i "Marchen Mærsk" opdeles ved hjælp  

 af tværgående dele 7 og mellemliggende lodretstående dele i  

 to 20-fods celler.
De tværgående dele 7 og lodretstående  

 dele i samme plan danner et "åbent tværskot" som holdes på  

 plads ved hjælp af langsgående wirer eller stag 10 som i den  

 monterede tilstand er forspændte.
 De tværgående dele 7 og mellemliggende  

 lodretstående dele vil i den monterede tilstand derved tilvejebringe  

 smalle og afstivede "åbne tværskotter" som er stabile i deres  

 plan og under sejlads med "Marchen Mærsk" derved er i stand til at  

 optage tværkræfter fra skibssiderne og skibsbunden.  

 Kræfterne vil overføres via de forspændte stag 10 til  

 hovedskotterne 4 eller 5. Således som det i alt væsentlighed er  

 beskrevet som den patentbegrundende virkemåde i DK 163 651 B.
 For os at se synes der derfor ikke at opnås nogen ny  

 patentbegrundende virkemåde ved at fastmontere sådanne  

 tværgående dele til dannelse af et åbent tværskot  

 allerede under bygningen af et containerskib.
De i "Marchen Mærsk" monterede lodretstående  

 dele (som ligger i samme plan imellem de tværgående dele 7) er  

 forsynet med profileringer eller spor til optagelse af lodret-justerbare  

 beslag hvori enderne af stagene 10 er fastgjort.
Ved at beklæde de  

 åbne mellemrum mellem de tværgående dele 7 og de  

 lodretstående dele i samme plan med pladedele vil der kunne  

 tilvejebringes et lukket smalt tværskot som det i alt væsentligt  

 er beskrevet ved den hensigtsmæssige udførelsesform i DK 163 651  

 B, fig. 1 og 2.
 Det synes derfor nærliggende at tilvejebringe et  

 smalt tværskot som er fastsvejset til lodrette og  

 tværgående afstivningsprofiler eller lister som beskrevet ved den  

 hensigtsmæssige udførelsesform i DK 163 651 B, se fig. 1 og 2.  

 At der ved at udforme disse profiler som vinkelformede afstivningsprofiler  

 skulle opnås en patentbegrundende virkning er for os vanskeligt at se.  

 Men der er måske tale om at kun denne orientering og udformning af  

 profilerne med vinkelform giver en tilstrækkelig styrke af et smalt  

 lukket tværskot til at skottet i praksis vil være i stand til at  

 kunne fungere som et vandtæt skot og dermed vil kunne godkendes af  

 skibstilsynet.
I fortsættelse af vort brev af 23. juni 1992 skal vi  

 på det høfligste anmode Direktoratet om at afvise opfindelsens  

 patenterbarhed." Ansøgeren henviste i skrivelse af 18. februar 1994  

 til sit brev af 30. december 1992 og meddelte, at man ikke havde yderligere  

 bemærkninger til indsigerens ovennævnte skrivelse.
 Patentdirektoratet besluttede ved skrivelse af 24. februar  

 1994 at udstede patent, idet indsigelsen blev afvist med følgende  

 begrundelse:
 "I Deres skrivelser af 23 jun. 1992 og 9 feb. 1994  

 henviser De til bilag A og B, som stammer fra Deck Operating Manual  

 hørende henholdsvis til skibet "Laura Mærsk" leveret 24 okt.  

 1980 og skibet "Marchen Mærsk" leveret 21 apr. 1988. Disse bilag er  

 efter Deres mening nyhedshindrende materiale for opfindelsen, som er angivet  

 i det selvstændige krav (krav 1) i fremlæggelsesskriftet.
Begge bilag viser en luge med et føringssystem for  

 anbringelse og oplagring af containere i skibets lastrum.
Disse systemer  

 består af lodrette og vandrette bjælker, som er indbyrdes  

 forbundet, og hvis eneste formål er at anbringe og holde containere  

 på plads, og ikke at afstive skibssiderne eller skibsbunden.
 Vi er enige med ansøgeren i, at de  

 tværgående bjælker 6 og 7 ikke udgør et  

 tværskot af den art som er angivet i krav 1, og at bilagene heller ikke  

 viser noget om, at et containerskibs kapacitet kan øges (hvilket er  

 formålet med opfindelsen) ved at erstatte nogle af de brede  

 tværskotter med smalle, afstivede tværskotter.
 Vi må således give ansøgeren ret i, at  

 et tværskot er en tværgående del, som (strækker sig  

 fra skibets bund til dækket og fra skibsside til skibsside og)  

 indgår i skibets bærende konstruktion (tværskibsstyrke).  

 Skottet er i stand til at optage kræfter fra et skibsskrog, når  

 dette udsættes for belastninger fra søen.
 Dette er ikke tilfældet med det, De kalder for et  

 "åbent tværskot".
 Vi mener derfor, at krav 1 omhandler en patenterbar  

 opfindelse.
 De uselvstændige krav angiver særlige  

 udførelsesformer for den som ovenfor anført patenterbare  

 opfindelse ifølge krav 1.
 De af Dem anførte argumenter for, at det i krav 2  

 angivne er en for en fagmand nærliggende foranstaltning, samt at det i  

 krav 3 og 4 angivne er kendt fra de af Dem fremdragne bilag kan ikke  

 godtages, da ingen af de nævnte bilag viser et arrangement af  

 tværskotter på en containerskib, som angivet i krav 1.
Vi har derfor vedtaget at meddele patent på grundlag  

 af fremlæggelsesskrift nr. 163651 uden ændringer." Denne afgørelse har klageren ved skrivelse af 19.  

 april 1994 indbragt for Patentankenævnet.
 I klagebegrundelse af 19. august 1994 skriver klageren som  

 følger:
 "Den foreliggende opfindelse beskrevet  DK 163651 B  

 angår et containerskib med lastrum, som i skibets længderetning  

 er afgrænset af tværskotter, og hvor det nye ifølge  

 opfindelsen skulle være at tværskotterne omfatter forholdsvis  

 brede, konventionelle tværskotter og forholdsvis smalle, afstivede  

 tvær-  skotter, som på begge sider er forbundet med de brede  

 tværskotter ved hjælp af i skibets længderetning  

 forløbende trækkraftoptagende dele.
Ifølge DK 163651 B opnås herved en  

 øgning af containerskibets kapacitet på grund af, at nogle af de  

 brede tværskotter kan erstattes af smalle, afstivede tværskotter,  

 som er i stand til at optage kræfter fra skibssiderne, skibsbunden og  

 lugedækslerne på grund af, at de er afstivet i skibets  

 længderetning ved hjælp af de trækkraftoptagende dele.  

 Herved kan nogle af tværskotterne nøjes med at være f.eks.  

 fra 0,1 til 0,2 m brede, hvorved containerkapaciteten kan forøges med  

 fra 5 til 10%. De trækkraftoptagende dele fastgøres til de brede  

 og de smalle tværskotter på en passende måde, således  

 at de kommer til at ligge imellem stablerne af containere i lastrummene.
Ved  

 enderne af lastrummene kan de smalle tværskotter være forbundet  

 med et andet stabilt skot, såsom et maskinskot, i stedet for et bredt  

 konventionelt skot.
 Ifølge DK 163651 B kan de trækkraftoptagende  

 dele i praksis f.eks. udgøres af wirer eller trækstænger  

 eller lige frem foreligge i form af en tryk- og trækkraftoptagende  

 konstruktion, f.eks. i form af bjælker som udover  

 trækkræfterne også er i stand til at optage  

 trykkræfter.
 Vi henviser endvidere til DK 163651 B side 1, hvor det  

 anføres:
Tværskotterne skal kunne afstive skibssiderne og  

 skibsbunden, som påvirkes af hydrostatiske kræfter under normal  

 sejlads og ved bevægelser i søen.
For at have den  

 nødvendige styrke har tværskotterne derfor som regel en bredde  

 på omkring 2 meter.
Tværskotterne kan være åbne eller  

 lukkede, idet som regel kun hvert andet tværskot er vandtæt.
 Der er her tale om de konventionelle  

 tværskotter.
 I Patentdirektoratets patentvedtagelsesskrivelse af 24.  

 februar 1994 anføres blandt andet:
 Vi må således give ansøgeren ret i, at  

 et tværskot er en tværgående del, som (strækker sig  

 fra skibets bund til dækket og fra skibsside til skibsside og) og  

 indgår i skibets bærende konstruktion (tværskibsstyrke).  

 Skottet er i stand til at optage kræfter fra et skibsskrog, når  

 dette udsættes for belastninger fra søen.
 Vi er enige med Dem heri, men er ikke enig med Dem i at  

 krav 1 som anført omhandler en patenterbar opfindelse.
Vi skal i det følgende fremføre  

 dokumentation for at der forud for indleveringen af DK ansøgning nr.  

 2812/89 den 8. juni 1989 har været konstrueret, bygget og idriftsat  

 adskillige containerskibe med en opbygning af sådanne tværskotter  

 og som i al væsentlig svarer til, hvad der er beskrevet i krav 1 i DK  

 163651 B.
Et af disse containerskibe er netop Marchen Mærsk som er  

 konstrueret og bygget af Odense stålskibsværft, og hvor  

 tværskotterne over en væsentlig del af containerskibets  

 længde netop er modificeret som beskrevet i DK 163651 B med henblik  

 på en forøget containerkapacitet set i forhold til de tidligere  

 kendte containerskibe, såsom Arthur Mærsk.
Konventionelt containerskib - Arthur Mærsk I 70'erne blev konstrueret og idriftsat en antal  

 containerskibe af rederiet A.P.
MØLLer, (se venligst oversigten bilag  

 O), og med en opbygning som i alt væsentligt svarer til opbygningen af  

 Arthur Mærsk, der blev søsat og sat i drift i april 1976. Arthur  

 Mærsk er et stort containerskib med en overalt længde på  

 ca. 240 meter og med en opbygning af container stuve- rum, som fremgår  

 af bilag A1 "General Arrangement". Af den lodrette snittegning i  

 øverste del af bilag A1 fremgår at Arthur Mærsk omfatter  

 et antal lugedæksler 1-10,  hvorigennem der er adgang til underliggende  

 lastrum, som er konstrueret til føring af enten 20 fods containere -  

 under lugedækslerne nr. 1, 2 og 10 og 20 eller 40 fods containere under  

 lugedækslerne nr. 3-9.
 Lastrummene under dækslerne 1, 2 og 10 er  

 således indrettet som decideret 20-fods containerlastrum.
 Lastrummene under lugedækslerne nr. 3-9 har en  

 længde svarende til en 40 fods container og adskilles - set i skibets  

 længderetning - af brede konventionelle tværskotter med en bredde  

 svarende til den dobbelte spanteafstand på 2 x 843 = 1646 mm.
 Containerstuverummene under lugedækslerne nr. 1 og  

 nr. 2 har en længde svarende til en 20 fods container og adskilles  

 skiftevis af brede konventionelle tværskotter ved spant 173-175,  

 192-195 og smallere konventionelle tværskotter ved spant 183,  

 204-5.
 Tværskottet ved spant 192-195 er 3 x 700 = 2100 mm  

 bredt, se bilag A2.
 Det smallere tværskot ved spant 183 er 678 mm bredt  

 se snit GG bilag A3. Af bilag A3 fremgår det endvidere, at det smalle  

 tværskot ved spant 183 er et åbent tværskot, hvori alle  

 indgående dele er svejset sammen.
 Det smallere tværskot ved spant 204-5 har en bredde  

 på 2 x 360 = 720 mm se snit AA bilag A4. Der er samtidig tale om et  

 åbent tværskot, hvor alle skottets indgående dele er  

 svejset sammen, både indbyrdes og til skibssiderne, således som  

 det fremgår af bilag A 4 til opnåelse af den nødvendige  

 styrke som et tværskot.
Ved Arthur Mærsk er der således tale om et  

 containerskib, som allerede under konstruktionsstadiet er indrettet med fire  

 på hinanden følgende containerlastrum, som er indrettet  

 udelukkende til optagelse af 20 fods containere og som adskilles af  

 konventionelle tværskotter ved spant 173-175, 183, 192-195, 204-5 og  

 ved 215. Tværskotter som ifølge rederiet A.P.
MØLLER og  

 Odense Stålskibsværft alle er indregnet i skibets styrke under  

 konstruktionsfasen og er fundet nødvendige for at Arthur Mærsk  

 har tilstrækkelig styrke i den pågældende del af  

 skibsskrogets stålstruktur til at kunne optage de kræfter, som  

 skibet udsættes for under sejlads.
Ved alle de nævnte  

 tværskotter er der således tale om tværskotter som  

 indgår i skibets bærende konstruktion og er i stand til at optage  

 kræfter fra skroget, når dette udsættes for belastninger  

 fra søen.
 Arthur Mærsk er følgelig et containerskib,  

 som over en "væsentlig" del af sin længde omfatter båse til  

 20 fods containere, som adskilles indbyrdes af konventionelle  

 tværskotter.
Marchen Mærsk - containerskib med en opbygning  

 som er foregribende for DK 163651 B Ved projektering og konstruktion af en  

 efterfølgende generation af store containerskibe var udgangspunktet  

 for Odense Stålskibsværft, at der skulle konstrueres  

 containerskibe med max. antal containere inden for en længde svarende  

 til den maksimale overalt længde som kunne tillades for  

 regelmæssig trafik i Panamakanalen.
Denne længde er 965 fod  

 svarende til ca. 295 meter.
Resultatet af projekteringsfasen blev  

 Lindø 123 serien eller de såkaldte M-skibe, hvoraf et er Marchen  

 Mærsk.
 Ved konstruktionen af Marchen Mærsk blev der  

 således i overvejende grad lagt vægt på at frembringe et  

 containerskib med en så stor containerkapacitet som muligt inden for  

 den givne maksimale overaltlængde på 965 fod.
Af bilag M1 "General arrangement" fremgår Marchen  

 Mærsk's opbygning med containerlastrum og mellemliggende tvær-  

  skotter, se venligst den øverste lodrette snittegning, på bilag  

 M1. Heraf fremgår det at Marchen Mærsk under lugedækslerne  

 nr. 1 og nr. 2 omfatter lastrum, som udelukkende er indrettet til optagelse  

 af 20 fods containere, således som det også er tilfældet  

 ved Arthur Mærsk.
Herudover omfatter Marchen Mærsk  

 containerlastrum indrettet til optagelse af 45 fods-, 40 fods- eller 20 fods  

 containere.
Disse sidstnævnte containerlastrum har en længde  

 på maksimalt 45 fod og adskilles af mellemliggende konventionelle  

 tværskotter i hovedsagen med en bredde svarende til den dobbelt  

 spanteafstand 2 x 786 mm = 1572 mm.
I disse containerlastrum kan de  

 indsættes containercellestyr af den type, som er vist på bilag B  

 ved vor indsigelse af den 19. juli 1992 imod DK 163651 B.
 20 fods containerlastrummene under luge nr. 1 og 2  

 adskilles af tværskotter ved spant 416, 424-426 og ved 434, der ligesom  

 det er tilfældet ved Arthur Mærsk er uundværlige, idet de  

 under konstruktionsfasen er indregnet og dermed indgår i skibets  

 bærende konstruktion og derved er i stand til at optage kræfter  

 fra skroget, når dette udsættes for belastninger fra  

 søen.
 Ved spant 424-426 er der tale om et tværskot med en  

 bredde svarende til 2 x spanteafstanden = 2 x 786 mm = 1572 mm.
Ved spant 416 og 434 er der tale om smalle  

 tværskotter med en bredde på 40 mm, som har samme indbyrdes  

 opbygning og afstivning.
Med henblik på at minimere mængden af  

 modholdsmateriale forklares opbygningen af de to skotter dog kun under  

 henvisning til materiale som viser det ene tværskot, se bilag M2 og M3,  

 hvor det smalle tværskot ved spant 416 er vist, og se især  

 tværsnit D-D på bilag M3. De smalle tværskotter ved spant  

 416 og 434 omfatter tværgående dele som ved alle samlinger er  

 sammensvejset, både i deres indbyrdes forbindelse og i deres  

 forbindelser ud til skibsskroget, se f.eks. bilag M4, som viser en  

 sådan sammensvejsningsdetalje ved detaljen 42 fra bilag M3.
 De smalle tværskotter ved spant 416 og 434 er til  

 begge sider forbundet med de konventionelle brede tværskotter ved  

 hjælp af i skibets længderetning forløbende  

 trækkraftoptagende dele, således som det i al væsentlig er  

 beskrevet i krav 1 i DK 163651 B.
 På bilag M3 er vist, hvorledes det smalle  

 tværskot ved spant 416 til den ene side er forbundet med hovedskottet  

 ved spant 406-408 ved hjælp af kraftige fladjern 300 x 28 henholdsvis  

 100 x 25. Se også bilag M5, hvor det er vist, hvorledes flad-  jernene  

 er fastgjort ved svejsning til tværskotterne, (snit B-B). Disse  

 trykbelastninger, således som det i al væsentlig også er  

 beskrevet i DK 163651 B i krav 3 og krav 4.
Til den anden side er tværskottet ved spant 416  

 forbundet med det konventionelle hovedskot ved spant 424-426 ved hjælp  

 af trækkraftoptagende dele i form af wirer, se bilag M3 samt bilag M5  

 for detaljer vedrørende fastgørelsen.
Marchen Mærsk's  

 smalle tværskotter ved spant 416 og 434 er således i alt  

 væsentligt fastgjort til de hosliggende konventionelle, bredere  

 hovedskotter på samme måde, som det er beskrevet i DK 163651 B i  

 krav 1 samt krav 3 eller 4, og mere detaljeret side 4, linie 21-26.
 Ved Arthur Mærsk var pladskravet, set i skibets  

 længderetning for de konventionelle tværskotter som opdeler 20  

 fods containerlastrummene.
skot ved spt. 192-195 2100 mm skot ved spt. 183 678 mm skot ved spt. 204-5 720 mm i alt 3498 mm Ved Marchen Mærsk er det samme pladskrav for  

 tværskotterne som opdeler 20 fods containerlastrummene:
tværskot ved spt. 424-426 1572 mm tværskot ved spt. 416 40 mm tværskot ved spt. 434 40 mm i alt 1652 mm Set i forhold til det pladskrav, som tværskotterne  

 imellem 20 fods lastrummene optager i Arthur Mærsk har det ved  

 konstruktion af Marchen Mærsk således lykkedes Odense  

 Stålskibsværft at spare 3498 mm ¸  

  1652 mm = 1846 mm i skibets længderetning.
Denne plads udbyttes nu i  

 stedet som containerstuveplads.
 Set i forhold til den samlede længde af fire  

 på hinanden følgende 20 fods containerlastrum på ca. 30  

 meter er der således tale om en væsentlig pladsbesparelse  

 på mellem 5-10% således som det i al væsentlig er angivet  

 som patentbegrundende virkning i DK 163651 B.
 Et containerskib, hvor tværskotterne omfatter  

 forholdsvis brede konventionelle tværskotter og forholdsvis smalle,  

 afstivede tværskotter som på begge sider er forbundet med de  

 brede tværskotter ved hjælp af i skibets længderetning  

 forløbende trækkraftoptagende dele, som beskrevet i DK 163651 B  

 og hvor der endvidere kan være tale om, at de trækkraftoptagende  

 dele kan være trækstænger eller bjælker, som er i  

 stand til også at optage trykkræfter, er i al væsentlig  

 kendt fra Marchen Mærsk (april 1988) før indleveringen af DK  

 2812/89 den 8. juni 1989 og som har ført til DK 163651 B.
At der i DK 163651 B skulle være noget patenterbart  

 nyt tilbage, er for os vanskeligt at se.
At anbringe mere end et smalt  

 tværskot med forbindende kraftoptagende dele imellem to hosliggende  

 konventionelle hovedskotter, som beskrevet i krav 2 er for os at se  

 nærliggende for en fagmand med kendskab til Marchen Mærsk's  

 konstruktion.
DK 163651 B beskriver for os at se derfor ikke noget  

 patenterbart nyt set i forhold til, hvad der var kendt på  

 indleveringstidspunktet den 8. juli 1989 og vi anmoder derfor  

 Patentankenævnet om at afslå patent på grundlag af DK  

 163651 B." Ansøgeren har i skrivelse af 11. november 1994  

 nedlagt påstand om stadfæstelse af Patentdirektoratets  

 afgørelse og har anført følgende:
 "1. Generelt.
I afvisningen af indsigelsen fra klageren har  

 Patentdirektoratet angivet to begrundelser De viste tværgående bjælker i  

 containerguide-systemet udgør ikke et tværskot, som indgår  

 i skibets tvær-   skibsstyrke.
 Bilagene A og B angiver ikke noget om, at  

 containerkapaciteten er forøget, hvilket er formålet med  

 opfindelsen.
Denne afvisning synes at være årsagen til, at  

 klageren nu henviser til de to forreste lastrum i Arthur Mærsk til 20  

 fods containere og til den pladsbesparelse, som kan opnås ved at  

 anvende "slim guides", som er et delestyr, der deler en 40 fods celle i to 20  

 fods celler.
Først påstås, at bjælkekonstruktionen,  

 som bærer tværskibs-cellestyrene midt i de to forreste luger for  

 20 fods containere, er et tværskot, som indgår i skibets  

 skrogkonstruktion.
Dernæst hævdes, at  

 tværskibs-cellestyrene for 20 fods containere og af "slim guide" typen  

 midt i de to forreste luger i Marchen Mærsk er tværskotter, som  

 indgår i skrogkonstruktionen.
Herefter hævder klageren, at  

 pladsbesparelsen, som opnås ved anvendelse af "slim guides" midt i  

 lastrummene 1 og 2, er den besparelse, som opnås ifølge  

 opfindelsen.
Klageren hævder altså:
 Bjælkekonstruktionen, som bærer de midterste  

 20 fods tværskibs-cellestyr i luge 1 og luge 2 i Arthur Mærsk, er  

 et skot, som optager kræfter fra skroget.
Tværskibs-cellestyr af "slim guide" typen, som deler  

 40 fods celler i to 20 fods celler, er i luge 1 og 2 De smallere tværskibs-cellestyr (slim guides)  

 betyder for Marchen Mærsk en besparelse i længden i forhold til  

 Arthur Mærsk.
 Et tværskibs-cellestyr af "slim guide" typen er  

 altså et skot, som har forøgelse af containerkapaciteten til  

 følge.
 Et tværskibs cellestyr af "slim guide" typen i  

 Marchen Mærsk blev leveret før patent blev ansøgt.
 2. Arthur Mærsk.
De fire A-skibe anført på bilag O er bygget  

 1975 - 76 hos Blohm + Voss i Hamborg.
Klageren anfører i  

 klagebegrundelsen nederst side 3 og øverst side 4, at der i skibet  

 Arthur Mærsk er anbragt smallere konventionelle tværskotter ved  

 spant 183 og 204-5. Disse konstruktioner betegnes ikke i bilag A4 (som  

 henviser til spant 204-5) som et skot, men som CELL-FRAME A.
CONT.
GUIDES FR. 204-5 HATCH NO. 1 og i den tyske tekst Mittelrahmen u.
Cont.
Führungen Spt. 204-5 Raum  

 1.
 At disse bjælkekonstruktioner ikke er et  

 tværskot, men alene har til hensigt at overføre kræfter  

 fra containere til skroget fremgår af følgende.
 2.1.
Arthur Mærsk er et søsterskib til Adrian  

 Mærsk.
Stålkonstruktionen til det sidstnævnte skib, blev  

 omtalt i en artikel i HANSA - 112. Jahrgang - 1975 - Nr. 22 - side 1787 til  

 1792 og er vist i bilag 1, som er hentet fra denne artikel.
De omtalte CELL  

 FRAME er ikke vist som en del af stålkonstruktionen og kan altså  

 ikke, som klageren hævder, benævnes åbne skotter.
 2.2.
 Konstruktionen midt i lugerne 1 og 2 kan overhovedet ikke  

 optage lodrette kræfter og har ingen forskydningsstivhed, hvilket er  

 nødvendigt, såfremt denne konstruktion midt i lugerne skal kunne  

 fungere som et skot, som indgår i skrogets stålkonstruktion.
 2.3.
 Bilag A4 viser med "section G-G" og "View Y" tydeligt, at  

 de lodrette elementer i cellestyrenes tværskibs-konstruktion har ringe  

 eller slet ingen mulighed for at optage lodrette kræfter, som et  

 tværskibs skot skal kunne.
 2.4.
 På side 4 anfører klageren: "Ved Arthur  

 Mærsk er der således tale om et containerskib, som allerede under  

 konstruktionsstadiet er indrettet med fire på hinanden følgende  

 containerlastrum, som er indrettet udelukkende til optagelse af 20 fods  

 containere, og som adskilles af konventionelle tværskotter ved spant  

 173-175, 183, 192-195, 204 og ved 215".
Påstandene er forkerte og i modstrid med normale  

 betegnelser i skibsbygning.
Skibet er ikke indrettet med fire på  

 hinanden følgende lastrum for 20 fods containere, men det er indrettet  

 med fire på hinanden følgende celler for 20 fods containere.  

 Disse celler eller "bays" er alle anbragt i det forreste lastrum under luge 1  

 og 2. Det forreste lastrum er begrænset forefter at et vandtæt  

 skot ved spant 215 og agter ved et vandtæt skot ved spant 173-175.  

 Mellem luge 1 og 2 adskilles de fire "bays" af et konventionelt åbent  

 skot ved spant 192-193 benævnt "Querschott Spt. 192/195" og "TRANSVERSE  

 BULKHEAD FR. 192/195" på bilag A2. Endvidere er containercellerne  

 adskilt ved et cellestyr midt i hver luge, nemlig ved spant 183 under luge 2  

 benævnt.
CELL-FRAME A.
CONT.
GUIDES FR. 183 på bilag A3 og ved spant 204-5 med et cellestyr midt  

 under luge 1 benævnt CELL-FRAME A.
CONT GUIDES FR. 204-5, Hatch No 1 på bilag A4.
 Som nævnt indgår cellestyrene midt under luge  

 1 og 2 ikke i skrogkonstruktionen, jævnfør Blohm+Voss artikel  

 (bilag 1) omtalt under punkt 2.1. Endvidere kan cellestyrene midt under luge  

 1 og 2 slet ikke optage forskydningskræfter eller lodrette  

 kræfter og kan derfor heller ikke fungere som et skot  

 jævnfør punkt 2.2 og 2.3.
 Klageren fortsætter:
"Tværskotter, som ifølge rederiet A.
P.  

 Møller og Odense Stålskibsværft alle er indregnet i  

 skibets styrke under konstruktionsfasen og er fundet nødvendige for at  

 Arthur Mærsk, har tilstrækkelig styrke i den  

 pågældende del af skibsskroget..." Klagerens påstand om, at cellestrukturerne ved spant  

 183 og 204-5 er nødvendige tværskotter i styrkemæssig  

 henseende, støtter sig på udtalelser fra A.
P.
Møller og  

 Odense Stålskibsværft.
Påstanden er i modstrid med den  

 offentliggjorte artikel fra Blohm+Voss, som har beregnet, konstrueret og  

 bygget skibet jævnfør punkt 2.1. Endvidere er påstanden i  

 modstrid med punkterne 2.2 og 2.3.
Klagerens videre påstand "Arthur Mærsk er følgelig et containerskib,  

 som over en "væsentlig" del af sin længde omfatter båse til  

 20 fods containere, som adskilles indbyrdes af konventionelle  

 tværskotter" er forkert fordi cellestrukturene ved spanterne 183 og  

 204-5 ikke er og ikke kan være, og i øvrigt heller ikke på  

 tegningerne er benævnt som tværskotter.
 2.5. Sammenligning af tværskot spt. 192-195 og  

 tværskibs-cellestyr spt. 183, bilag A2 og A3.
Tværskottet ved spant 192-195 er ikke et typisk  

 tværskot for Arthur Mærsk, idet skottet befinder sig langt fremme  

 i forskibet, hvor skrogets tværsnit er reduceret væsentligt.  

 Skottet er et såkaldt åbent skot mellem to lastrum og er det  

 forreste af denne type.
Der er stuvet 3 containere i bredden foran og 7 agten  

 for skottet.
 2.5.1.
Det væsentligste bidrag til forskyningsstivheden i  

 et tværskibsplan af skottet ved spant 192-195 opnås ved  

 hjælp af tværskibs-pladefelter ved spanterne 192 og 195. Se bilag  

 A2 "Transv.
Bulkhead Fr. 192" og "Transverse Section Fr. 195". Disse  

 pladefelter er udført af 8 og 9 mm plade og er anbragt mellem  

 hoveddækket (1. dæk) og 2. dæk.
Pladefelterne har en  

 højde på 18700 - 14840 = 3860 mm.
Tværskibs strækker  

 de sig 8670 mm ved spant 195. Endvidere indgår diverse knæ 1350 X  

 1350 X 12 mm i afstivningen tværskibs, ligesom spant 195 er lukket i  

 bunden op ti 5. dæk 7075 mm over køllinien.
 2.5.2.
 Lodrette strukturer mellem 2. og 4. dæk, som ikke er  

 angivet i enkeltheder på bilag A2, optager lodrette kræfter.
 2.5.3.
 Tværskibs-cellestyrene ved spant 183 og 204-5 (bilag  

 A3 og A4) mangler elementer til optagelse af forskydningskræfter i  

 tværskibsplanet, ligesom konstruktionen ikke kan optage lodrette  

 kræfter.
 3. Marchen Mærsk, side 5.
Skibet er udstyret med containercellestyr, som angivet i  

 patent DK 155275 B.
Der er bygget 12 skibe i M-klassen inklusive Marchen  

 Mærsk.
 3.1.
I M-kassen, L-klassen samt en del andre container-skibe  

 hos A.
P.
Møller og andre rederier anvendes et smalt  

 tværgående containerstyr - en såkaldt "slim guide" - som  

 deler en 40 fods celle i to 20 fods celler.
Dette er muligt, da to 20 fods  

 containere tilsammen er 76 mm kortere end een 40 fods celle.
Til  

 gengæld kan den tværgående struktur kun være ca. 40  

 mm bred.
Sådanne delestyr eller "slim guides" blev efterinstalleret i  

 flere skibe i A-klassen, muligvis også i Arthur Mærsk.
Fordelene  

 ved disse delestyr er, at eksisterende 40 fods celler kan ændres til 20  

 fods celler og omvendt.
Derved kan skibene tilpasses den sammensætning  

 af 20 og 40 fods containere, som den pågældende rute  

 kræver.
Anvendelsen af sådanne delestyr eller "slim guides"  

 ved indretningen af 20 fods celler vil naturligvis betyde bedre udnyttelse af  

 pladsen under dæk i langskibs retning og dermed plads til flere  

 containere afhængig af, hvor mange luger, der indrettes til 20 fods  

 containere under dæk.
Systemet blev udviklet netop med henblik på  

 at ændre 40 fods celler i eksisterende skibe i A-klassen til 20 fods  

 celler.
Endvidere indgik systemet i skibe i L-klassen (se bilag A og O)  

 allerede på kontraheringstidspunktet i 1978.
 3.2 Side 5 sidste halvdel.
Her anfører klageren, at der under luge 1 og 2 i  

 Marcen Mærsk er indrettet cellestyr til 20 fods containere svarende til  

 arrangementet i Arthur Mærsk.
Vedrørende de øvrige  

 lastrum hedder det:
"I disse lastrum kan der indsættes  

 containercellestyr af den type, som er vist på bilag B ved vor  

 indsigelse af den 19. juli 1992 imod DK 163651 B." Cellestyrene på bilag B er forsynet med  

 påskriften "Cell Guide System, Typical Hatch Opening with Slim Guide,  

 Hatch No 6 Port Side shown." Det  fremgår altså klart, at en "slim guide"  

 er et delestyr som kan indsættes i en 40 fods celle, og af bilag B  

 fremgår endvidere, at disse tværskibs-cellestyr hverken kan eller  

 skal optage kræfter fra skroget, skibsbunden eller lugerne, blandt  

 andet fordi det ikke besidder nogen forskydningsstivhed.
Endvidere er der i  

 dette tilfælde ikke installeret delestyr under den midterste luge.  

 Styrene har altså ingen gennemgående elementer i  

 tværskibsretning.
 3.3. Side 5, nederst, side 6 øverst.
 Klageren anfører vedrørende indretningen af  

 forskibet i Marchen Mærsk:
"20 fods containerlastrummene under luge nr. 1 og 2  

 adskilles af tværskotter ved spant 416, 424-426 og ved 434, der ligesom  

 det er tilfældet ved Arthur Mærsk, er uundværlige, idet de  

 under konstruktionsfasen er indregnet og dermed indgår i skibets  

 bærende konstruktion og derved er i stand til at optage kræfter  

 på skroget, når dette udsættes for belastninger fra  

 søen." Videre hedder det:
 "Ved spant 416 og 434 er der tale om smalle  

 tværskotter med en bredde på 40 mm, som har samme indbyrdes  

 opbygning og afstivning".
Nu benævnes delestyrene i 40 fods celler igen som  

 skotter og sammenlignes med indretningen i tilsvarende lastrum i Arthur  

 Mærsk.
Imidlertid fremgår det af punkterne 2,2.1, 2.2, og 2.4, at  

 tværskibs-cellestyrene midt i luge 1 og luge 2 ikke er  

 tværskotter.
 3.4 Cellstyr på spant 416.
Cellestyrene på spant 416 er forbundet ved svejsning  

 med skibets dobbeltsider, hvilket er ganske normalt for sådanne  

 cellestyr, uanset om de er af typen "slim guide" (bilag A og B til klagerens  

 indsigelse af 23. juni 1992) eller som vist i bilag A3 og A4 i Arthur  

 Mærsk i luge 1 og 2. Uanset svejsning til skibets hovedstruktur er  

 cellestyrene i midten af luge 2 imidlertid ikke tværskotter, hvilket  

 også fremgår af tegningernes tekst, hvor følgende  

 benævnelser er anvendt Bilag M2 Trvs.
Web.
Frm. 412, 416, 420 Bilag M3 Arrangement of "slim Guide" at Fr. 416 (Hold No2) Bilag M5 Longitudinal Flat Bar-Wire Support of "Slimguide" 3.5 Konstruktion af cellestyr ved spant 416 Uanset af elementerne af cellestyret ved spant 416 er  

 befæstet til skibsskroget ved svejsning, udgør det  

 tværgående cellestyr ikke noget skot af følgende  

 grunde:
 3.5.1.
 Selvom de lodrette og vandrette elementer er  

 sammensvejste, har den tværgående cellestyrkonstruktion kun ringe  

 eller slet ingen forskydningsstivhed i sit eget plan.
 3.5.2.
Det tværgående cellestyr ved spant 416 er  

 endvidere ifølge Bilag M2 (Arrangement of "Slimguide" at Fr. 416 (Hold  

 No 2)) konstrueret således, at det i ringe grad eller slet ikke kan  

 optage vertikale kræfter.
Den i Bilag M3 omtalte "Slimguide" er  

 tværtimod konstrueret således, at vertikale kræfter  

 på dette tværskibs-cellestyr omhyggeligt er reduceret eller  

 undgået.
Se detaljerne 85, 87, 88, 90, 92 samt 94 og 42. Samlingen ved  

 42 er vist på Bilag M4.
 3.5.3.
 Tværskibs-cellestyret ved spant 416 (bilag M3) har  

 ringe mulighed for at overføre kæfter til hoveddækket,  

 hvilket modsiger, at det skulle være et tværskot.
 3.5.4.
Klageren hævder, at det ifølge A P  

 Møller og Odense Stålskibsværft er nødvendigt at  

 anbringe et skot midt under lugerne 1 og 2 dels i Arthur Mærsk og dels  

 i Marchen Mærsk.
Dels er denne påstand som nævnt ovenfor  

 modsagt af Blohm+Voss i tilfældet Arthur Mærsk (se bilag 1) og  

 dels er det højst usædvanligt og unødvendigt med en  

 skotafstand svarende til en 20 fods container.
Det anvendes i praksis kun  

 når det af hensyn til inddelingen er nødvendigt at udføre  

 den første eller sidste luge med en længde svarende til en 20  

 fods container.
Et eksempel herpå er Arthur Mærsk luge 10, som  

 kun har een 20 fods container i længden.
Se bilag A1 og bilag 1.  

 Lastrum 10 under luge 10 er adskilt fra lastrum 8/9 under luge 8 og 9 med et  

 vandtæt skot.
 3.6.
Skotafstande i containerskibe er som regel indrettet  

 således, at de svarer til 40 fods containere (i nogle tilfælde 45  

 fods containere). Det medfører en typisk skotafstand på ca. 14,5  

 meter.
Ofte udføres hvert andet skot som et vandtæt skot.
De  

 mellemliggende skotter udføres som åbne skotter, der dog er  

 forskydningsstive i tværskibsretning og i stand til at optage  

 horisontale og vertikale kræfter fra luger, skibssider og skibsbund.  

 Den nævnte skotafstand er ikke særlig stor for skibe af en  

 størrelse som Arthur Mærsk og Marchen Mærsk, og der er  

 således ingen grund til at anbringe skotter med en afstand svarende til  

 en 20 fods container undtagen i særlige tilfælde som foran luge  

 10 i Arthur Mærsk, som nævnt ovenfor.
 3.7 Side 7.
Klagerens opstilling viser, at der ved anvendelse af et  

 tværskibs containercellestyr af typen "slim guide" kan spares 1846 mm i  

 længden.
Klageren anfører nederst på siden  

 følgende:
"Set i forhold til det pladsbehov, som tværskotterne  

 imellem 20 fods lastrummene, optager i Arthur Mærsk, er det ved  

 konstruktion af Marchen Mærsk således lykkedes Odense  

 Stålskibsværft at spare 3498 mm - 1652 mm = 1846 mm i skibets  

 længderetning.
Denne plads udnyttes nu i stedet som  

 containerstuveplads." Sammenligningen er forkert.
Besparelsen ved at anvende de  

 smalle tværskibs containercellestyr midt i lugerne 1 og 2 er  

 naturligvis forskellen mellem styrenes bredde, altså 678 - 40 = 638 720 - 40 = 680 ------------------ i alt 1318 mm Videre anfører klageren:
"Set i forhold til den samlede længde af fire  

 på hinanden følgende 20 fods containerlastrum på ca. 30  

 meter er der således tale om en væsentlig besparelse på  

 mellem 5 og 10 %, således som det i al væsentlig er angivet som  

 patentbegrundende virkning i DK 163651 B." Klagerens påstand forekommer overraskende.  

 Anvendelsen af et tværskibs containercellestyr af "slim guide" typen,  

 som kan dele en 40 fods celle i to 20 fods celler, har været kendt og  

 anvendt af Rederiet A P Møller siden omkring 1978, hvor det blev  

 udviklet af ansøgeren, J J Kappel.
Dette system, som ikke er  

 patentbeskyttet, kan anvendes.
Fordelene ved et tværskibscellestyr af  

 "slim guide" typen for 20 fods containere, er beskrevet under punkt 3.1.  

 Dette system var altså kendt og udnyttet længe før Marchen  

 Mærsk blev bygget og længe før patent DK 163651 B blev  

 ansøgt.
Pladsbesparelse opnået ved benyttelse af et  

 tvær-skibscellestyr af "slim guide" typen for 20 fods containere er  

 forudsat kendt og kan ikke sammenlignes med et smalt skot ifølge DK  

 163651 B, som - i tilgift til eventuel anvendelse af tværskibs  

 containercellestyr af "slim guide" typen for 20 fods containere - kan  

 erstatte ca. halvdelen eller flere af de konventionelle skotter.
Det smalle skot ifølge DK 163651 B har  

 således ikke til formål at erstatte en  

 tværskibs-cellestyrkonstruktion som vist i Bilag M3, og som klageren  

 hævder er et skot.
Det smalle skot ifølge DK 163651 B har til  

 formål at erstatte et antal skotter for eksempel som anbragt ved spant  

 139 til 141 på Bilag A1, idet skottet ifølge DK 163651 B er  

 tilstrækkeligt stift i sit plan til at optage kræfter fra  

 skibssider og skibsbund samt i øvrigt modstå  

 forskydningskræfter.
 5. Oversigt over modholdsmateriale.
Denne oversigt indeholder konsekvent omdøbninger af  

 de betegnelser, der er angivet på de henviste bilag.
Det kan vel  

 næppe have andet formål end at forsøge at vildlede  

 læseren.
Følgende fejlagtige oplysninger er anført i  

 oversigten:
 A2, efter "Querschott Spt 192/195" er anført  

 "Hoved-skot", den korrekte danske betegnelse er "tværskot".
A3, tegningens tyske tekst "Mittelrahmen u.
Cont.  

 Führ.
Spt. 183" er ikke korrekt gengivet, og tilføjelsen  

 "fastsvejset containercelleskot og styr" er misvisende.
Den engelske tekst er  

 "Cell-Frame A.
Cont.
Guides Fr. 183. " Hvis der overhovedet skal være  

 en dansk tilføjelse, bør den være korrekt, altså  

 enten "midtramme og containercellestyr ved spant 183" eller "ramme og  

 containercellestyr ved spant 183".
 A2, M2 og M3 indeholder tilsvarende forvanskninger.
 Det bør henstilles, at der i listen over  

 modholdsmateriale anvendes de titler og betegnelser, som er anført  

 på bilagene.
Jeg anmoder hermed Patentankenævnet om at afvise  

 klagen og stadfæste Patentdirektoratets afgørelse af  

 24.4.1994." Ankenævnet har behandlet sagen på sit  

 møde den 26. august 1996.
 For klageren mødte civilingeniør Flemming  

 Wittrup og civilingeniør Thomas Sundien.
For og med ansøgeren mødte  

 civilingeniør O.
Thierry-Carstensen.
 Ankenævnet afviste at tage stilling til en af  

 klageren den 20. august 1996 fremsendt skrivelse med tilhørende bilag  

 under henvisning til materialets sene fremkomst.
 Parterne procederede sagen, idet de i det væsentlige  

 henholdt sig til og uddybede de til Patentdirektoratet og Ankenævnet  

 fremsendte skriftlige indlæg.
 Ankenævnet skal udtale:
I henhold til de af Patentdirektoratet anførte  

 grunde og idet det over for Ankenævnet anførte ikke findes at  

 kunne føre til andet resultat bestemmes:
 Den påklagede afgørelse stadfæstes.
