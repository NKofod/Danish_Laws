Nr BTL 54 Betænkning over Forslag til lov om ændring af lov om leje og forskellige  

 andre love (Ændring af lejelovens anvendelsesområde og forskellige  

 revisionsbestemmelser)   

 Nr L 54 1997-98. 2. samling Afgivet af Boligudvalget Afgivet: 19980609 Udvalget har behandlet lovforslaget i nogle møder.
 Der er af bolig- og byministeren stillet ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
»Et mindretal (Fremskridtspartiets medlem af udvalget)  

 bemærker, at baggrunden for, at Fremskridtspartiet indstiller lovforslaget  

 til vedtagelse, er, at det på nuværende tidspunkt ikke er muligt at give et  

 forslag til ny lejelovgivning en seriøs behandling.
Samtidig finder  

 Fremskridtspartiet det kritisabelt, at regeringen ikke i denne samling har  

 fremsat en sådant forslag, idet lejelovskommissionen for længst har sluttet  

 sit arbejde.
Fremskridtspartiet forventer derfor, at regeringen straks i det  

 nye folketingsår fremsætter et forslag til ny lejelovgivning.« Æ n d r i n g s f o r s l a g Af bolig- og byministeren, tiltrådt af udvalget:
Til § 5 1) Efter stk. 1 indsættes som nyt stykke:
»Stk. 2. Uanset bestemmelsen i § 1, nr. 1, bevarer reglerne i  

 kapitel XII A i lov om leje, jf. lovbekendtgørelse nr. 165 af 10. marts 1998,  

 dog sin gyldighed, for så vidt angår en lejers tilsidesættelse af god skik og  

 orden, der har fundet sted før den 1. juli 1998.« B e m æ r k n i n g e r Til nr. 1 Det er hensigten, at boligklagenævnene skal kunne træffe afgørelse i sager  

 vedrørende manglende overholdelse af god skik og orden i almene boliger, når  

 tilsidesættelsen er sket før den 1. juli 1998, det vil sige, før lov om leje  

 af almene boliger er trådt i kraft.
For så vidt angår tilsidesættelse, som  

 sker efter denne dato, er de i medfør af denne lov oprettede beboerklagenævn  

 kompetente, og sager om husordensovertrædelser i almene boliger skal derfor  

 rejses og behandles efter reglerne i lov om leje af almene boliger.
For at  

 sikre, at boligklagenævnene bevarer kompetencen til at afgøre sager efter den  

 1. juli 1998, når sagerne vedrører tilsidesættelser, som er sket inden denne  

 dato, foreslås det præciseret, at reglerne i lejelovens kapitel XII A om  

 lejerens tilsidesættelse af god skik og orden - boligklagenævn  

 (forsøgsordning i Københavns og Århus Amter) - fortsat er gældende på det  

 almene område.
 Ændringsforslaget indebærer, at såfremt der er tale om tilsidesættelser,  

 som finder sted efter den 1. juli 1998, og hvor der er tale om, at lejeren  

 tidligere inden for de seneste 3 år af boligklagenævnet er pålagt en  

 retsfølge efter lejelovens § 79 b, stk. 1, eller hvor lejeforholdet er gjort  

 betinget efter lovens § 79 b, stk. 1, litra a, og tilsidesættelsen indebærer  

 en tilsidesættelse af vilkårene i det betingede lejeforhold, vil en sag  

 skulle indbringes for beboerklagenævnet efter de nye regler i lov om leje af  

 almene boliger.
Sagen vil således ikke længere skulle behandles som f.eks. en  

 tilsidesættelse af et vilkår i et lejeforhold, der ved en tidligere afgørelse  

 fra boligklagenævnet er gjort betinget, men derimod som en ny sag om  

 husordensovertrædelser ved beboerklagenævnet.
Den tidligere afgørelse fra  

 boligklagenævnet kan dog indgå i beboerklagenævnets oplysning af sagen.
 Lone Møller (S) Ole Hækkerup (S) Lissa Mathiasen (S) nfmd .  

 Rene Skau Johansen (S) Lars Kramer Mikkelsen (S) Pernille Frahm (SF) Annie  

 Lunde Hansen (CD) Dorit Myltoft (RV) Keld Albrechtsen (EL) Kirsten Jacobsen  

 (FP) Gyda Kongsted (V) Rikke Hvilshøj (V) Karsten Nonbo (V) Jens Heimburger  

 (KF) Gitte Seeberg (KF) Egil Møller (DF) Flemming Kofod-Svendsen (KRF)  

 fmd.
