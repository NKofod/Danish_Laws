Bekendtgørelse om ændring af bekendtgørelse om distribution af lægemidler § 1 I bekendtgørelse nr. 1359 af 18. december 2012 om distribution af lægemidler, som ændret ved bekendtgørelse nr. 575 af 25. maj 2013, foretages følgende ændringer:
 1. Indledningen affattes således:
»I medfør af § 29, stk. 3, § 39 a, stk. 1, § 39 b, § 41 c, § 41 d, § 43 a, § 92, stk. 3, og § 104, stk. 3, i lov om lægemidler, jf. lovbekendtgørelse nr. 506 af 20. april 2013, og § 38, stk. 2, § 43 og § 72, stk. 2, i lov om apoteksvirksomhed, jf. lovbekendtgørelse nr. 1040 af 3. september 2014, fastsættes:« 2. § 1, stk. 1 affattes således:
»§ 1. Denne bekendtgørelse omfatter engrosforhandling af lægemidler og cannabismellemprodukter samt detailforhandling af lægemidler og cannabisslutprodukter fra apotek, herunder modtagelse og lagerhold af lægemidler og cannabisprodukter, jf. dog stk. 2.« 3. I § 1 indsættes som nyt stk. 3:
»Stk. 3. Bekendtgørelsens § 24 om kontrolbevis gælder ikke for cannabismellemprodukter og cannabisslutprodukter.« 4. § 2, stk. 1 affattes således:
»§ 2. Bekendtgørelsen gælder for virksomheder og personer, der har modtaget Lægemiddelstyrelsens tilladelse til engrosforhandling af lægemidler efter § 39, stk. 1, i lov om lægemidler, for ansøgere til en sådan tilladelse, hvor dette udtrykkeligt fremgår af de enkelte bestemmelser, for virksomheder, der har modtaget Lægemiddelstyrelsens tilladelse til import eller fremstilling af et cannabisudgangsprodukt og fremstilling af et cannabismellemprodukt efter § 9, stk. 1, i lov om forsøgsordning med medicinsk cannabis, og for apoteker, herunder sygehusapoteker.« § 2 Bekendtgørelsen træder i kraft den 1. januar 2018.
