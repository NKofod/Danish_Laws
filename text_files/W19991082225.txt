Landsskatteretskendelse Emballageafgift - trykflasker A A/S klagede over, at told-og skatteregionen havde anset  

 selskabet for afgiftspligtige af trykflasker efter §§ 1 og 2 i  

 emballageafgiftsloven, der var ændret ved lov nr. 422 af 26. juni  

 1998.
Det var oplyst, at selskabets aktiviteter bestod i at  

 samle det færdige produkt bestående af følgende 4  

 komponenter - trykflaske - væske (drivmiddel, råvare) - ventil - dyse Det var oplyst, at drivmidlet kunne være CO2, og at  

 råvaren i beholderen kunne være brandslukningsmiddel, maling  

 eller skæreolie til industrien.
 Der var vedlagt billeder af 2 af selskabets produkter.
 Følgende fremgik af brugsanvisningen til det ene  

 produkt:
 "Anvendelse:
Til slukning af mindre brande - uanset  

 årsag.
Specielt velegnet til bekæmpelse af olie- og  

 kemikaliebrande.
 Brugsanvisning:
Indholdet sprøjtes direkte nederst  

 på flammerne.
Arbejd langsomt fremad efterhånden som ilden  

 slukkes.
Såfremt branden ikke slukkes omgående - bør  

 brandvæsenet tilkaldes straks.
 Nettoindhold:
 Advarsel:
 Beholder under tryk.
Skal beskyttes mod sollys og må ikke udsættes  

 for temperaturer over 50 C.
Må ikke punkteres eller brændes,  

 heller ikke når den er tømt." Selskabet havde i skrivelse af 12. oktober 1998 til  

 regionen ansøgt om fritagelse for emballageafgift for beholdere under  

 tryk.
Regionen havde ved den påklagede afgørelse  

 anset selskabet for at være afgiftspligtige efter emballageafgiftsloven  

 fra 1. januar 1999 af omhandlede trykbeholdere.
Regionen fandt, at selve  

 beholderen, trykflasken, var en salgsemballage, der fungerede som emballage  

 for indholdet i form af væske og lign., som kom i flasken.
Det forhold,  

 at indholdet var under tryk og skulle sprayes ud i stedet for at hældes  

 ud, fandt regionen ikke ændrede ved dette forhold.
Afgørelsen  

 indebar, at selskabet med virkning fra 1. januar 1999 skulle opkræve  

 afgift ved salg af beholderen, trykflasken, såfremt den indeholdt en  

 vare (væske) af en art, der var nævnt i lovens § 1, pkt. 1-17.  

 Selskabet skulle derfor registreres som oplagshaver efter loven med virkning  

 fra den 1. januar 1999, jf. lovens § 3, stk. 4. Regionen havde videre  

 anført, at de eksempler, som selskabet havde nævnt på  

 væske i beholderen gjorde, at der var afgift, idet maling var omfattet  

 af lovens § 1, pkt. 10, skæreolie hørte under § 1, nr. 8 og  

 brandslukningsvæsken hørte formentlig under § 1, nr. 13, om  

 kemiske stoffer og produkter.
 Selskabet havde over for Landsskatteretten nedlagt  

 påstand om, at der ikke var emballageafgift på trykflaskerne.
Der var til støtte herfor gjort gældende, at  

 en trykbeholder ikke kunne være salgsemballage, idet beholderen var en  

 del af produktet, der ikke kunne fjernes.
Alle komponenter bestående af  

 trykflaske, væske, ventil og dyse udgjorde således en enhed og  

 skulle betragtes som selve varen.
 Der var videre henvist til, at et andet firma havde  

 oplyst, at deres trykflasker til brandslukning ikke var omfattet af den nye  

 emballageafgiftslov.
 Regionen havde hertil oplyst, at told- og skatteregion X  

 ifølge deres oplysninger ikke havde truffet afgørelse vedr.  

 dette firmas produkter.
Landsskatteretten udtalte I henhold til Lov om afgift af visse emballager samt visse  

 poser af papir og plast mv. § 1, stk. 1, skal der svares afgift til staten af  

 salgsemballager og multipak med et rumindhold på under 20 l til  

 nærmere opregnede varer.
 Selskabet havde ikke bestridt, at råvaren i  

 beholderen kunne henføres til de i bestemmelsen opregnede varer.
Landsskatteretten fandt, at trykbeholdere var  

 salgsemballage, uanset at indholdet af beholderne og selve beholderne ikke  

 kunne udskilles i separate enheder.
A A/S var derfor afgiftspligtige efter  

 emballageafgiftslovens § 2 af trykbeholdere, der indeholdt varer omfattet af  

 lovens § 1, stk. 1.
