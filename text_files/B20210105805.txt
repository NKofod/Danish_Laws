 Bekendtgørelse om ændring af bekendtgørelse om betaling for syn af skibe m.v.
§ 1 I bekendtgørelse nr. 268 af 18. marts 2013 om betaling for syn af skibe m.v. foretages følgende ændringer:
 1. I indledningen, ændres: »lovbekendtgørelse nr. 654 af 15. juni 2010« til: »lovbekendtgørelse nr. 1629 af 17. december 2018«.
 2. § 5, stk. 1, affattes således:
»Ved for sen eller manglende betaling for ydelser omfattet af denne bekendtgørelse, kan Søfartsstyrelsen pålægge et rykkergebyr for hver udstedt rykker.
Rykkergebyret fastsættes i overensstemmelse med Finansministeriets regler om priskalkulation og offentliggøres på Søfartsstyrelsens hjemmeside.« § 2 Bekendtgørelsen træder i kraft den 1. juli 2021.
