Forbrugerombudsmanden udtalte, at et tratikselskabs praksis vedrørende  

 refusion af ubenyttede klip i forbindelse med takstforhøjelser var i strid  

 med markedsføringslovens § 1, idet man kun refunderede ubenyttede klip op til  

 3 måneder efter takstforhøjelsen.
Ombudsmanden gav således udtryk for, at  

 såfremt dansk rets almindelige regler om forældelse skal fraviges, kræver  

 det, at vilkåret er rimeligt, og at det er klart bekendtgjort over for  

 forbrugerne.
Ombudsmanden enedes herefter med trafikselskabet om en  

 formulering af vilkåret, der blev påtrykt kortets bagside.
 Refusion af trafikselskabs rabatkort efter prisstigning.
 FO modtog nogle klager over et trafikselskabs praksis i forbindelse med  

 refusion af rabatort, der som følge af tekstforhøjelse ikke længere kunne  

 benyttes.
 Trafikselskabets praksis gik ud på, at ubenyttede klip kun blev refunderet  

 indtil 1 måned - og senere indtil 3 måneder - efter takstforhøjelse, hvilket  

 ikke var oplyst på rabatkortene.
FO var af den opfattelse, at den af selskabet benyttede fremgangsmåde var  

 i strid med markedsføringslovens § 1, og gav under forhandlingerne med  

 selskabet udtryk for, at såfremt dansk rets almindelige regler om forældelse  

 skulle fraviges, måtte der i medfør af markedsføringsloven stilles krav om, 1. at der skulle foreligge et for forbrugerne klart bekendtgjort vilkår  

 herom, 2. at vilkåret var rimeligt.
 Der blev herefter opnået enighed mellem trafikselskabet og FO, at der  

 fremover påtrykkes følgende vilkår på klippekortets bagside:
 »Efter takstændring:
 Kortet kan anvendes i mindst 14 dage.
Ubrugte klip refunderes i 6 måneder.« (* 1) Offentliggjort i Forbrugerombudsmandens Årsberetning 1981-1982, side  

 29.
