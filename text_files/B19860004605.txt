 I medfør af § 1 i lov nr. 634 af 17. december 1976 om tilbud om gratis  

 vaccination mod visse sygdomme og § 11 i lov nr. 182 af 23. juni 1932 om  

 sundhedsvæsenets centralstyrelse, som ændret ved lov nr. 203 af 28. maj 1975,  

 fastsættes efter forhandling med Amtsrådsforeningen i Danmark og Københavns  

 og Frederiksberg kommuner:
 § 1.  Enhver person under 18 år, der har dansk  

 indfødsret eller bopæl her i landet, kan gratis blive vaccineret mod  

 kighoste, difteri, stivkrampe og polio samt tuberkulose.
Stk. 2.  Ethvert barn under 13 år, der har dansk  

 indfødsret eller bopæl her i landet, kan gratis blive vaccineret mod  

 mæslinger, røde hunde og fåresyge.
Vaccinationen tilbydes i form af en  

 kombineret vaccine.
Stk. 3.  Enhver kvinde, der har dansk indfødsret eller  

 bopæl her i landet, og hos hvem der ikke efter undersøgelse kan påvises  

 antistoffer mod røde hunde, kan gratis blive vaccineret mod røde hunde,  

 såfremt hun § 2.  Vaccinerne til brug ved vaccinationerne mod de  

 sygdomme, der er nævnt i § 1, stk. 1, udleveres gratis fra Statens  

 Seruminstitut.
 Stk. 2.  Statens Seruminstitut er forpligtet til stadig  

 at have en passende beholdning af vaccine til brug ved vaccination mod de i §  

 1 nævnte sygdomme.
§ 3.  Vaccinationerne kan foretages af enhver læge,  

 der i henhold til lov om udøvelse af lægegerning har tilladelse til  

 selvstændigt virke som læge.
Gratis vaccination mod tuberkulose foretages dog  

 ved sygehusvæsenets foranstaltning.
 Stk. 2.  Udgifterne til honorarer til lægerne for  

 vaccination mod de i § 1 nævnte sygdomme med undtagelse af tuberkulose samt  

 for blodprøveudtagning i forbindelse med de undersøgelser, der er nævnt i §  

 1, stk. 3, afholdes af amtskommunerne samt Københavns og Frederiksberg  

 kommuner i henhold til aftale med Praktiserende Lægers Organisation.
 Stk. 3.  Udgifterne til vaccinerne til brug ved  

 vaccinationerne mod de sygdomme, der er nævnt i § 1, stk. 2 og 3, samt  

 udgifterne til de undersøgelser, der er nævnt i § 1, stk. 3, afholdes af  

 amtskommunerne samt Københavns og Frederiksberg kommuner.
 § 4.  Bekendtgørelsen træder i kraft den 1. januar  

 1987.
 Stk. 2.  Samtidig ophæves bekendtgørelse nr. 77 af 4.  

 marts 1977 om gratis vaccination mod visse smitsomme sygdomme m.v.
 Stk. 3.  Bekendtgørelsen gælder ikke for Færøerne.
