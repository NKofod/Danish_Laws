 I henhold til § 86, stk. 6 og stk. 10, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 752 af 1. september  

 1992, fastsættes:
Reglernes anvendelsesområde § 1.  Reglerne finder anvendelse på dagpenge-,  

 overgangsydelses- eller efterlønsbeløb, som skal tilbagebetales efter  

 arbejdsløshedsforsikringslovens § 86, stk. 1.
 Stk. 2.  Reglerne finder ligeledes anvendelse på  

 tilbagebetaling af forældreorlovsydelse og orlovsydelse til uddannelse, jf.  

 arbejdsløshedsforsikringslovens § 97h.
Stk. 3.  Reglerne finder desuden anvendelse på  

 uddannelsesydelse og iværksætterydelse, der skal tilbagebetales efter § 12,  

 stk. 2 og 3, i lov om arbejdstilbud til ledige.
Disse tilbagebetalingskrav  

 kan dog ikke oversendes til Hypotekbanken efter § 7.
 Stk. 4.  I de tilfælde, hvor kassen ikke har krav på  

 refusion fra statskassen, skal reglerne, bortset fra §§ 9 og 10, alene  

 betragtes som vejledende retningslinier for kassens administration.
Arbejdsløshedskassens inddrivelsespligt § 2.  Kassen skal inddrive tilbagebetalingskravet  

 snarest muligt.
Stk. 2.  Kravet skal inddrives uanset sagens  

 indbringelse for højere instans.
Kassen kan dog undlade at anlægge sag eller  

 at begære udlæg, indtil ankesagen er afgjort, medmindre kravet derved  

 forældes.
 Stk. 3.  Kassen skal påse, at kravet ikke forældes.
 Stk. 4.  Der bør kun gives henstand, hvis særlige  

 omstændigheder taler derfor.
Den almindelige fremgangsmåde § 3.  Hvis det skyldige beløb under hensyn til  

 beløbets størrelse, medlemmets økonomiske forhold og de nærmere  

 omstændigheder ved gældens opståen ikke bør kræves betalt med det samme, skal  

 kassen søge at opnå et frivilligt forlig med medlemmet, der kan tjene som  

 grundlag for tvangsfuldbyrdelse.
Det skal fremgå af forliget, at  

 misligholdelse kan medføre slettelse som medlem af kassen, jf.  

 arbejdsløshedsforsikringslovens § 86, stk. 3.
 § 4.  Hvis medlemmet ikke har betalt det skyldige  

 beløb efter påkrav, og kassen ikke kan opnå et frivilligt forlig, skal kassen  

 anmode Hypotekbanken om at inddrive kravet, jf. § 7, eller anlægge retssag  

 mod medlemmet.
 Stk. 2.  Hvis der anlægges sag, skal kassen nedlægge  

 påstand om betaling af almindelig procesrente fra sagens anlæg.
 § 5.  Hvis medlemmet ikke overholder betalingen efter  

 et frivilligt forlig, et retsforlig eller en dom, skal kassen anmode  

 Hypotekbanken om at inddrive kravet, jf. § 7, eller begære udlæg for gælden.
 § 6.  Hvis et tilbagebetalingskrav, bortset fra de  

 krav der er nævnt i § 7, forgæves er søgt inddrevet ad retslig vej, eller  

 hvis det i øvrigt skønnes, at yderligere inddrivelsesskridt for tiden må  

 anses for formålsløse, kan kassen midlertidigt stille inddrivelsen i bero.
Hypotekbanken § 7.  Hvis et krav på tilbagebetaling af dagpenge,  

 overgangsydelse, efterløn, forældreorlovsydelse eller orlovsydelse til  

 uddannelse udelukkende skyldes medlemmets svigagtige forhold, skal kassen,  

 hvis betingelserne i §§ 4 eller 5 er opfyldt, straks anmode Hypotekbanken om  

 at inddrive kravet efter arbejdsløshedsforsikringslovens § 86, stk. 9.
Stk. 2.  Kassens anmodning skal være skriftlig og bilagt  

 dokumentation for kravets størrelse og det hidtidige inddrivelsesforløb samt  

 direktoratets eller ankenævnets afgørelse om tilbagebetalingen.
Hvis kassen  

 har opnået forlig eller dom, skal dette eksekutionsgrundlag medsendes i  

 original.
 § 8.  Hvis en kasse efter sagens oversendelse til  

 Hypotekbanken modtager afdrag på gælden eller foretager modregning efter §§ 9  

 og 10, skal beløbet straks overføres til Hypotekbanken.
 Stk. 2.  Kassen er i øvrigt forpligtet til at give  

 Hypotekbanken alle oplysninger af betydning for inddrivelsen.
Stk. 3.  Hypotekbanken skal give kassen oplysning om  

 afdrag i årets løb, eventuelt beregnede procesrenter og restgældens  

 størrelse.
Kassen skal registrere oplysningerne i regnskabet for det forløbne  

 år.
 Stk. 4.  Hypotekbanken skal samtidig fremsende en  

 kasseopdelt specifikation til direktoratet og overføre de indkomne beløb til  

 direktoratet.
Modregning § 9.  Hvis medlemmet ikke har betalt efter påkrav,  

 skal kassen foretage modregning i den løbende udbetaling af ydelser, der er  

 nævnt i § 1, samt i andre krav, medlemmet har mod kassen.
Der kan også  

 foretages modregning for renter og de omkostninger ved inddrivelsen, som  

 medlemmet hæfter for.
Beløbet skal dog forlods anvendes til afskrivning på  

 tilbagebetalingskrav og renter, før de kan anvendes til dækning af  

 omkostninger.
Stk. 2.  Hvis der er indgået forlig om en afdragsordning  

 mellem kassen og medlemmet, jf. § 3, kan gælden afdrages ved delvis  

 modregning.
Modregning skal i øvrigt altid ske således, at der levnes  

 tilstrækkelige midler til medlemmets underhold.
 Stk. 3.  Modregning kan også ske, hvis Hypotekbanken er  

 blevet anmodet om at inddrive kravet.
 § 10.  Optages (eller overflyttes) et medlem, der har  

 tilbagebetalingspligtig gæld til en kasse, i en anden kasse, skal sidstnævnte  

 kasse foretage modregning i den løbende udbetaling af ydelser, jf. § 9, samt  

 i andre krav, medlemmet har mod kassen.
 Stk. 2.  Den kasse, medlemmet er flyttet fra, skal give  

 den kasse, medlemmet er flyttet til, de nødvendige oplysninger om kravets  

 opståen, om tilbagebetalingens hidtidige forløb og om indholdet af et  

 eventuelt forlig.
Stk. 3.  Den kasse, medlemmet er flyttet til, skal  

 løbende indbetale de modregnede beløb til den kasse, medlemmet er flyttet  

 fra.
Indbetalingerne registreres og bogføres på sædvanlig måde hos den kasse,  

 medlemmet er flyttet fra.
 Stk. 4.  Hvis Hypotekbanken er blevet anmodet om at  

 inddrive kravet, skal beløbet dog overføres til Hypotekbanken, jf. § 8.
Gældssanering § 11.  I gældssaneringssager, hvor  

 tilbagebetalingskravet er opstået på grund af medlemmets svigagtige forhold  

 over for kassen, skal der gives møde i henhold til skifterettens indkaldelse.  

 Hvis Hypotekbanken har overtaget inddrivelsen, skal indkaldelsen straks  

 oversendes dertil, og kassen skal ikke give møde i skifteretten.
 Stk. 2.  På mødet skal det gøres gældende, at  

 tilbagebetalingskravet er pådraget ved svig, og at dette bør være til hinder  

 for en sanering af denne del af gælden.
 Stk. 3.  Hvis skifteretten på trods heraf afsiger  

 kendelse om gældssanering, skal kassen, hvis tilbagebetalingskravet  

 overstiger et beløb svarende til 30 gange maksimale dagpenge (brutto) for  

 fuldtidsforsikrede, forelægge for direktoratet, om kære til landsretten kan  

 undlades.
Afskrivning § 12.  Hvis tilbagebetalingskravet er ophørt helt  

 eller delvist ved forældelse, tvangsakkord, gældssanering eller i forbindelse  

 med medlemmets død, kan kassen afskrive den del af kravet, der er ophørt.
 Stk. 2.  Der kan ikke i andre tilfælde foretages  

 afskrivning af tilbagebetalingskrav.
Renter og omkostninger § 13.  Procesrenter af tilbagebetalingskrav, jf. § 4,  

 stk. 2, skal indbetales til staten sammen med de øvrige  

 tilbagebetalingspligtige beløb.
Dette gælder dog ikke, hvis kassen i medfør  

 af arbejdsløshedsforsikringslovens § 86, stk. 4, har tilbagebetalt  

 refusionsbeløbet.
 Stk. 2.  Udgifter til inddrivelse af gælden bæres af  

 kassen, såfremt de ikke inddrives hos medlemmet.
Arbejdsløshedskassens ansvar § 14.  Har en kasse forsømt sin pligt til at inddrive  

 et tilbagebetalingskrav eller ikke overholdt sin oplysningspligt i henhold  

 til §§ 8, stk. 2, og 10, stk. 2, er kassen ansvarlig for beløbets  

 tilbagebetaling.
 Stk. 2.  Kassens ansvar bortfalder dog i det omfang, det  

 godtgøres, at inddrivelse af kravet ikke ville have været muligt.
 Stk. 3.  I det omfang kassen er ansvarlig for  

 tilbagebetalingen, har kassen ikke krav på refusion fra statskassen, og et  

 eventuelt udbetalt refusionsbeløb skal derfor indbetales til staten.
 Vejledning og ikrafttræden m.v.
 § 15.  Der udarbejdes en vejledning til  

 bekendtgørelsen.
 § 16.  Bekendtgørelsen træder i kraft den 1. januar  

 1993 og finder anvendelse på alle uafsluttede tilbagebetalingssager.
 Stk. 2.  Samtidig ophæves bekendtgørelse nr. 756 af 2.  

 december 1987 om arbejdsløshedskassernes inddrivelse af dagpenge- eller  

 efterlønsbeløb, som skal tilbagebetales af medlemmerne, med tilhørende  

 vejledning, og bekendtgørelse nr. 126 af 26. februar 1990 om  

 arbejdsløshedskassernes inddrivelse af uddannelsesydelse og  

 iværksætterydelse, som skal tilbagebetales af medlemmerne.
