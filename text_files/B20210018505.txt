Bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 § 1 I bekendtgørelse nr. 42 af 15. januar 2021 om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 foretages følgende ændringer:
 1. § 6, stk. 7, affattes således:
»Stk. 7. Posthuse, pakkeshops, pakkeudleveringssteder og butikker må uanset stk. 1, nr. 8 og 10, holde åbent for offentligheden med henblik på afhentning og eventuel betaling af pakker og varer, der kan dokumenteres at være forudbestilt eller forudbetalt, jf. dog § 9.« 2. I § 9, stk. 1, nr. 1, 3. pkt., ændres »personer« til: »kunder«.
 3. I § 9, stk. 2, nr. 1, 1. pkt., ændres »person« til: »kunde«.
 4. I § 9, stk. 2, nr. 2-4, ændres »person« til: »kunde«, og »personer« ændres til: »kunder«.
 5. I § 9, stk. 2, nr. 5, og § 9, stk. 3, ændres »personer« til: »kunder«.
 6. § 14, stk. 3, affattes således:
»Bekendtgørelsen gælder ikke for offentlige og private sygehuse og klinikker samt private praksis og forretninger, hvor der alene udøves sundhedsfaglig behandling, jf. sundhedslovens § 5, og som en autoriseret sundhedsperson, jf. sundhedslovens § 6, stk. 1, driver eller er ansat i.« 7. I § 19, stk. 2, ændres »8. februar 2021« til: »1. marts 2021«.
§ 2 Bekendtgørelsen træder i kraft den 8.  februar 2021.
