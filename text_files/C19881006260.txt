 Passagerskibe skal underkastes hovedsyn med mellemrum af højst 12 måneder,  

 regnet fra sidste hovedsyn.
I de af Søfartsstyrelsen fastsatte regler om synsindhold (* 1) er det  

 bl.a. fastsat, at et periodisk hovedsyn skal omfatte en undersøgelse af  

 skibsbunden udvendig.
Dette bundsyn er hidtil i almindelighed blevet krævet  

 udført med skibet i dok.
 Søfartsstyrelsen har dog i en række tilfælde tilladt hvert andet bundsyn  

 udført med skibet på vandet.
 På grundlag af de herved indvundne erfaringer vil Søfartsstyrelsen for  

 passagerskibe, der skal underkastes bundsyn hvert år, generelt tillade hvert  

 andet bundsyn udført uden dok eller beddingsætning.
Bundsynet vil herefter, efter opfyldelsen af de i pkt.
A eller B anførte  

 regler, kunne afholdes uden særlig tilladelse fra Søfartsstyrelsen i de år,  

 der kommer efter år, hvor bundsyn er afholdt med skibet dokket eller  

 beddingsat.
Bundsynet kan finde sted plus/minus 3 måneder fra  

 certifikatdatoen.
Det er almindelig praksis, at bundsynet afholdes af det  

 klassifikationsselskab, der har optaget skibet i sit register.
Manglende  

 sammenfald mellem selskabets synsterminer og hovedsynsterminerne giver ofte  

 anledning til problemer.
For at forbedre fleksibiliteten og undgå unødvendige  

 syn vil styrelsen fremover ækvivalere et gyldigt klassecertifikat med det i  

 forbindelse med hovedsynet krævede bundsyn, forudsat at der i det pågældende  

 selskabs regler er krav om, at der afholdes et årligt udvendigt bundsyn.
 Styrelsen er bekendt med, at følgende af de anerkendte  

 klassifikationsselskaber har krav om årligt bundsyn på passagerskibe i sine  

 regler:
 Bureau Veritas.
 Germanischer Lloyd.
 For skibe klasset i de øvrige af de anerkendte klassifikationsselskaber  

 eller for skibe, der ikke er klasset, skal rederiet være opmærksom på, at der  

 skal afholdes bundsyn imellem de af klassen krævede bundsyn, som anført  

 ovenfor.
 A.
Såfremt skibet er klasset, kan bundsyn på vandet afholdes efter det  

 pågældende klassifikationsselskabs regler for et sådant syn.
Når afholdelsen  

 af et årligt bundsyn ikke er krav fra vedkommende klasseselskab for  

 opretholdelse af skibets klasse, skal separat rapport om synet indsendes af  

 vedkommende klassifikationsselskab til Søfartsstyrelsen.
Rapporten skal  

 indeholde oplysning om synets afvikling, observerede skader samt andre  

 oplysninger, der kan belyse tilstanden af den udvendige bund,  

 propellerarrangement, søventiler m.v.
 B.
 Såfremt skibet ikke er klasset, eller hvis rederiet for et klasset  

 passagerskib ønsker, at bundsynet på vandet skal indgå i det af  

 Søfartsstyrelsen afholdte hovedsyn, vil det kunne ske under følgende  

 forudsætninger og regler:
Forudsætninger 1. Skibet må ikke være mere end 15 år gammelt regnet  

 fra køllægningsdatoen.
 Efter speciel vurdering i Søfartsstyrelsen og ansøgning fra rederiet vil  

 der i særlige tilfælde kunne fraviges fra dette krav.
 Det vil dog være en forudsætning, at skibet er under 15 år gammelt ved  

 afholdelsen af det første syn med skibet på vandet, og en forlængelse af  

 ordningen vil maksimalt kunne gives til skibet er 30 år fra  

 køllægningsdatoen.
Opmærkning og indretning 2. Undervandskroget skal være opmærket således, at  

 inspektøren/ dykkeren overalt kan identificere sin position.
Følgende  

 opmærkning anses for at være minimum:
Tværskibs- og langskibs referencelinier med en minimumslængde af hvert  

 liniestykke/mellemrum på 300 mm og minimumsbredde på 25 mm skal normalt  

 placeres ud for inddelingen af tankskodder.
I centerlinien opmærkes med  

 punkteret linie som angivet ovenfor fra for til agter.
 Hver 10. spant opmærkes med nummer i centerlinien og ved kimingen.
 Langskibsskodder for inddeling af tanke skal mærkes.
 Ved skibssiden og i centerlinien skal positionen af tværskibsskodder  

 mærkes, men mærkerne behøver dog ikke at strække sig over 12 m fra  

 basislinien eller over dybeste lastevandlinie.
 Åbninger i klædningspladerne for søventiler og overbordventiler skal  

 mærkes udvendigt.
 Propellerblade skal nummereres.
 Foringer på aksler og pintles samt bøsninger i ror og agterstævne skal  

 mærkes på en sådan måde, at relative bevægelser kan observeres.
 3. Riste for søforbindelser skal være hængslede eller  

 på anden måde flytbare, mens skibet flyder, således at søventilkasser kan  

 synes indvendigt.
Alle sø- og overbordsventiler skal gennemgås om bord af skibsinspektøren  

 sammen med en af skibets maskinofficerer.
Ventilernes funktion afprøves, og  

 deres tæthed kontrolleres ved åbning af slambokse, drænventiler eller  

 lignende.
Dersom det findes nødvendigt at adskille en ventil for nærmere  

 undersøgelse, skal den afblændes udvendigt på søventilkassen.
 4. Cederwalskærmene skal være forsynede med  

 inspektionshuller.
Identifikation 5. Et sæt farvefotografier taget efter skibets  

 opmærkning for bundsyn skal sammen med tegninger være tilgængelige for  

 skibsinspektøren, før et bundsyn påbegyndes.
 Fotografierne skal vise:
 Bundmærkningssystem, søventilkasser, ror og skrue med detaljer af området,  

 hvor tolerancer skal måles, låsemøtrikker for rorstamme og pintles,  

 bovpropeller, stabilisatorer etc., hvor disse er monteret, slingrekøle,  

 eventuelle anoder med påtrykt strøm, samt deres fastgørelse til skrog, anoder  

 for katodisk beskyttelse og yderligere enkeltdele, som kan være af interesse.
 Tegninger:
6. Tegninger og fotografier skal første gang indsendes  

 til Søfartsstyrelsen sammen med rederens anmodning om afholdelse af bundsyn i  

 vandet.
Et sæt af samme tegninger og fotografier skal opbevares om bord som  

 instruktionsmateriale for dykkeren.
 Tegningerne skal omfatte:
Klædningstegning med alle svejsesømme og stød samt alle åbninger i  

 klædningen.
Stævn.
Agterstævn/rorstævn.
Ror og roraksler med bøsninger.  

 Propeller samt identifikation af hvert blad.
Anoder og fastgørelse af disse.  

 Slingrekøle.
Tegning, som viser opmærkning af bunden.
Alle andre tegninger og  

 instruktioner, som er nødvendige for, at dykkeren kan udføre sit arbejde.
 Synets udførelse:
 7. Den udenbords del af bundsynet skal foretages af et  

 dykkerfirma, der før synets påbegyndelse skal være godkendt af  

 Søfartsstyrelsen.
 Dykkeren skal have kendskab til skibskonstruktioner.
 8. Undervandsbundsyn skal udføres i tilstrækkeligt  

 klart og roligt vand.
 9. Skibet skal være så let som muligt, dog skal det  

 påses, at de tilladelige påvirkninger på skroget ikke overskrides.
 10. Skroget under vandlinien skal være rent.
 11. Dykkeren skal under besigtigelsen være i  

 forbindelse med skibsinspektøren på overfladen gennem et  

 tovejs-kommunikationssystem.
 12. Overførsel af informationerne vedrørende skibets  

 tilstand skal ske ved hjælp af et godt tovejs-kommunikationssystem, og for  

 eksempel ved brug af et videokamera, der betjenes af dykkeren, samt en  

 monitor hvor skibsinspektøren kan følge med i og kontrollere besigtigelsen.
 Andre måder til overførsel af informationer kan anvendes, såfremt disse på  

 forhånd er godkendt af Søfartsstyrelsen.
 13. De modtagne informationer fra dykkeren skal være  

 af en sådan tydelighed, at de er til Søfartsstyrelsens skibsinspektørs fulde  

 tilfredshed.
 Dykkeren skal omhyggeligt undersøge:
 14. Bund og sideklædningsplader inklusive åbninger og  

 udbygninger, hvis sådanne findes, roret og dets lejer, søforbindelser,  

 spygatter og overbord ventiler og disses forbindelser til skroget.
 Skruebladene for revner eller beskadigelser.
 Skruehoved for skader, defekter og ved stilbare propeller tegn på lækage  

 ved tætning mellem blade og skruehoved.
 Cederwalskærme undersøges for evt. beskadigelser, løsgående bolte etc.
 Tolerancer i agterenden af propellerboss.
 Møtrikker og sikringer herfor for aksler og pintles.
 Pakdåse undersøges for tegn på lækage og evt. fiskegarn eller net,  

 unormalt slid eller andre fejl, bl.a. gennem inspektionshullerne i  

 cederwalskærmene.
 Endvidere kontrolleres, om mærker på propellerblade og skruehoved på  

 variable propeller står over et, når maskintelegrafen viser nul.
 Tilstanden af andre undervandsdele, f.eks. bovpropeller og stabilisatorer,  

 skal undersøges og vurderes i hvert enkelt tilfælde.
 15. Hvis der observeres væsentlige skader, kan  

 skibsinspektøren forlange, at skibet umiddelbart efter synets afslutning  

 sættes i tørdok, og det nødvendige reparationsarbejde foretages.
 (* 1) Søfartsstyrelsen vejledning nr. 1 af 29. juli 1988.
