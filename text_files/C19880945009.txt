 Indenrigsministeriet udsender i maj måned 1988 en nyrevideret  

 »Vejledning vedrørende registrering af bopæl i folkeregistrene og CPR,  

 april 1988« til samtlige folkeregistre og andre offentlige myndigheder.
 Den reviderede vejledning, der afløser den tilsvarende vejledning fra juli  

 1983, er primært ajourført i overensstemmelse med de i mellemtiden fastsatte  

 bestemmelser og tilpasset den løbende udvikling i registreringspraksis.
 Som en realitetsændring skal nævnes ændringen af bestemmelserne i  

 vejledningens afsnit X, Tilflytning til udlandet, hvorefter der ikke længere  

 skelnes mellem enlige og gifte/samlevende personers bopælsregistrering ved  

 ophold i udlandet, ligesom tidsrummet - i hvilket en person kan opholde sig i  

 udlandet og fortsat være registreret med bopæl her i landet - er begrænset  

 fra tidligere 24 til nu 6 måneder.
 Indenrigsministeriet skal anmode ministerier og styrelser om fortsat - i  

 forbindelse med forelæggelse af lovforslag og andre bestemmelser for  

 Justitsministeriets Lovafdeling - at præcisere, hvorfor anvendte  

 bopælsbegreber eventuelt afviger fra vejledningens indhold.
 Eksemplarer af vejledningen kan rekvireres i Indenrigsministeriet,  

 Afdelingen for Personregistrering, på telefon 01 43 82 22.
 Samtidig hermed ophæves Indenrigsministeriets cirkulære nr. 113 af 16.  

 august 1983.
Indenrigsministeriet, den 27. maj 1988 P.M.V.
 E.B.
