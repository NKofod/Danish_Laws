Bekendtgørelse om opkrævning og  

 inddrivelse m.v. af bøder, konfiskationsbeløb og  

 sagsomkostninger samt den administrative behandling af sager om eftergivelse  

 af bøder og konfiskationsbeløb  

 (bødebekendtgørelsen) I medfør af § 90, stk. 3-4, § 92 og § 111, stk. 4, i lov nr. 432 af  

 31. maj 2000 om fuldbyrdelse af straf m.v. og § 997, stk. 2, 2. pkt., § 997,  

 stk. 3, 2. pkt., og § 1013, stk. 3, i lov om rettens pleje, jf.  

 lovbekendtgørelse nr. 857 af 13. september 2000, som ændret  

 bl.a. ved § 2 i lov nr. 433 af 31. maj 2000, fastsættes:
Afsnit I Indledende bestemmelser Kapitel 1 Bekendtgørelsens anvendelsesområde Bøder § 1. Bekendtgørelsen gælder  

 for 1)	idømt bødestraf, 2)	bøder i straffesager, hvad enten de er vedtaget indenretligt  

 eller vedtaget over for en administrativ myndighed, og 3)	fastsatte tvangsbøder efter retsplejelovens § 997, stk.  

 3.
Stk. 2. Bekendtgørelsen gælder dog kun for  

 de i stk. 1 nævnte bøder, som 1)	det påhviler politiet af fuldbyrde, jf. retsplejelovens § 997,  

 stk. 1, 2)	er vedtaget over for politiet, eller 3)	overtages af politiet, jf. stk. 3-4.
Stk. 3. Politiet kan efter begæring fra vedkommende  

 myndighed overtage inddrivelsen af en bøde, der er vedtaget over for  

 myndigheden, hvis 1)	myndigheden ikke selv har adgang til inddrivelsesformer, der sikrer  

 en tilstrækkelig effektiv inddrivelse, 2)	det godtgøres, at skyldneren ikke har vilje til at betale  

 bøden helt eller delvist, og det ikke i øvrigt har været  

 muligt at inddrive den, eller 3)	særlige omstændigheder, herunder en samlet behandling af  

 flere krav, gør overtagelse hensigtsmæssigt.
 Stk. 4. Bekendtgørelsen gælder også  

 for bøder, som overtages til fuldbyrdelse her i landet, jf.  

 kriminallov for Grønland § 125, stk. 1, eller § 1 i lov om samarbejde  

 med Finland, Island, Norge og Sverige angående fuldbyrdelse af  

 straf.
 Stk. 5. Afsnit III gælder ikke for bøder i  

 militære straffesager.
Konfiskationsbeløb § 2. Bekendtgørelsen gælder for  

 konfiskationsbeløb, der er idømt eller vedtaget.
Sagsomkostninger § 3. Bekendtgørelsen gælder for  

 sagsomkostninger i straffesager, som en person har vedtaget eller er blevet  

 pålagt at betale, jf. retsplejelovens § 1012.
 Stk. 2. Bekendtgørelsen finder tilsvarende  

 anvendelse for afsoningsomkostninger vedrørende ophold i  

 kriminalforsorgens institutioner før den 1. juni 1994, jf.  

 cirkulære nr. 93 af 20 maj 1994 om afsoningsomkostninger med senere  

 ændring.
Afsnit II Opkrævning og inddrivelse m.v. af bøder,  

 konfiskationsbeløb og sagsomkostninger Kapitel 2 Opkrævning Bøder og konfiskationsbeløb § 4. Politiet skal opkræve bøde- og  

 konfiskationsbeløb, så snart afgørelsen herom kan  

 fuldbyrdes.
Det sker ved, at politiet skriftligt opfordrer skyldneren til  

 inden en nærmere angiven frist at indbetale beløbet til  

 politiet.
 Stk. 2. Skyldneren skal vejledes om adgangen til at  

 ansøge om henstand med betalingen eller om tilladelse til afdragsvis  

 betaling.
Sagsomkostninger § 5. Politiet skal foretage en opgørelse  

 over, hvilke af de afholdte udgifter, der har været nødvendige  

 til sagens behandling, jf. retsplejelovens § 1008, stk. 1.
Stk. 2. Politiet opkræver de vedtagne eller  

 pålagte sagsomkostninger, så snart afgørelsen kan  

 fuldbyrdes.
Det sker ved, at politiet skriftligt opfordrer skyldneren til  

 inden en nærmere angiven frist at indbetale beløbet til  

 politiet.
 Stk. 3. Skyldneren skal vejledes om adgangen til at  

 ansøge om henstand med betalingen eller om tilladelse til afdragsvis  

 betaling.
 § 6. Politiet kan afskrive sagsomkostninger som  

 uerholdelige, hvis inddrivelse efter de foreliggende oplysninger om  

 skyldnerens forhold, navnlig økonomiske, må anses for  

 udelukket.
Stk. 2. Sker afskrivning efter ansøgning fra  

 skyldneren, skal skyldneren have meddelelse om, at 1)	der er sket afskrivning, 2)	betalingspligten fortsat består, og at afskrivning  

 således alene indebærer, at politiet indtil videre ikke foretager  

 sig mere for at inddrive sagsomkostningerne, 3)	det skyldige beløb derfor eventuelt vil blive opkrævet  

 på et senere tidspunkt, hvis skyldnerens økonomiske forhold  

 forbedres væsentligt, 4)	politiet kan gøre udlæg i krav, som skyldneren  

 eventuelt får mod statslige eller kommunale myndigheder, og 5)	politiet eventuelt vil foretage modregning i skyldnerens krav uden  

 for formuerettens område mod det offentlige.
Kapitel 3 Henstand Behandling af ansøgning om henstand med betaling af  

 bøder og konfiskationsbeløb § 7. Politiet træffer afgørelse om  

 henstand med betaling af bøde- eller konfiskationsbeløb,  

 når beløbet ikke overstiger 100.000 kr.
Omfatter  

 ansøgningen mere end ét beløb, træffes  

 afgørelsen også af politiet for så vidt angår de  

 beløb, der ikke overstiger 100.000 kr.
Stk. 2. Er et beløb større end 100.000 kr.,  

 træffes afgørelsen af Justitsministeriet, Direktoratet for  

 Kriminalforsorgen.
Politiet afgiver en udtalelse om sagen, herunder om  

 skyldnerens aktuelle økonomiske forhold, til Justitsministeriet,  

 Direktoratet for Kriminalforsorgen.
Stk. 3. Politiets afgørelser efter stk. 1 kan ikke  

 indbringes for Justitsministeriet, Direktoratet for Kriminalforsorgen, hvis  

 beløbet er på 15.000 kr. eller derunder.
Omfatter  

 afgørelsen mere end ét beløb, er det størrelsen  

 af det enkelte beløb, der er afgørende for, om denne del af  

 afgørelsen kan indbringes for Justitsministeriet, Direktoratet for  

 Kriminalforsorgen.
 § 8. Vedrører bøde- eller  

 konfiskationsbeløbet en overtrædelse af skatte-, told- eller  

 afgiftslovgivningen, indhentes der, inden afgørelse træffes, en  

 udtalelse fra vedkommende administrative myndighed, medmindre  

 ansøgningen om henstand findes grundløs, og politiet  

 umiddelbart vil kunne afslå den.
§ 9. Der skal gives tilladelse til henstand med  

 betalingen, hvis der er afsagt kendelse om gældssanering.
Henstand  

 gives, indtil gældssaneringssagen er afsluttet.
 Stk. 2. Der gives henstand med betalingen, mens  

 skyldneren udstår fængselsstraf eller forvaring, medmindre  

 skyldnerens økonomiske forhold under udståelsen gør det  

 upåkrævet at give henstand.
 § 10. Tilladelse til henstand med betalingen skal  

 være begrænset til et bestemt tidsrum (henstandsperioden),  

 medmindre det resterende bøde- eller konfiskationsbeløb inden  

 forløbet af 1 år vil være bortfaldet som følge af  

 forældelse.
Stk. 2. I henstandsperioden vil politiet ikke kræve  

 beløbet betalt, medmindre skyldnerens økonomiske forhold  

 forbedres væsentligt.
Der kan derimod godt gøres udlæg i  

 krav, som skyldneren eventuelt får mod statslige eller kommunale  

 myndigheder, samt foretages modregning i skyldnerens eventuelle krav uden for  

 formuerettens område mod det offentlige.
 Stk. 3. Over for selvstændige erhvervsdrivende kan  

 det fastsættes som vilkår for henstand, at beløbet  

 forrentes, eller at der stilles sikkerhed for beløbet.
§ 11. Den skyldner, der har fået tilladelse  

 til henstand med betalingen, har pligt til efter anmodning at give politiet  

 oplysninger om sine aktuelle økonomiske forhold.
Skyldneren har  

 endvidere pligt til snarest at henvende sig til politiet, hvis skyldnerens  

 økonomiske forhold forbedres væsentligt.
Behandling af ansøgning om henstand med betaling  

 af sagsomkostninger § 12. Uanset beløbets størrelse  

 træffes afgørelse om henstand med betaling af sagsomkostninger  

 af politiet.
 Stk. 2. Politiets afgørelser efter stk. 1 kan ikke  

 indbringes for Justitsministeriet, Direktoratet for Kriminalforsorgen, hvis  

 sagsomkostningerne er 15.000 kr. eller derunder.
 Stk. 3. §§ 9-11 finder i øvrigt tilsvarende  

 anvendelse.
Kapitel 4 Opsættende virkning § 13. Ansøger skyldneren om eftergivelse af  

 en bøde, jf. dog stk. 5, eller et konfiskationsbeløb, skal  

 politiet udsætte eller standse inddrivelsen, indtil der er truffet  

 afgørelse om eftergivelse.
Har skyldneren tidligere fået afslag  

 på eftergivelse eller henstand med betalingen, gælder dette dog  

 kun, hvis den nye ansøgning indeholder nye væsentlige  

 oplysninger om skyldnerens aktuelle økonomiske forhold, hvis rigtighed  

 så vidt muligt er godtgjort, eller der i øvrigt er særlig  

 grund til at afvente afgørelsen af den nye ansøgning.
Stk. 2. Ansøger skyldneren om henstand med  

 betalingen af en bøde, jf. dog stk.5, eller et  

 konfiskationsbeløb eller med betalingen af sagsomkostninger, skal  

 politiet udsætte eller standse inddrivelsen, indtil der er truffet  

 afgørelse om henstand.
Har skyldneren tidligere fået afslag  

 på eftergivelse eller henstand med betalingen, gælder dette dog  

 kun, hvis den nye ansøgning indeholder nye væsentlige  

 oplysninger om skyldnerens aktuelle økonomiske forhold, hvis rigtighed  

 så vidt muligt er godtgjort, eller der i øvrigt er særlig  

 grund til at afvente afgørelsen af den nye ansøgning.
 Stk. 3. Klage over politiets afgørelser har kun  

 opsættende virkning, mens klagen behandles, hvis klagen er modtaget af  

 politiet eller Justitsministeriet, Direktoratet for Kriminalforsorgen, senest  

 10 dage efter, at politiets afgørelsen er meddelt skyldneren, og  

 ansøgningen havde opsættende virkning under politiets behandling  

 af sagen.
 Stk. 4. En klage over, at politiet har tilbagekaldt en  

 tilladelse til henstand, har ikke opsættende virkning, medmindre  

 Justitsministeriet bestemmer det.
 Stk. 5. Ansøgning om eftergivelse eller henstand  

 med betalingen af tvangsbøder tillægges ikke opsættende  

 virkning.
§ 14. En afgørelse om, at forvandlingsstraf  

 skal træde i stedet for bøde, jf. dog stk. 3, bortfalder,  

 når skyldneren ansøger om eftergivelse eller henstand med  

 betalingen eller om tilladelse til afdragsvis betaling.
Er en tilsvarende  

 afgørelse om forvandlingsstraf tidligere bortfaldet som følge  

 af en ansøgning fra skyldneren, gælder dette kun, hvis den nye  

 ansøgning indeholder nye væsentlige oplysninger om skyldnerens  

 aktuelle økonomiske forhold, hvis rigtighed så vidt muligt er  

 godtgjort, eller der i øvrigt er særlig grund til at afvente  

 afgørelsen af den nye ansøgning.
 Stk. 2. Klage over politiets afgørelser om, at  

 forvandlingsstraf skal træde i stedet for bøde, jf. dog stk. 3,  

 har opsættende virkning, mens klagen behandles, medmindre  

 Justitsministeriet, Direktoratet for Kriminalforsorgen, tidligere  

 afslået en tilsvarende ansøgning fra skyldneren.
Stk. 3. En afgørelse om, at forvandlingsstraf skal  

 træde i stedet for tvangsbøder, bortfalder ikke som følge  

 af ansøgninger fra skyldneren.
Klage over afgørelsen har heller  

 ikke opsættende virkning.
§ 15. Indgives ansøgning om anketilladelse,  

 jf. retsplejelovens § 949, stk. 2, § 951, stk. 2, § 962, stk. 3, og § 966,  

 stk. 2, træffer politiet afgørelse om, hvorvidt fuldbyrdelsen  

 udsættes eller standses.
Hvis fuldbyrdelsen ikke udsættes eller  

 standses, skal politiet vejlede den dømte om adgangen til at indbringe  

 spørgsmålet for landsrettens præsident, jf.  

 retsplejelovens § 962, stk. 4, eller Højesteret, jf. retsplejelovens §  

 966, stk. 2. Tillades anke, skal fuldbyrdelsen udsættes  

 (standses).
 Stk. 2. Indgives ansøgning om genoptagelse, skal  

 politiet i den anledning kun udsætte eller standse fuldbyrdelsen, hvis  

 Den Særlige Klageret bestemmer det, jf. retsplejelovens § 986, 1.  

 pkt.
 § 16. Justitsministeriet, Direktoratet for  

 Kriminalforsorgen, kan i andre tilfælde, hvor særlige  

 omstændigheder taler derfor, bestemme, at opkrævning og  

 inddrivelse skal udsættes eller standses.
Kapitel 5 Afdragsvis betaling Behandling af ansøgning om tilladelse til afdragsvis  

 betaling af bøder og konfiskationsbeløb § 17. Politiet træffer afgørelse om  

 tilladelse til afdragsvis betaling af bøde- eller  

 konfiskationsbeløb, når beløbet ikke overstiger 100.000  

 kr.
Omfatter ansøgningen mere end et beløb, kan politiet  

 træffe afgørelse, for så vidt angår de beløb,  

 der ikke overstiger 100.000 kr.
Stk. 2. Er et idømt eller vedtaget beløb  

 større end 100.000 kr., træffes afgørelsen af  

 Justitsministeriet, Direktoratet for Kriminalforsorgen.
Politiet afgiver en  

 udtalelse om sagen, herunder om skyldnerens aktuelle økonomiske  

 forhold, til Justitsministeriet, Direktoratet for Kriminalforsorgen.
Stk. 3. Politiets afgørelser efter stk. 1 kan ikke  

 indbringes for Justitsministeriet, Direktoratet for Kriminalforsorgen, hvis  

 det idømte eller vedtagne beløb er på 15.000 kr. eller  

 derunder.
Omfatter afgørelsen mere end ét beløb, er det  

 størrelsen af det enkelte beløb, der er afgørende for,  

 om denne del af afgørelsen kan indbringes for Justitsministeriet,  

 Direktoratet for Kriminalforsorgen.
 Stk. 4. Ansøger skyldneren om tilladelse til  

 afdragsvis betaling af andre bøder end tvangsbøder eller af  

 konfiskationsbeløb, kan politiet tillade, at skyldneren, indtil der er  

 truffet afgørelse i sagen, foreløbig betaler afdrag som  

 ansøgt eller som hidtil.
 Stk. 5. Klage over politiets afgørelse har kun  

 opsættende virkning, mens klagen behandles, hvis klagen modtages af  

 politiet eller Justitsministeriet, Direktoratet for Kriminalforsorgen, senest  

 10 dage efter, at politiets afgørelse er meddelt skyldneren.
 § 18. Vedrører sagen overtrædelse af  

 skatte-, told- eller afgiftslovgivningen, indhentes der en udtalelse fra  

 vedkommende administrative myndighed, medmindre ansøgningen om  

 afdragsvis betaling findes grundløs, og politiet umiddelbart vil kunne  

 afslå den.
 § 19. Tilladelse til afdragsvis betaling skal  

 være begrænset til et bestemt tidsrum, medmindre det resterende  

 bøde- eller konfiskationsbeløb inden for 1 år vil  

 bortfalde som følge af forældelse.
Stk. 2. Overholdes tilladelse til afdragsvis betaling,  

 vil politiet i det i stk. 1 nævnte tidsrum ikke kræve, at  

 skyldneren indbetaler større afdrag end de fastsatte afdrag, medmindre  

 skyldnerens økonomiske forhold forbedres væsentligt.
Der kan  

 derimod godt gøres udlæg i krav, som skyldneren eventuelt  

 får mod statslige eller kommunale myndigheder, samt foretages  

 modregning i skyldnerens eventuelle krav uden for formuerettens område  

 mod det offentlige.
 Stk. 3. Udeblivelse med indbetaling af blot et enkelt  

 afdrag medfører, at hele det resterende beløb straks er  

 forfalden til betaling.
 Stk. 4. Over for selvstændig erhvervsdrivende kan  

 det fastsættes som vilkår for tilladelsen til afdragsvis  

 betaling, at beløbet forrentes, eller at der stilles sikkerhed for  

 beløbet.
§ 20. Den skyldner, der har fået tilladelse  

 til afdragsvis betaling, har pligt til efter anmodning at give politiet  

 oplysninger om sine aktuelle økonomiske forhold.
Skyldneren har  

 endvidere pligt til snarest at henvende sig til politiet, hvis skyldnerens  

 økonomiske forhold forbedres væsentligt.
Behandling af ansøgninger om tilladelse til  

 afdragsvis betaling af sagsomkostninger § 21. Uanset beløbets størrelse  

 træffes afgørelse om tilladelse til afdragsvis betaling af  

 sagsomkostninger af politiet.
 Stk. 2. Politiets afgørelser efter stk. 1 kan ikke  

 indbringes for Justitsministeriet, Direktoratet for Kriminalforsorgen, hvis  

 sagsomkostningerne er på 15.000 kr. eller derunder.
 Stk. 3. § 17, stk. 4 og 5, og §§ 19-20 i øvrigt  

 finder tilsvarende anvendelse.
Afskrivning af indbetalte afdrag § 22. Betaler skyldneren af på bøde-  

 eller konfiskationsbeløb eller sagsomkostninger, skal indbetalte  

 afdrag først afskrives på bøder i den  

 rækkefølge, de er idømt eller vedtaget, dernæst  

 på konfiskationsbeløb og til sidst på sagsomkostninger.  

 Skyldneren kan dog altid kræve, at et indbetalt beløb anvendes  

 til fuld indfrielse af en bestemt gældspost.
 Stk. 2. Indgår der efterbetalings- eller  

 afgiftsbeløb i en samlet afdragsordning, skal rækkefølgen  

 for afskrivning være aftalt med vedkommende myndighed.
Kapitel 6 Inddrivelse § 23. Betales en bøde ikke, inddrives den  

 af politiet, medmindre politiet skønner, at inddrivelse ikke er mulig  

 eller væsentligt vil forringe skyldnerens levevilkår, jf.  

 straffuldbyrdelseslovens § 91, stk. 1. Det samme gælder for  

 konfiskationsbeløb og sagsomkostninger.
Stk. 2. Uanset beløbets størrelse  

 træffer politiet afgørelse om, hvorvidt inddrivelse af  

 bøder, konfiskationsbeløb eller sagsomkostninger skal ske ved  

 udpantning eller ved indeholdelse i skyldnerens indtægter.
Indeholdelse  

 kan foretages samtidig med udpantning.
Indeholdelse kan ikke ske for  

 tvangsbøder.
 Stk. 3. Der må i det enkelte tilfælde kun  

 træffes afgørelse om indeholdelse i et omfang, som sikrer, at  

 skyldneren har det nødvendige til sig selv og til husstandens  

 underhold.
 Stk. 4. Politiets afgørelser om inddrivelse kan  

 påklages til Justitsministeriet, Direktoratet for Kriminalforsorgen,  

 jf. straffuldbyrdelseslovens § 111, stk. 1-3.
§ 24. Skyldneren har pligt til efter anmodning at  

 give politiet oplysninger om sine personlige og økonomiske forhold,  

 som er af betydning for en afgørelse om iværksættelse  

 eller opretholdelse af lønindeholdelse.
Oplysningerne skal afgives  

 inden 14 dage fra modtagelse af anmodningen.
 § 25. Der kan ske indeholdelse i løn,  

 provision og andet arbejdsvederlag, samt enhver forskudsvis udbetaling af  

 løn m.v. og i A-indkomst, der hidrører fra udbyttet af  

 partsfiskeri.
Stk. 2. Der kan endvidere ske indeholdelse i  

 feriegodtgørelse.
Anvendes feriekort eller lignende, skal  

 indeholdelsen ske, når feriegodtgørelsen godskrives  

 lønmodtageren.
Anvendes feriegiro, skal indeholdelse ske, når  

 arbejdsgiveren indbetaler til feriegiro.
Indeholdelse skal ske, selv om  

 skyldneren er fratrådt.
 Stk. 3. Der kan, hvis omstændighederne i  

 øvrigt ikke taler imod det, ligeledes ske indeholdelse i ventepenge,  

 pensioner og lignende understøttelser, der udredes af statskassen  

 eller af kommunale kasser, andre offentlige eller af private kasser, herunder  

 i sociale pensioner, invaliditetstillæg, revalideringshjælp,  

 arbejdsløshedsdagpenge, dagpenge ved sygdom og orlov samt  

 efterløn.
 Stk. 4. Der kan ikke ske indeholdelse i  

 kontanthjælp, medmindre det med sikkerhed godtgøres, at der  

 herudover overlades skyldneren, hvad der er påkrævet for at  

 forhindre, at skyldnerens levevilkår forringes væsentligt.
 Stk. 5. Indeholdelse kan ikke ske i indtægter, der  

 hidrører fra skyldnerens selvstændige, personligt drevne  

 virksomhed.
§ 26. Den, der har modtaget pålæg om  

 indeholdelse (den indeholdelsespligtige) skal indbetale indeholdte  

 beløb til Det Fælles Lønindeholdelsesregister.  

 Indbetaling skal ske, efterhånden som indeholdelse finder sted.  

 Beløbene forfalder til betaling den 1. i den kalendermåned, der  

 følger efter indeholdelsen med sidste rettidige betalingsdag den 15. i  

 forfaldsmåneden.
Er sidste rettidige indbetalingsdag en lørdag,  

 en søndag eller en helligdag, forlænges fristen til den  

 nærmest følgende hverdag.
 Stk. 2. Hvis skyldnerens arbejdsvederlag udredes direkte  

 af beløb, som skyldneren oppebærer på den  

 indeholdelsespligtiges vegne, skal den indeholdelsespligtige foretage de  

 ændringer i afregningsformen, som er nødvendige for, at  

 pålægget om indeholdelse kan overholdes.
 Stk. 3. Ved indbetalingen skal den indeholdelsespligtige  

 give Det Fælles Lønindeholdelsesregister skriftlig meddelelse om  

 skyldnerens personnummer, navn og adresse, størrelsen af det  

 indeholdte beløb og størrelsen af det indkomstbeløb,  

 hvoraf indeholdelsen er beregnet.
 Stk. 4. Hvis skyldneren ikke er, eller er ophørt  

 med at være, beskæftiget hos den pågældende, eller  

 hvis udbetaling af indeholdelsespligtige ydelser i øvrigt  

 ophører, skal den indeholdelsespligtige inden 5 dage give Det  

 Fælles Lønindeholdelsesregister skriftlig underretning  

 herom.
Stk. 5. Den indeholdelsespligtige skal efter anmodning  

 give Det Fælles Lønindeholdelsesregister alle sådanne  

 oplysninger om skyldnerens arbejdsforhold og økonomiske forhold, som  

 er af betydning for indeholdelsen.
Pligten til at give sådanne  

 oplysninger gælder også, efter at indeholdelsen er ophørt.  

 Oplysningerne skal gives inden 14 dage efter modtagelse af anmodningen.
 Stk. 6. Den indeholdelsespligtige skal opbevare  

 regnskabsmateriale og bilag vedrørende indeholdelsen i mindst 5  

 år efter udløbet af det kalenderår, hvor indeholdelse er  

 foretaget.
 Stk. 7. Indeholdelsespligten bortfalder ved det skyldige  

 beløbs betaling eller ved beløbets forældelse.
 § 27. Den, som undlader at opfylde sin pligt til  

 at indeholde eller indeholder med for lavt beløb, er over for det  

 offentlige umiddelbart ansvarlig for betaling af manglende beløb,  

 medmindre den indeholdelsespligtige godtgør ikke at have begået  

 fejl eller forsømmelser.
 § 28. Der er udpantningsret for beløb, som  

 den indeholdelsespligtige hæfter for efter § 26, stk. 1, og § 27.
Kapitel 7 Afgørelse om forvandlingsstraf for  

 bøde § 29. Betales en bøde ikke, eller  

 overholdes en tilladelse til afdragsvis betaling ikke, og er beløbet  

 heller ikke inddrevet, kan der træffes afgørelse om, at  

 forvandlingsstraf skal træde i stedet for bøden, jf. dog §  

 30 Stk. 2. Afgørelse om forvandlingsstraf  

 træffes af politiet uanset bødebeløbets størrelse.  

 Politiets afgørelser kan påklages til Justitsministeriet,  

 Direktoratet for Kriminalforsorgen, jf. straffuldbyrdelseslovens § 111, stk.  

 1-2.
Stk. 3. Afgørelse om forvandlingsstraf må  

 ikke træffes, hvis skyldneren 1)	ikke kan antages at have betalingsevne, eller 2)	er under 18 år.
 Stk. 4. Ansøger skyldneren om eftergivelse,  

 henstand med betalingen eller om tilladelse til afdragsvis betaling med den  

 virkning, at afgørelsen om forvandlingsstraf bortfalder, jf. § 14,  

 stk. 1, skal der, hvis ansøgningen afslås, træffes en ny  

 afgørelse efter stk. 1.
Stk. 5. En ansøgning om udsættelse med  

 fuldbyrdelsen af forvandlingsstraf for bøde skal behandles som en  

 ansøgning om henstand med betalingen af bøden.
Dette  

 gælder dog ikke, hvis ansøgningen begrundes med hensynet til  

 skyldnerens helbred, jf. herved udsættelses- og  

 benådningsbekendtgørelsens § 16, stk. 1, 1. pkt.
§ 30. § 29, stk. 1-3, gælder ikke for  

 tvangsbøder.
Politiet kan altid træffe afgørelse  

 ombeslutning om, at forvandlingsstraf skal træde i stedet for  

 tvangsbøder, hvis de påløbne tvangsbøder ikke  

 straks betales eller inddrives.
 Stk. 2. § 29, stk. 4 og 5, finder i øvrigt  

 tilsvarende anvendelse.
 § 31. Når der er truffet afgørelse om  

 forvandlingsstraf, skal politiet underrette kriminalforsorgen herom, jf.  

 iværksættelsesbekendtgørelsens § 1, stk. 1, nr. 2.  

 Skyldneren vil herefter blive indkaldt til udståelse af sin  

 forvandlingsstraf snarest muligt.
Afsnit III Eftergivelse af bøder og  

 konfiskationsbeløb Kapitel 8 Behandling af ansøgninger om eftergivelse § 32. Ansøgning om eftergivelse af  

 bøde- eller konfiskationsbeløb indgives til politiet, jf. dog §  

 33.
Stk. 2. Politiet træffer afgørelse om  

 eftergivelse af bøde- og konfiskationsbeløb, hvis  

 beløbet ikke overstiger 100.000 kr.
Omfatter ansøgningen mere  

 end ét beløb, kan politiet træffe afgørelse, for  

 så vidt angår de beløb, der ikke overstiger 100.000  

 kr.
Stk. 3. Er et idømt eller vedtaget beløb  

 større end 100.000 kr., træffes afgørelsen af  

 Justitsministeriet, Direktoratet for Kriminalforsorgen.
Politiet afgiver en  

 udtalelse om sagen, herunder om skyldnerens aktuelle økonomiske  

 forhold, til Justitsministeriet, Direktoratet for Kriminalforsorgen.
 Stk. 4. Politiets afgørelser om eftergivelse kan  

 påklages til Justitsministeriet, Direktoratet for Kriminalforsorgen,  

 jf. straffuldbyrdelseslovens § 111, stk. 1-2.
§ 33. Udstår skyldneren fængselsstraf  

 eller forvaring i fængsel eller arresthus indgives ansøgning om  

 eftergivelse til fængslet eller arresthuset.
Hvis skyldneren er  

 udstationeret til eller anbragt i en af kriminalforsorgens pensioner eller en  

 institution m.v. uden for kriminalforsorgen, indgives ansøgningen dog  

 til den institution, hvorfra den dømte er udstationeret, eller til  

 skyldneres moderinstitution.
 Stk. 2. Institutionens leder afgiver indstilling til  

 politiet eller Justitsministeriet, Direktoratet for Kriminalforsorgen, om,  

 hvorvidt eftergivelse bør ske.
 § 34. Vedrører sagen overtrædelse af  

 skatte-, told- eller afgiftslovgivningen, indhentes der en udtalelse fra  

 vedkommende administrative myndighed, medmindre ansøgningen om  

 eftergivelse findes grundløs, og politiet umiddelbart vil kunne  

 afslå den.
 § 35. Eftergivelse kan ske for hele beløbet  

 eller for en del af beløbet (nedsættelse).
 Stk. 2. Eftergivelse kan betinges af, at skyldneren inden  

 en nærmere angiven frist indbetaler et éngangsbeløb.
Afsnit IV Forskellige bestemmelser Kapitel 9 Straffebestemmelser § 36. Forsætlig eller uagtsom  

 overtrædelse af § 24 og § 26, stk. 1-6, straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 10 Ikrafttræden m.v.
 § 37. Bekendtgørelsen træder i kraft  

 den 1. juli 2001.
 § 38. § 7, stk. 3, § 12, stk. 2, § 17, stk. 3, og § 21, stk.  

 2, finder ikke anvendelse for bøder, herunder tvangsbøder, samt  

 konfiskationsbeløb og sagsomkostninger, som er fastslået ved  

 endelig dom, vedtagelse eller administrative afgørelse før den  

 1. maj 1996.
