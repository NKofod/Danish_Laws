Formålet med registeret er at registrere hofteoperationer og efterfølgende infektioner eller andre komplikationer ved sådanne og videregive disse oplysninger til en central database, Dansk Hoftealloplastik Register på Århus Kommune Hospital.
Herfra distribueres de i den centrale database samlede registreringer til Hipbasen på Rigshospitalet og andre ortopædkirurgiske afdelinger på danske sygehuse, der har oprettet tilsvarende lokale registre og er tilknyttet dette register.
Der er hensigten herved at sikre en hurtig udveksling af data om fordele og ulemper ved de forskellige hofteoperationsformer for at optimere behandlingen i de enkelte afdelinger.
Personkreds: Registeret må kun indeholde oplysninger om de patienter, der behandles på ortopædkirurgisk afd.
U, Rigshospitalet, herunder ambulante patienter, samt de tilsvarende oplysninger, der fremsendes fra Dansk Hoftealloplastik Register.
 Ikrafttrædelsesdato: 01/07/1997. Erstatter tidligere forskrifter.
