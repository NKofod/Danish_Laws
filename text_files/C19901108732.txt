 Fastsættelse af tilladt totalvægt og tilladt akseltryk.
 Justitsministeriet meddeler herved følgende regler for fastsættelse af  

 tilladt totalvægt og tilladt akseltryk i forbindelse med syn ved Statens  

 Bilinspektion.
 Ændringer i forhold til meddelelse nr. 1489 er markeret med lodret streg i  

 margenen.
 1. Definitioner.
 1.1 Ved »typegodkendelse« forstås i denne meddelelse  

 standardtypegodkendelse, typegodkendelse eller godkendelseserklæring.
 1.2 Ved »typegodkendt totalvægt« og »typegodkendt  

 akseltryk« forstås i denne meddelelse største totalvægt/akseltryk,  

 såfremt typegodkendelsen indeholder flere totalvægte/akseltryk for samme  

 affjedrings- og bremsesystem.
 1.3 Ved »tilladt akseltryk« forstås i denne meddelelse tilladt  

 akseltryk, tilladt bogietryk eller tilladt hovedbolttryk.
 2. Tilladt totalvægt.
 2.1 Tilladt totalvægt for et typegodkendt køretøj fastsættes normalt til  

 den typegodkendte totalvægt.
 2.2 Tilladt totalvægt for et ikke typegodkendt køretøj fastsættes normalt  

 til den største værdi, der opfylder gældende bestemmelser for tilladt  

 totalvægt (jf. afsnit 3.01 i Detailforskrifter for Køretøjer). Vægten  

 afrundes til nærmeste tal deleligt med 25, dog 10 for motorcykel.
 2.3. Køretøjet kan kun godkendes, såfremt følgende betingelser vedrørende  

 tilladt totalvægt (TT) er opfyldt:
 - Personbil M2 og M3: TT >= Tjenestevægt + 75 kg x antal passagerer  

 bilen er indrettet til + 10 kg x antal passagerer bilen er indrettet til,  

 hvis der forefindes egentligt bagagerum.
 En ledbus anses i denne forbindelse som et køretøj.
 - Varebil N1: TT >= Tjenestevægt + 75 kg x antal passagerer bilen er  

 indrettet til + 150 kg, dog min. 1,2 x egenvægt.
 - Lastbil N2 og N3: TT >= 1,2 x egenvægt.
 - Påhængs-/sættevogn: TT >= x egenvægt.
 Køretøj indrettet til anden anvendelse end almindelig godsbefordring  

 (f.eks. lastbil med mandskabslift og TV-transmissionsvogn) skal have en  

 tilladt totalvægt svarende til den påtænkte anvendelse.
 2.4 Køretøj med tank kan godkendes med større tilladt totalvægt, end den  

 der opnås, når tanken fyldes med det stof, som fremstilleren oplyser, at  

 køretøjet skal køre med.
2.5 Nedsættelse med indtil 30 pct. kan foretages, således at tilladt  

 totalvægt fastsættes til en værdi mellem 70 pct. og 100 pct. af den i pkt.  

 2.1 henholdsvis 2.2 nævnte tilladte totalvægt.
Bestemmelserne i pkt. 2.3 skal  

 fortsat være opfyldt.
 Tilladt totalvægt for personbil M1 skal mindst være lig med tjenestevægt +  

 75 kg x antal passagerer, bilen er indrettet til.
 Tilladt totalvægt for lastbil N2 skal fortsat være større end 3500 kg.  

 Endvidere bemærkes, at for varebil N1 og lastbil N2 vil der ved nedsættelse  

 til totalvægtsgrænserne 2000 kg/3000 kg/4000 kg eller derunder ske henvisning  

 til Toldvæsenet.
 Ud over den nævnte nedsættelse kan tillades nedrundning til nærmeste tal  

 deleligt med 25, dog 10 for motorcykel.
For bil og traktor er nedsættelsen desuden begrænset af, at den tilladte  

 totalvægt skal være mindst 125 pct. af samlet tilladt akseltryk for  

 ikke-styrende aksler.
Denne bestemmelse gælder dog ikke for personbil M1.
Nedsættelse kan kun foretages for bil, registreret første gang før den  

 01.04.80, såfremt - bagakslen (excl. løftbar aksel i bogie) er forsynet med ALB, - typegodkendelsen indeholder oplysning om, at bremsesystemet er godkendt  

 i henhold til EF-direktiv 75/524/EØF, eller - der ved synet fremlægges dokumemtation for, at bestemmelsen om  

 bremsekraftfordeling (pkt. 5.03.020(2) i Detailforskrifter for Køretøjer) er  

 opfyldt ved (den nedsatte) tilladt totalvægt.
 3. Tilladt akseltryk.
 3.1 Tilladt akseltryk for et typegodkendt køretøj fastsættes normalt til  

 det typegodkendte akseltryk.
 3.2. Tilladt akseltryk for et ikke typegodkendt køretøj fastsættes normalt  

 til den største værdi, der opfylder gældende bestemmelser for tilladt  

 akseltryk (jf. afsnit 3.01 i Detailforskrifter for Køretøjer). Akseltrykket  

 afrundes til nærmeste tal deleligt med 25, dog 10 for motorcykel.
 3.3 Nedsættelse med indtil 30 pct, således at tilladt akseltryk fastsættes  

 til en værdi mellem 70 pct. og 100 pct. af det i pkt. 3.1 henholdsvis 3.2  

 nævnte akseltryk, kan tillades for følgende køretøjer:
- sættevogn, - påhængskøretøj med stiv trækstang, idet tilladt akseltryk skal  

 fastsættes til samme værdi som tilladt totalvægt.
 Ud over den nævnte nedsættelse kan tillades nedrundning til nærmeste tal  

 deleligt med 25.
Nedsættelse kan kun foretages for påhængs-/sættevogn O3 og O4, såfremt  

 denne er forsynet med ALB.
Derudover kræves ikke ændring af fjedre og  

 bremser.
 4. Kontrol af akseltryk ved tilladt totalvægt.
 4.1 For køretøj med åbent lad eller lukket kasse må der ved tilladt  

 totalvægt ikke ske overskridelse af de tilladte akseltryk (uden tolerance),  

 når lastens tyngdepunkt er placeret fordelagtigst inden for den midterste  

 trediedel af laddet.
 4.2 For køretøj med opbygning til veksellad gælder pkt. 4.1, idet  

 ladlængden bagtil begrænses af tilladt afstand (70 cm) fra bagkofangeren.
4.3 For køretøj, hvis opbygning eller indretning bestemmer lastens  

 placering (f.eks. personbil M2 og M3, tankkøretøj og bil til sættevogn), må  

 de beregnede akseltryk ved tilladt totalvægt ikke overskride de tilladte  

 akseltryk med mere end 5 pct.
For konstruktioner med forskydeligt stempel i  

 lastrummet eller tanken forudsættes dette ved beregningen anbragt i forreste  

 position.
 4.4 For påhængsvogn med stiv trækstang (kærre) skal der ved tilladt  

 totalvægt med jævnt fordelt belastning opnås et koblingstryk på mellem 50  

 pct. og 100 pct. af tilladt koblingstryk.
 5. Flere tilladte totalvægte.
 5.1 Bil til sættevogn, traktor, sættevogn og traktorpåhængsvogn med stiv  

 trækstang, der er godkendt i variabel kombination, kan have forskellige  

 tilladte totalvægte, og sættevognen og traktorpåhængsvognen forskellige  

 tilladte akseltryk, i de forskellige kombinationer.
 5.2 Blokvogne kan godkendes med flere tilladte totalvægte (og  

 hastigheder).
 5.3 For fastsættelse af tilladt totalvægt og tilladt akseltryk samt  

 kontrol af akseltryk ved tilladt totalvægt i de enkelte kombinationer eller  

 udførelser gælder reglerne i punkt 2, 3 og 4.
 5.4 Andre køretøjer end nævnt i pkt. 5.1 og 5.2 kan kun have en totalvægt.
 6. Ikrafttræden.
 6.1 Meddelelsen træder i kraft straks.
 6.2 Tidligere registrerede køretøjer kan fortsat godkendes med uændrede  

 vægtdata.
 6.3 Meddelelse nr. 1489 af 19.03.85 ophæves hermed.
 P.M.V.
 E.B.
