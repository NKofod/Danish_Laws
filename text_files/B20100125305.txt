Bekendtgørelse om ændring af bekendtgørelse om kørekort (Gyldighedstid for A/T-kursusbevis og forlængelse af fristen for ombytning af kørekort m.v.) § 1 I bekendtgørelse nr. 304 af 2. april 2009 om kørekort, som ændret ved bekendtgørelse nr. 766 af 23. juli 2009 og bekendtgørelse nr. 1337 af 16. december 2009, foretages følgende ændringer:
 1. I § 40 indsættes efter stk. 5 som nyt stykke:
»Stk. 6. Kursusbeviset må ved indlevering af ansøgning om kontrollerende køreprøve højst være ét år gammelt.« Stk. 6 bliver herefter stk. 7.
 2. I § 53, stk. 3, ændres »berammelsen af dén kontrollerende køreprøve, som bestås« til: »berammelsen af den praktiske prøve, hvorved den samlede kontrollerende køreprøve bestås«.
 3. I § 79 indsættes efter stk. 1 som nyt stykke:
»Stk. 2. Den særlige køreundervisning kan ikke påbegyndes, før afgørelsen om kørselsforbud er endelig.« Stk. 2 bliver herefter stk. 3.
 4. I § 92, stk. 2, ændres »en måned« til: »90 dage«.
 5. § 93, stk. 2, affattes således:
»Stk. 2. Et kørekort, der ikke er udstedt i et EU- eller EØS-land, samt kørekort udstedt på baggrund af et sådant kørekort, giver indehaveren ret til at føre samme køretøjer i Danmark, som det berettiger til at føre i udstedelseslandet, i indtil 90 dage efter det tidspunkt, hvor betingelsen om sædvanlig bopæl er opfyldt.
Det er dog en betingelse, at kørekortet er udfærdiget med latinske bogstaver eller er ledsaget af en oversættelse til dansk, engelsk eller fransk, som er udfærdiget af en offentlig myndighed eller af en organisation, der i udstedelseslandet er bemyndiget dertil.« 6. I bilag 3, afsnit VI, nr. 16, ændres »afsnit 9« til: »afsnit 10«.
 7. Bilag 4, afsnit III, nr. 2, affattes således:
»2) Har undervisningsforløbet været afbrudt mellem 3 og 4 måneder, efter at undervisningen i undervisningsplanens 7. afsnit er påbegyndt, men inden teoriprøven er bestået, skal ansøgeren genoptage køreuddannelsen fra den første lektion, hvis hovedindhold er manøvrer på vej/udvidede øvelser på vej.« 8. I bilag 8, afsnit II, indsættes efter »90.07 Anvendelig« som ny kode:
»95. Chauffør, der er indehaver af et kvalifikationsbevis, som opfylder kravet om erhvervskvalifikationer i direktiv 2003/59/EF indtil  [f.eks. 95.01.01.2012]« § 2 Stk. 1. Bekendtgørelsen træder i kraft den 15. november 2010, jf. dog stk. 2.
 Stk. 2. § 1, nr. 1, træder i kraft den 1. januar 2011 og finder kun anvendelse for A/T-kurser, der påbegyndes efter denne dato.
