Ændringsforslag stillet den 21. maj 2001  

 uden for betænkningen Ændringsforslag til 2. behandling af Forslag til lov om ændring af lov om  

 lønmodtagernes retsstilling ved virksomhedsoverdragelse [af arbejdsministeren (Ove Hygum)] Af	Jette Gottlieb (EL):
Til § 1 3) Nr. 4 affattes således:
» » Stk. 2. En erhverver kan alene frigøre sig fra den  

 kollektive overenskomst efter de almindelige arbejdretlige regler.«« [Opretholdelse af alle kollektive overenskomstforhold] Bemærkninger Til nr. 3 Hensigten med ændringsforslaget er at  

 præcisere, at princippet ved virksomhedsoverdragelse er, at det ikke  

 må føre til ændringer i gældende kollektive  

 overenskomstforhold.
Det fremsatte lovforslag sikrer ikke dette, idet det i  

 den foreslåede § 4 a er angivet, hvorledes en erhverver inden for en  

 nærmere bestemt tidsfrist kan frigøre sig fra den gældende  

 kollektive overenskomst.
 Med ændringsforslaget rettes der således op  

 på den ændrede retspraksis, som blev udtrykt af Arbejdsretten i  

 PROSA-dommen fra 1990.
 Det oprindelige lovforslags § 4 a, stk. 2 og 3, bortfalder  

 automatisk, hvis ændringsforslaget vedtages, da såvel  

 behandlingen af fortolkningsspørgsmål som de berørte  

 lønmodtageres forhandlingsret fremgår automatisk af  

 videreførelsen af den kollektive overenskomst.
 I ændringsforslagets formulering af stk. 2 er det  

 blot præciseret, at en erhververs ønske eller krav om  

 frigørelse fra den gældende overenskomst skal behandles efter de  

 almindelige arbejdretlige regler.
