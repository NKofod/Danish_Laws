Bekendtgørelse  

 om anvendelse af internationale regnskabsstandarder for virksomheder omfattet  

 af lov om finansiel virksomhed (IFRS-bekendtgørelsen for finansielle virksomheder) I medfør af § 183, stk. 6, og § 373, stk. 4 og 5, i lov om  

 finansiel virksomhed, jf. lovbekendtgørelse nr. 286 af  

 4. april 2006, fastsættes:
 § 1.  

  

 Bekendtgørelsen finder anvendelse for virksomheder omfattet af lov om  

 finansiel  

 virksomhed, der udarbejder årsrapport efter de af Kommissionen vedtagne  

 internationale regnskabsstandarder, jf. § 183, stk. 3 og 4, i lov om  

 finansiel virksomhed.
 Stk. 2.  

  

 Bekendtgørelsen  

 finder anvendelse på års- og delårsrapporter.
 Stk. 3.  

  

 Hvis  

 virksomheden alene anvender standarderne nævnt i stk. 1 på koncernregnskabet  

 og  

 ikke på selskabsregnskabet, finder bekendtgørelsen alene anvendelse på  

 koncernregnskabet.
 § 2.  

  

 Hvor  

 bestemmelser i lov om finansiel virksomhed eller bekendtgørelser udstedt i  

 medfør af lovens § 196 regulerer samme forhold som de af Kommissionen  

 vedtagne  

 internationale regnskabsstandarder, skal virksomheder omfattet af § 1 anvende  

 standarderne i stedet for bestemmelserne i lov om finansiel virksomhed og i  

 bekendtgørelser  

 udstedt i medfør af lovens § 196.
 Stk. 2.  

  

 Halvårsrapporten  

 skal udarbejdes efter bestemmelserne i den af Kommissionen vedtagne  

 internationale regnskabsstandard om præsentation af delårsrapporter.
 Stk. 3.  

  

 For  

 virksomheder, hvis årsrapport skal indeholde et koncernregnskab, skal  

 halvårsrapporten tilsvarende indeholde et koncernregnskab på halvårsbasis  

 udarbejdet i overensstemmelse med bestemmelserne i denne bekendtgørelse.
Stk. 4.  

  

 Hvis  

 virksomheden offentliggør kvartalsrapporter, finder stk. 2 og 3 også  

 anvendelse  

 på disse.
En modervirksomhed kan dog undlade at medtage sit eget regnskab,  

 således at kvartalsrapporten alene omfatter koncernregnskabet på  

 kvartalsbasis.
 § 3.  

  

 Virksomheder omfattet af § 1 skal opfylde § 183, stk. 1, §§ 184 og 185, §§  

 190  

 og 191, §§ 193-195 samt §§ 198-200 i lov om finansiel virksomhed, jf. § 2.
 Stk. 2.  

  

 § 183, stk. 1,  

 §§ 184 og 185, §§ 190 og 191 samt §§ 193-195 i lov om finansiel virksomhed  

 finder dog ikke anvendelse på halvårsrapporten og eventuelle  

 kvartalsrapporter.
 § 4.  

  

 Virksomheder  

 omfattet af § 1, som tillige er omfattet af bekendtgørelse om finansielle  

 rapporter for kreditinstitutter og fondsmæglerselskaber m.fl., skal i  

 årsrapporten ud over de bestemmelser, som er foreskrevet i de af Kommissionen  

 vedtagne internationale regnskabsstandarder, opfylde §§ 2 og 3, § 118, §§  

 120-122,  

 § 125, § 129, §§ 131-133, § 135 samt § 144 i ovennævnte bekendtgørelse, jf. §  

 2.
 Stk. 2.  

  

 De hoved- og  

 nøgletal, som skal oplyses i årsrapporten, jf. § 135 i bekendtgørelse om  

 finansielle  

 rapporter for kreditinstitutter og fondsmæglerselskaber m.fl., skal  

 opgøres i overensstemmelse med den regnskabspraksis, som er anvendt i  

 årsrapporten.
 Stk. 3.  

  

 §§ 2 og 3, § 148,  

 stk. 1, 1. pkt., § 148, stk. 3-7 samt § 148 a, stk. 2, i bekendtgørelse om  

 finansielle rapporter for kreditinstitutter og fondsmæglerselskaber m.fl.  

 finder  

 tillige anvendelse på halvårsrapporten samt på eventuelle kvartalsrapporter,  

 jf. § 2.
 § 5.  

  

 Virksomheder omfattet af § 1, som tillige er omfattet af bekendtgørelse om  

 finansielle rapporter for forsikringsselskaber og tværgående pensionskasser,  

 skal i årsrapporten ud over de bestemmelser, som er foreskrevet i de af  

 Kommissionen  

 vedtagne internationale regnskabsstandarder, opfylde §§ 2 og 3, §§ 96-98, §§  

 101 og 102, § 106, § 108, §§ 110-117, § 120, §§ 124-130, § 132 samt § 141 i  

 ovennævnte  

 bekendtgørelse, jf. § 2.
 Stk. 2.  

  

 De hoved- og  

 nøgletal, som skal oplyses i årsrapporten, jf. § 132 i bekendtgørelse om  

 finansielle  

 rapporter for forsikringsselskaber og tværgående pensionskasser, skal opgøres  

 i overensstemmelse med den regnskabspraksis, som er anvendt i årsrapporten.
 Stk. 3.  

  

 §§ 2 og 3, §  

 145, stk. 1, 1. pkt., § 145, stk. 3-7, og § 145 a, stk. 2, i bekendtgørelse  

 om  

 finansielle rapporter for forsikringsselskaber og tværgående pensionskasser  

 finder  

 tillige anvendelse på halvårsrapporten samt på eventuelle kvartalsrapporter,  

 jf. § 2.
 § 6.  

  

 Bestemmelserne om binding af reserver i § 56, stk. 4, og § 61, stk. 3 og 4, i  

 bekendtgørelse om finansielle rapporter for kreditinstitutter og  

 fondsmæglerselskaber  

 m.fl. samt § 53, stk. 4, § 58, stk. 3 og 4, og § 83, stk. 2, i bekendtgørelse  

 om finansielle rapporter for forsikringsselskaber og tværgående  

 pensionskasser finder tilsvarende anvendelse på opreguleringer og  

 opskrivninger,  

 som er foretaget efter bestemmelserne i de af Kommissionen vedtagne  

 internationale regnskabsstandarder.
 Stk. 2.  

  

 Andre opreguleringer  

 og opskrivninger af aktiver eller nedreguleringer og nedskrivninger af  

 forpligtelser foretaget efter de af Kommissionen vedtagne internationale  

 regnskabsstandarder, som ikke er tilladt efter de i stk. 1 nævnte  

 bekendtgørelser, henlægges til posten  

  

 Opskrivningshenlæggelser  

  

 under egenkapitalen.
 Stk. 3.  

  

 Stk. 1 og 2  

 finder ikke anvendelse ved udarbejdelse af koncernregnskabet.
 § 7.  

  

 Når  

 der i forbindelse med fusion eller lignende i henhold til bestemmelser i  

 lovgivningen  

 kræves udarbejdet en åbningsbalance, udarbejdes denne i overensstemmelse  

 med de af Kommissionen vedtagne internationale regnskabsstandarder, jf. dog  

 stk. 2.
 Stk. 2.  

  

 Uanset stk. 1  

 skal åbningsbalancen, når dette er krævet i lovgivningen, udarbejdes for den  

 juridisk fortsættende virksomhed.
 § 8.  

  

 Eventuelle  

 forskelsbeløb mellem regnskabsresultatet og egenkapitalen i virksomhedens  

 års- henholdsvis  

 halvårsrapport udarbejdet efter de af Kommissionen vedtagne internationale  

 regnskabsstandarder og de tilsvarende beløb, som de er elektronisk  

 indberettet  

 til Finanstilsynet, skal oplyses.
 Stk. 2.  

  

 Forskelsbeløbene  

 efter stk. 1 skal specificeres og forklares ved en angivelse af de forhold,  

 som  

 giver anledning til forskelsbeløbene.
 Stk. 3.  

  

 Fremgår afstemningerne  

 efter stk. 1 og 2 ikke af virksomhedens års- henholdsvis halvårsrapport, skal  

 afstemningen samtidig med offentliggørelsen af års- henholdsvis  

 halvårsrapporten  

 være offentligt tilgængeligt på anden måde, eksempelvis på virksomhedens  

 internetadresse.  

 Det skal af års- henholdsvis halvårsrapporten fremgå, hvordan offentligheden  

 kan blive bekendt med afstemningen.
 § 9.  

  

 Forsætlig eller groft uagtsom overtrædelse af § 2, § 3, stk. 1, §§ 4 og 5, §  

 6,  

 stk. 1 og 2, § 7 samt § 8 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 10.  

  

 Bekendtgørelsen træder i kraft  

 den 1. januar 2007  

 og finder første gang anvendelse på årsrapporter,  

 halvårsrapporter og kvartalsrapporter, der vedrører regnskabsår, der begynder  

 den 1. januar 2007.
Stk. 2.  

  

 Finanstilsynets bekendtgørelse nr. 937 af  

 7. oktober 2005  

 om  

 anvendelse af internationale regnskabsstandarder for virksomheder omfattet af  

 lov om finansiel virksomhed ophæves.
Bekendtgørelsen finder dog anvendelse på  

 årsrapporter og halvårsrapporter, der vedrører regnskabsåret 2006.
