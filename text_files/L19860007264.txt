 I tilslutning til udenrigsministeriets bekendtgørelse nr. 29 af 3. april  

 1984, Lovtidende C, meddeles det, at der den 31. januar 1986 i Harare er  

 indgået en overenskomst mellem Danmark, Finland, Norge og Sverige på den ene  

 side og Southern African Transport and Communications Commission (SATCC) på  

 den anden side om forlængelse af overenskomsten af 1. februar 1984 vedrørende  

 nordisk støtte i form af konsulentbistand til den tekniske enhed i SATCC.  

 SATCC er en kommission nedsat af Southern African Development Coordination  

 Conference (SADCC), som er en regional sammenslutning mellem følgende lande:  

 Angola, Botswana, Lesotho, Malawi, Mozambique, Swaziland, Tanzania, Zambia og  

 Zimbabwe.
 Kommissionen har til formål at bistå medlemsregeringerne med at opnå en  

 optimal udnyttelse af den bestående infrastruktur og udvikling af regionale  

 transport- og kommunikationssystemer.
 I henhold til overenskomsten, som har gyldighed fra den 1. april 1986 til  

 den 31. marts 1989, skal bemandingen af den tekniske enhed fortsat sikres for  

 derved at styrke planlægningen og koordineringen af SADCC-landenes transport-  

 og kommunikationssystemer.
