(Til samtlige kommuner mv.) I medfør af § 3 i Finansministeriets bekendtgørelse nr. 450 af 17. oktober  

 1980 om Nævnet for Helbredsbedømmelser i Tjenestemandssager fastsættes  

 følgende regler om betaling for udtalelser, som nævnet afgiver til  

 ikke-statslige organer:
 1. For udtalelser, som nævnet efter anmodning afgiver  

 til kommuner, kommunale sammenslutninger og andre ikke-statslige organer,  

 opkræves et af Finansministeriet fastsat gebyr.
 2. Betalingsordningen omfatter udtalelser om  

 helbredsgrundlaget i sager vedrørende ansættelse, sygdom, tilskadekomst og  

 afsked.
 3. Undtaget fra betalingsordningen er dog udtalelser,  

 som nævnet afgiver i sager vedrørende folkeskolens tjenestemænd og andre  

 ansatte, for hvem staten har tjenestemandspensionsforpligtelser.
 4. Gebyret andrager for sager, som er nævnet i hænde  

 senest den 31. marts 1988, 300 kr. pr. udtalelse og for sager, der modtages  

 efter denne dato, 350 kr. pr. udtalelse.
 5. Beløbet indbetales via postgiro til Nævnet for  

 Helbredsbedømmelser i Tjenestemandssager ved anvendelse af et  

 giroindbetalingskort, som fremsendes sammen med udtalelser fra nævnet.
 Dette cirkulære træder i kraft den 1. april 1988. Samtidig ophæves  

 Finansministeriets cirkulære af 17. juli 1985 (LP-nr. 049/85) om  

 betalingsordning for ikke-statslige organers brug af Nævnet for  

 Helbredsbedømmelser i Tjenestemandssager.
