 Forhøjelse af godtgørelse for meén, hvis en skade medfører  

 specielle Ulemper, som ikke kan sidestilles med de ulemper, der normalt  

 følger af netop den skade.
 SAGEN:
En døvstum fabriksarbejderske glider og falder på sit arbejde.
Ved faldet  

 pådrager hun sig et kompliceret håndledsbrud.
 Arbejdsskadestyrelsen anerkender, at der er tale om en arbejdsskade.
På grundlag af en speciallægeerklæring vurderer Arbejdsskadestyrelsen de  

 varige følger efter håndledsskaden til 12 procent efter  

 Arbejdsskadestyrelsens mentabel.
Da den pågældende er døvstum og derfor meget  

 afhængig af, at der er en god funktion af hænder og fingre, når hun skal  

 kommunikere med andre, vurderer Arbejdsskadestyrelsen, at mengraden af den  

 grund skal forhøjes med 3 procent til i alt 15 procent.
 KOMMENTAR:
 Mentabellen angiver i procenter størrelsen af det men, der i almindelighed  

 er følgen af en række skader, der er nævnt i tabellen.
 Hvis en arbejdsskade har påført en skadelidt et varigt men, har den  

 pågældende ret til at få en godtgørelse.
Mengraden fastsættes på grundlag af skadens medicinske art og omfang og  

 under hensyn til de ulemper, som arbejdsskaden har forvoldt i den personlige  

 livsførelse.
Godtgørelsen skal således ikke dække den pågældendes eventuelle  

 manglende muligheder for at opretholde indtægten ved arbejde.
 Ulemperne af en given skade bedømmes på en ensartet måde uden hensyn til  

 erhverv, alder, bopæl, køn etc.
 Den ensartede bedømmelse sker ud fra den betragtning, at ulemperne ved fx  

 et håndledsbrud, et nedsat syn eller en mistet fod må anses for at være de  

 samme for alle mennesker.
 Mentabellen er en standardtabel, der kan fraviges i undtagelsestilfælde.  

 Styrelsen forhøjer mengraden i tabellen, hvis det er klart, at skaden giver  

 en skadelidt ganske særlige ulemper i det daglige.
 Der skal således være tale om ulemper, der ikke kan sidestilles med de  

 ulemper, der i almindelighed følger af skaden.
 Der ydes ikke godtgørelse, hvis mengraden er under 5 procent.
 Yderligere oplysninger kan fås hos kontorchef Kirsten Ørnø.
