Justitsministeriet Ved lov nr. 233 af 6. juni 1985 er der gennemført ændringer i lov nr. 277  

 af 26. maj 1976 om erstatning fra staten til ofre for forbrydelser.
Lovændringen, der har virkning fra den 1. juli 1985, indebærer navnlig, at  

 ofre for forbrydelser får et retskrav på erstatning for skader, der forvoldes  

 ved straffelovovertrædelser, som bliver begået efter den nævnte dato.
Ved  

 afgørelser om erstatning efter loven finder dansk rets almindelige regler om  

 skadevolderens erstatningsansvar, herunder om nedsættelse eller bortfald af  

 erstatning på grund af skadelidtes eller afdødes medvirken til skaden eller  

 accept af risikoen for skade, således tilsvarende anvendelse.
 Lovændringen indebærer endvidere særligt, at erstatning som hovedregel  

 skal ydes med det beløb, som er fastsat ved dom, såfremt skadelidtes krav på  

 erstatning og godtgørelse fra skadevolderen er afgjort ved dom.
 I forbindelse med personskade ydes erstatning ligeledes for skade på tøj  

 og andre sædvanlige personlige ejendele, herunder - som noget nyt - mindre  

 kontantbeløb, som skadelidte havde på sig, da personskaden blev forvoldt  

 (lovens § 1, stk. 2).
For så vidt angår tingsskade (lovens § 3) indeholder lovændringen en  

 bestemmelse om, at erstatningen ikke kan overstige 50.000 kr.
Dette beløb  

 reguleres efter § 15 i lov om erstatningsansvar (lovens § 9a). Ved  

 justitsministeriets bekendtgørelse nr. 298 af 20. juni 1985 er beløbet med  

 virkning for tingsskade, som forvoldes i perioden 1. juli 1985 - 31. marts  

 1986, fastsat til 52.500 kr.
I øvrigt vil tingsskadeerstatning kunne  

 nedsættes eller bortfalde, hvis skadelidte har undladt at træffe sædvanlige  

 sikkerhedsforanstaltninger, herunder tegning af forsikring (lovens § 8).
 Opmærksomheden henledes på, at politiet i medfør af lovens § 10, stk. 3,  

 skal vejlede skadelidte om retten til at få erstatning efter loven.
 Til opfyldelsen af denne vejledningspligt kan man fortsat følge de  

 retningslinier, der er fastsat i rigsadvokatens meddelelse nr. 6/1977, pkt.  

 1-3.
 I forbindelse med lovændringens gennemførelse er der i justitsministeriets  

 bekendtgørelse nr. 410 af 16. september 1985 fastsat en ny forretningsorden  

 for nævnet vedrørende erstatning til ofre for forbrydelser.
 Der er endvidere udarbejdet et nyt ansøgningsskema, som skal benyttes i  

 forbindelse med fremsættelse af krav om erstatning efter loven.  

 Ansøgningsskemaet indeholder i lighed med det hidtil gældende ansøgningsskema  

 en nærmere vejledning om de nye regler og fremgangsmåden ved fremsættelse af  

 erstatningskrav.
 Justitsministeriets cirkulæreskrivelse af 28. oktober 1976 opretholdes i  

 øvrigt.
 P.M.V.
 E.B.
