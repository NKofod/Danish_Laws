Skriftlig fremsættelse (6. oktober 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  

 ændring af lov om nedlæggelse af statsbanestrækningerne (statsbanerne)  

 Hobro-Løgstør og Tommerup-Assens og lov om anlæg af Ringbanen mellem Hellerup  

 og Ny Ellebjerg (Løgstørbanen og perroner til Øresundsbanen på Ringbanen).
(Lovforslag nr.
L 12).
 Med dette lovforslag bliver der for det første lagt op til  

 en bemyndigelse til nedlæggelse af strækningen Viborg-Løgstør og for det  

 andet  

 en redaktionel ændring af lovteksten i lov om anlæg af Ringbanen mellem  

 Hellerup og Ny Ellebjerg og en tilpasning af denne lovs bemærkninger.
 Der har i mange år været et stærkt lokalt ønske om at få  

 nedlagt banestrækningen Viborg-Løgstør, idet der ikke længere er nogen trafik  

 på strækningen, og det trafikale grundlag reelt ikke er til stede.
 Med lovforslaget bliver der således givet mulighed for helt  

 at kunne nedlægge statsbanestrækningen Viborg-Løgstør (Løgstørbanen).  

 Bemyndigelse vil dog kun blive udnyttet i det omfang, der i forbindelse med  

 forhandlinger med amter og kommuner kan opnås enighed i sagen ved  

 fastsættelse  

 af kriterierne for nedlæggelsen.
 I lovforslaget er der ikke lagt op til en ændring af den  

 bemyndigelse, der foreligger vedrørende statsbanestrækningen Tommerup-Assens.
 Lovforslaget indeholder herudover en redaktionel ændring af  

 lovteksten i lov om anlæg af Ringbanen mellem Hellerup og Ny Ellebjerg.  

 Samtidig præciseres det i lovforslagets bemærkninger, at etableringen af  

 perroner for Øresundsbanen i projektet for Ny Ellebjerg station sættes i  

 bero.
Baggrunden for denne præcisering er, at der i forbindelse  

 med trafikaftalen af 5. november 2003 mellem regeringen, Dansk Folkeparti,  

 Det  

 Radikale Venstre og Kristendemokraterne er lagt op til at indstille  

 lokaltoget  

 mellem Roskilde og Kastrup. Øresundsbanens spor via Ny Ellebjerg station vil  

 herefter kun blive anvendt af godstog.
Da der således foreløbigt ikke vil  

 være  

 behov for perroner til Øresundsbanen på Ringbanen, sættes etableringen af  

 disse  

 perroner på Ny Ellebjerg station i bero.
Dette vil ske på en sådan måde, at  

 det  

 til enhver tid kan besluttes at etablere perronerne, hvis det trafikale behov  

 herfor måtte opstå, og finansieringen hertil kan tilvejebringes.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Tingets hurtige og  

 velvillige behandling.
