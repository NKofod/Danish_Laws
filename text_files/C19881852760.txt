Afgift af grammofonplader Indhold Forord Klagevejledning Afgiftspligtigt vareområde Afgiftens størrelse Udlevering fra registrerede virksomheder Import Registrering Fremstilling Mellemhandel Fritagelse for registrering for mellemhandel Registreringsanmeldelse Ændringer i og ophør af virksomheden Tilførsel Afgiftsværdi Agentprovision Rabatter Emballage Fragt og forsendelsesomkostninger Gratis udlevering Personalesalg og eget forbrug Salg direkte til forbrugere m.fl.
Interessefællesskab Omsætning Afgiftspligtig omsætning Afgiftsfri omsætning Returvarer Regnskab Det almindelige forretningsregnskab Særlige regnskabsforhold Faktura Opbevaring Afregning af afgift Afgiftsangivelse Indbetaling af afgift Hæftelse for afgift Auktionssalg Afgiftspligtigt salg Afgiftsfrit salg Afgiftens størrelse Afgiftsværdi Afregning af afgift Kontrolregler Toldvæsenets kontrolrettigheder Virksomhedens pligter Lageroptælling Efterbetalinger og skønsmæssige ansættelser Straffebestemmelser Momsnævnet Bilag 1. Afgørelser om det afgiftspligtige vareområde 2. Lov om forbrugsbegrænsende foranstaltninger 3. Fortegnelse over blanketter mv Hvor kan De få flere oplysninger Forord Vejledningen er til brug for virksomheder, der er registreret hos  

 toldvæsenet, fordi de fremstiller eller driver mellemhandel med  

 grammofonplader, som er afgiftspligtige efter loven om forbrugsbegrænsende  

 foranstaltninger.
 Vejledningen indeholder de vigtigste regler for virksomheden.
 Har De brug for flere oplysninger, er De velkommen til at henvende Dem til  

 Deres distriktstoldkammer.
 En fortegnelse over distriktstoldkamrene findes bag i vejledningen.
Klagevejledning Toldkamrets afgørelser kan indbringes for Direktoratet for Toldvæsenet,  

 som træffer endelig administrativ afgørelse, medmindre det drejer sig om en  

 sag, som kan indbringes for Momsnævnet, se side 24.
 Afgørelser, der er truffet af direktoratet i 1. instans, kan indbringes  

 for Skatteministeriet, Told- og Afgiftsdepartementet.
 En eventuel klage bedes af praktiske grunde sendt gennem det lokale  

 toldkammer.
Afgiftspligtigt vareområde Afgiftspligten omfatter grammofonplader.
Compact Discs anses også som  

 grammofonplader.
Efter momsloven er der nedsat et nævn, som har den endelige administrative  

 afgørelse af spørgsmål om varers afgiftspligt.
Der er i bilag 1 optaget en  

 række afgørelser, der kan have generel interesse for virksomheden.
 Efter § 4 i loven om forbrugsbegrænsende foranstaltninger kan  

 skatteministeren efter samråd med momsnævnet fritage visse varer for afgift.  

 Det drejer sig om de typer af varer, der må antages udelukkende at blive  

 anvendt erhvervsmæssigt.
 På samme måde kan varer fritages for afgift, hvis deres anvendelse til  

 teknisk brug eller praktiske administrative hensyn i ganske særlig grad taler  

 for det.
 Toldvæsenet kan oplyse, om der foreligger en afgørelse for en given vare.
Ansøgninger om afgiftsfritagelse efter lovens § 4 sendes til Deres  

 toldkammer.
Ansøgningen vedlægges et eksemplar af den plade, som der søges  

 fritagelse for.
Endvidere skal det af ansøgningen fremgå, hvorved pladen  

 adskiller sig fra plader, som ikke udelukkende bruges erhvervsmæssigt.
En afgørelse gives virksomheden skriftligt.
Hvis varen herefter kan  

 fritages for afgift, kan virksomheden få afgiften godtgjort for de varer, der  

 måtte være udleveret beskattet, før afgørelsen forelå, mod erklæring om, at  

 afgiften er eller vil blive tilbagebetalt køberen.
Afgiftens størrelse Udlevering fra registrerede virksomheder Ved udlevering fra registrerede virksomheder er afgiften 3/23 af  

 afgiftsværdien.
 Afgiftsværdien er salgsprisen indbefattet afgift, men uden moms.
Import Når afgiften skal betales i forbindelse med import, er afgiften 15 pct. af  

 afgiftsværdien.
 Afgiftsværdien er en værdi, der fastsættes efter reglerne om toldværdi.  

 Afgiftsværdien er derfor i almindelighed fakturaprisen, hvortil i alle  

 tilfælde skal lægges evt forsendelses- og forsikringsomkostninger til første  

 bestemmelsessted her i landet + evt told + 20 pct. af summen af disse beløb.
Registrering Enhver, der erhvervsmæssigt fremstiller eller driver mellemhandel med  

 afgiftspligtige varer, skal anmelde sin virksomhed til registrering hos  

 toldvæsenet.
Fremstilling Pligten til at anmelde sig til registrering gælder for virksomheder, der  

 fremstiller afgiftspligtige varer af egne materialer.
Pligten gælder også for  

 virksomheder, der lader en anden virksomhed fremstille afgiftspligtige varer  

 som lønarbejde.
 Ved lønarbejde forstås arbejde, der udføres for en andens regning og af  

 materialer, som helt eller delvis leveres af ordregiveren.
Mellemhandel Pligten til at anmelde sig til registrering gælder for virksomheder, der  

 sælger afgiftspligtige varer til andre handlende (mellemhandel), hvad enten  

 varerne er købt her i landet, eller de er importerede.
Fritagelse for registrering for mellemhandel En virksomhed kan fritages for registrering, hvis den afgiftspligtige  

 omsætning (omsætningen ved mellemhandel) må antages at blive mindre end 10  

 000 kr uden moms om året.
Det samme gælder, hvis omsætningen ved mellemhandel må antages at blive  

 mindre end 1/3 af omsætningen af afgiftspligtige varer i virksomhedens  

 detailforretning.
Omsætningen ved mellemhandel må dog ikke overstige 250 000  

 kr uden moms om året.
 Toldvæsenet afgør, om sådanne virksomheder skal registreres.
Registreringsanmeldelse Ved anmeldelse af en virksomhed til registrering bruges en særlig blanket  

 (V 1), som udleveres af Deres toldkammer.
Den samme blanket kan også bruges,  

 hvis virksomheden søger om fritagelse for registrering for mellemhandel.
 Virksomheder med flere fabrikationsafdelinger kan registreres under et.
Virksomheder, der leverer afgiftspligtige varer en gros fra særlige  

 udleveringslagre, som ligger uden for hovedvirksomheden, kan få tilladelse  

 til at registrere disse lagre sammen med hovedvirksomheden.
En sådan  

 registrering er bl a betinget af, at det almindelige forretningsregnskab  

 føres samlet ved hovedvirksomheden, og at de årlige lageropgørelser foretages  

 samtidig for hovedvirksomheden og udleveringslagrene.
 Det er tilladt, at de enkelte afdelinger foretager fakturering af de  

 udleverede varer.
 Virksomheder, der registreres, får et registreringsbevis (V 3).
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 toldvæsenet.
 Det gælder fx følgende ændringer:
- virksomheden holder op med at fremstille eller drive mellemhandel med  

 afgiftspligtige varer - virksomheden sælges - ejerforholdene ændres - ledelsen ændres - navn eller adresse ændres - afsætningsforhold, detailforretninger eller udleveringslagre mv ændres.
 Hvis en virksomhed hører op med at drive registreringspligtig virksomhed,  

 skal der betales afgift af beholdningen af ubeskattede varer, og  

 registreringsbeviset (V 3) skal afleveres.
Tilførsel Når en registreret virksomhed indfører eller fra andre registrerede  

 virksomheder køber grammofonplader, skal disse tilføres ubeskattet, når de er  

 bestemt til videresalg.
 Hvis varerne alligevel indkøbes beskattet, skal de igen beskattes ved  

 udleveringen.
En registreret virksomhed kan dog få tilladelse til at købe beskattede  

 varer eller til at beskatte varer i forbindelse med import.
Tilladelse gives  

 kun for varer, som skal sælges i virksomhedens egen detailforretning eller  

 direkte til forbrugere.
Varer, der efter tilladelse er indkøbt beskattet,  

 skal ikke beskattes ved salg.
 Når en registreret virksomhed ønsker at købe ubeskattede varer her i  

 landet, skal den over for leverandøren dokumentere, at den har ret til at  

 modtage varerne ubeskattet ved at vise registreringsbeviset.
Når en registreret virksomhed importerer varer, skal det angives i  

 fortoldningsangivelsen, at varerne er afgiftspligtige og tilføres en  

 registreret punktafgiftsvirksomhed.
Dette gøres ved anførsel af afgiftskode  

 3250.
 Hvis en registreret virksomhed har fået tilladelse til at beskatte varer i  

 forbindelse med import, afregnes afgiften efter reglerne i toldlovens kapitel  

 8. I dette tilfælde skal afgiftskode 2250 anføres i fortoldningsangivelsen.
Afgiftsværdi En vares afgiftsværdi - dvs den værdi, som afgiften skal beregnes af - er  

 det beløb, som kunden skal betale for varen.
Til afgiftsværdien medregnes  

 afgiften efter punktafgiftsloven, men ikke momsen.
 Hvis en vare sælges for 100 kr plus moms 22 kr, er afgiftsværdien altså  

 100 kr.
 Der er i det følgende gjort nærmere rede for reglerne om afgiftsværdien.
Agentprovision Agentprovision, ekspeditionsgebyr, skaffegebyr o lign skal regnes med til  

 afgiftsværdien.
Rabatter Kasserabatter og andre rabatter, der er betinget af vilkår, som ikke er  

 opfyldt ved leveringen, skal regnes med til afgiftsværdien.
Det gælder fx - alle rabatter, der har relation til betalingsfristen - dividende, bonus og lignende godtgørelse, som afhænger af omfanget af  

 leverancer i en bestemt periode.
 Betingede rabatter mv skal medregnes til afgiftsværdien, selv om de straks  

 ved den enkelte levering fratrækkes i fakturaen (strakskreditering).
 På næste side er vist et eksempel på en faktura, hvor der forekommer en  

 rabat, som skal regnes med til afgiftsværdien (eksempel 1).
 Rabatter, der ubetinget ydes kunden ved leveringen, regnes ikke med til  

 afgiftsværdien.
Det gælder fx - almindelige varerabatter (forhandlerrabatter) - mængderabatter, der alene er betinget af størrelsen af det enkelte køb - rabat for kontant betaling ved leveringen, fx ved forsendelse pr  

 efterkrav.
 På næste side er vist et eksempel på en faktura, hvor der forekommer en  

 rabat, som ikke skal regnes med til afgiftsværdien (eksempel 2).
Emballage Udgifter til emballage skal normalt regnes med til afgiftsværdien.
 Udgifterne kan dog holdes uden for afgiftsværdien, hvis kunden returnerer  

 emballagen, og virksomheden yder fuld godtgørelse for den.
Fragt og forsendelsesomkostninger Udgifter til fragt eller forsendelse (herunder porto), for hvilke  

 virksomheden afkræver kunden særskilt betaling, kan holdes uden for den  

 afgiftspligtige værdi, i det omfang transporten forestås af fremmede (fx  

 fragtvirksomhed, DSB, postvæsenet).
 Det er en betingelse, at beløbet faktureres særskilt som fragt eller  

 forsendelsesomkostninger, eller under en lignende betegnelse, og at  

 betalingen ikke overstiger de reelle forsendelsesomkostninger.
Gratis udlevering Afgiftsværdien for varer, der udleveres gratis, er den samme som  

 virksomhedens almindelige pris for varer, som udleveres mod betaling.
Hvis  

 der ikke er nogen almindelig pris, skal virksomheden henvende sig til  

 toldvæsenet for at få fastsat afgiftsværdien.
Personalesalg og eget forbrug Varer, der sælges til personalet, eller som indehaveren udtager til eget  

 brug, beskattes af den almindelige afgiftsværdi.
 Hvis der er særlige personalepriser, kan beskatningen dog foretages på  

 grundlag af disse priser.
Salg direkte til forbrugere m fl Ved salg direkte til forbrugere eller ved overførsel til eget detailudsalg  

 kan afgiftsværdien fastsættes til varens almindelige engrospris, hvis  

 virksomhedens salg af den pågældende afgiftspligtige vare til andre handlende  

 (engrossalget) mindst er på 25 pct. af det samlede salg af den  

 afgiftspligtige vare.
 Hvis der ikke findes en almindelig engrospris, er afgiftsværdien ved salg  

 direkte til forbruger eller ved overførsel til eget detailudsalg varens  

 detailpris med fradrag af 20 pct.
 Ved salg til storforbrugere til priser, som ikke enhver forbruger kan  

 benytte sig af ved køb af en enkelt vare, er afgiftsværdien varens salgspris  

 uden fradrag af 20 pct.
 Ved licitationssalg og lignende større leverancer er afgiftsværdien  

 ligeledes den faktiske salgspris uden fradrag af 20 pct.
Interessefællesskab Hvis der består et interessefællesskab mellem sælger og køber - fx ved at  

 den ene part har interesse i det økonomiske udbytte af den andens virksomhed  

 - kan toldvæsenet pålægge sælgeren, at afgiften ved levering til denne køber  

 skal beregnes af køberens detailpris uden moms med fradrag af 20 pct.
Omsætning Virksomheden skal opgøre den samlede omsætning af afgiftspligtige varer  

 for hver afgiftsperiode (kalendermåned).
Opgørelsen foretages på grundlag af udleveringen fra virksomheden.
Det  

 gælder de varer, der er fremstillet i virksomheden, og ubeskattede varer, som  

 er tilført virksomheden enten fra udlandet eller fra andre registrerede  

 virksomheder.
 Opgørelsen deles op i afgiftspligtig og afgiftsfri omsætning.
Afgiftspligtig omsætning Den afgiftspligtige omsætning er den samlede afgiftsværdi af de varer, der  

 er udleveret i månedens løb, og som virksomheden skal betale afgift af.  

 Varerne medregnes til omsætningen, uanset om de er endeligt solgt, eller de  

 er leveret i konsignation eller på anden måde.
 De varer, der er overført til egen detailforretning, skal regnes med i  

 omsætningen for den måned, hvor overførslen har fundet sted.
 Til den afgiftspligtige omsætning skal også medregnes de varer, der er  

 udleveret gratis, samt de varer, der er udtaget til brug i virksomheden.
Afgiftsfri omsætning Den afgiftsfri omsætning er den samlede værdi af afgiftspligtige varer,  

 som er udleveret ubeskattet i månedens løb.
 Afgiftspligtige varer kan udleveres ubeskattet i følgende omfang:
Til andre registrerede virksomheder Afgiftspligtige varer kan overføres ubeskattet til andre registrerede  

 virksomheder.
Leverandøren skal sikre sig, at modtageren er registreret efter lov om  

 forbrugsbegrænsende foranstaltninger.
Hvis leverandøren ikke kan få  

 dokumenteret registreringen ved, at registreringsbeviset fremlægges, kan  

 oplysning herom fås hos toldvæsenet.
Leverandøren skal på fakturaen bl a oplyse, at varerne er leveret  

 ubeskattet, se afsnittet Regnskab Udførsel Afgiftspligtige varer kan udføres ubeskattet til udlandet, Færøerne og  

 Grønland samt Københavns Frihavn, når der kan fremlægges dokumentation for  

 udførslen.
 Som dokumentation for udførslen skal virksomheden kunne fremlægge:
- fakturakopi over de udførte varer, - skriftlig ordre, korrespondance med køberen, bankafregning o lign samt - enhedsdokumentets eksemplar 3, attesteret af den udførselskontrollerende  

 myndighed.
Til provianteringsvirksomheder Afgiftspligtige varer kan leveres ubeskattet til  

 provianteringsvirksomheder, der har bevilling til told- og afgiftsfritagelse  

 efter toldlovens § 80.
 Som dokumentation skal virksomheden kunne fremlægge enhedsdokumentets  

 eksemplar 3, der skal være attesteret af toldvæsenet, samt fakturakopi,  

 skriftlig ordre mv.
Til diplomater Afgiftspligtige varer kan leveres ubeskattet til diplomatiske  

 repræsentationer, internationale institutioner mv og til de personer, der er  

 knyttet til dem.
Disse grupper er nærmere præciseret i toldlovens § 22.
Før varerne leveres, skal leverandøren have tilladelse af toldvæsenet.
Den  

 fås, når virksomheden giver toldvæsenet en Tolddeklaration for Diplomater (F  

 2035 eller F 2037), som repræsentationen mv har udfærdiget.
Toldkamret  

 påtegner blanketten og sender et eksemplar tilbage til leverandøren.
 Afgiftspligtige varer kan leveres ubeskattet til Udenrigsministeriet til  

 brug for repræsentationer i udlandet eller til brug ved statsmøblering af  

 udsendte tjenestemænds boliger.
Som dokumentation skal der fremlægges en erklæring fra Udenrigsministeriet  

 om købet.
Erklæringen skal bl a oplyse ordredato, varernes samlede pris samt  

 den ambassade mv i udlandet, hvortil varerne er bestemt.
Auktionssalg Afgiftspligtige varer, der skal sælges på auktion, kan leveres ubeskattet.
Leverandøren skal fremlægge afregning fra auktionsholder eller  

 auktionsleder som dokumentation for salget.
Afregningen skal give oplysning  

 om varernes art og mængde.
Udstyr til brug i skibe og fly i udenrigsfart Afgiftspligtige varer kan leveres ubeskattet til brug i skibe og fly i  

 udenrigsfart.
Det gælder dog ikke for lystfartøjer.
Leveringen skal  

 dokumenteres ved fremlæggelse af enhedsdokumentets eksemplar 3, der skal være  

 attesteret af toldvæsenet, samt erklæring fra fartøjets kaptajn el lign om,  

 at varerne er modtaget ombord.
 Desuden skal der fremlægges dokumentation for salget i form af ordre,  

 afregning el lign.
Tilintetgørelse af defekte varer Virksomheden kan søge toldvæsenet om afgiftsfritagelse for varer, der  

 viser sig at være defekte eller på anden måde uanvendelige.
 Virksomheden skal da udarbejde en udførlig fortegnelse over varerne med  

 anførsel af evt identifikationsnumre mm samt varernes købspris.
 Fortegnelsen sendes til toldvæsenet med oplysning om destruktionstidspunkt  

 og -sted, således at toldvæsenet har mulighed for at foretage kontrol af  

 destruktionen.
Indbrud og brand Virksomheden kan søge om afgiftsfritagelse hos toldvæsenet, hvis  

 afgiftspligtige varer er gået tabt ved indbrud eller brand i den registrerede  

 virksomhed eller under transport til eller fra virksomheden.
 Det er en betingelse, at virksomheden over for toldvæsenet kan  

 dokumentere, at varerne er gået tabt eller er ødelagt, fx ved at fremlægge  

 politirapport.
 Det er også en betingelse, at virksomheden kan dokumentere, hvor meget der  

 er stjålet eller ødelagt, fx i form af lageroptællinger.
Der gives kun afgiftsfritagelse for stjålne varer, hvis det drejer sig om  

 indbrud i lokaler, der er forsvarligt aflåst, eller om tyveri under transport  

 til eller fra virksomheden.
Som tyveri under transport regnes i denne  

 forbindelse indbrud i forsvarligt aflåste lokaler, køretøjer, containere o  

 lign hos fx fragtmaend, hvor varerne i kortere tid opbevares som led i  

 transporten.
Køretøjer mm, der alene er forsynet med plombe eller lignende  

 forsegling, regnes i denne forbindelse ikke for at være forsvarligt aflåst.
 Der kan derfor ikke gives afgiftsfritagelse for varer, som er bortkommet  

 ved hustyveri eller fjernet fra uaflåste lokaler, køretøjer, containere o  

 lign.
 Der kan heller ikke gives afgiftsfritagelse for varer, der går tabt i en  

 registreret virksomheds detailforretning.
I ansøgningen om afgiftsfritagelse skal virksomheden oplyse, hvor stort  

 tabet er, og specificere varernes art, mængde og afgiftsværdi.
I forbindelse  

 med indbrud eller brand skal virksomheden desuden oplyse, om tabet er eller  

 vil blive meldt til politiet.
Returvarer En registreret virksomhed kan få afgiftsgodtgørelse for de beskattede  

 varer, der returneres til virksomheden inden 1 år efter leveringen.
Det er en betingelse, at virksomheden godtgør kunden den fulde salgssum  

 for varen indbefattet afgiften.
Afgiftsgodtgørelse kan kun ske med et beløb  

 svarende til afgiften beregnet efter den på returneringstidspunktet gældende  

 afgiftssats.
Hvis en registreret virksomhed efter fakturaens udstedelse giver afslag i  

 prisen på leverancer, og afslaget ikke har karakter af rabat, men skyldes  

 fejl eller mangler ved de leverede beskattede varer, kan virksomheden få  

 godtgjort afgiften af det beløb, som krediteres kunden uden moms.
Det er en  

 betingelse, at krediteringen sker inden 1 år efter leveringen.
 Der gives ikke afgiftsgodtgørelse for varer, der returneres fra  

 virksomhedens egen detailforretning.
Afgiftsgodtgørelsen for returvarer mm er betinget af, at der udstedes  

 kreditnota på det godtgjorte beløb.
Se endvidere afsnittet Regnskab.
 Virksomheden skal på kreditnotaen dokumentere under hvilken dato og  

 fakturanummer, varerne i sin tid blev beskattet.
Regnskab Den registrerede virksomhed skal føre et regnskab over køb (herunder også  

 fremstilling) og salg af afgiftspligtige varer.
Regnskabet skal danne  

 grundlag for afgiftsberigtigelsen og for toldvæsenets kontrol.
Det almindelige forretningsregnskab Regnskabet kan føres i det almindelige forretningsregnskab.
Der skal så  

 føres særskilt tilgangs- og afgangsregnskab.
 Tilgangsregnskabet omfatter indkøb og fremstilling.
 Afgangsregnskabet omfatter al udlevering (herunder gratis udlevering).
 Afgangsregnskabet skal mindst omfatte en konto for varer, der udleveres  

 ubeskattet, og en konto for varer, der beskattes ved udleveringen.
 Føres tilgangs- og afgangskonti med summariske posteringer, skal der  

 foreligge specifikationer (journaler, kladder, tællestrimler el lign), hvoraf  

 fremgår, hvorledes de summariske poster er sammensat af enkeltposter.
 Regnskabet skal endvidere være tilrettelagt således, at toldvæsenet kan  

 sammenholde posteringerne i regnskabet med købs- og salgsbilagene samt med  

 eventuelle produktionsbilag og bilag vedrørende fx gratis udlevering.
Særlige regler for tilgangskontoen Skemaet side 17 viser hvilke bilag, der skal danne grundlag for  

 posteringerne, og hvilke priser, der skal anvendes ved bogføringen.
Særlige regler for afgangskontoen Skemaet side 18 viser hvilke bilag, der skal danne grundlag for  

 posteringerne, og hvilke priser, der skal anvendes ved bogføringen på  

 afgangskonto for varer, der er udleveret ubeskattet.
Se afsnittet Afgiftsfri  

 omsætning.
Skemaet side 19 viser hvilke bilag, der skal danne grundlag for  

 posteringerne, og hvilke priser, der skal anvendes ved bogføringen på  

 afgangskonto for varer, der beskattes ved udleveringen.
Se afsnittet  

 Afgiftspligtig omsætning.
Særlige regler for virksomheder, der har fået tilladelse til at tilføre  

 beskattede varer Afgiftspligtige varer, der indkøbes ubeskattet, skal såvel lagermæssigt  

 som regnskabsmæssigt holdes adskilt fra varer, der ifølge tilladelse er  

 indkøbt beskattet.
Tilgangskonto Findes der flere forskellige engrospriser for samme varer, skal  

 virksomheden enten bruge den almindelige engrospris eller den laveste  

 engrospris.
 Hvis virksomheden ønsker det, kan tilgangskontoen opsplittes i flere  

 konti.
 På kontoen kan endvidere bogføres ydede rabatter, dekorter og lign for  

 varer, som er udleveret ubeskattet, jf dog også momslovens bestemmelser  

 herom.
 Hvis virksomheden ønsker det, kan kontoen opsplittes i flere konti.
Afgangskonto for varer, der beskattes ved udleveringen Hvis virksomheden ønsker det, kan kontoen opsplittes i flere konti.
Særlige regnskabsforhold Hvis virksomhedens almindelige forretningsregnskab ikke opfylder  

 ovennævnte krav, skal afgiftsregnskabet føres i et særligt regnskabshæfte (V  

 5), der udleveres af toldvæsenet.
 Hvis virksomhedens almindelige forretningsregnskab kun for en del kontis  

 vedkommende opfylder kravene, skal afgiftsregnskabet vedrørende de øvrige  

 konti føres i det særlige regnskabshæfte (V 5).
Faktura Virksomheden skal snarest muligt efter hver udlevering af afgiftspligtige  

 varer skrive en faktura i mindst 2 eksemplarer.
Det ene sendes til  

 modtageren.
Ved udlevering til virksomhedens egen detailforretning og ved  

 udlevering af konsignationsvarer, gratis udlevering mv eller brug i  

 virksomheden skal der skrives en nota, følgeseddel el lign.
Fakturaerne mv  

 skal være nummereret fortløbende.
Fakturaer over varer, som beskattes ved  

 udleveringen, skal oplyse:
- udskrivningsdato - leverandørens navn og adresse - modtagerens navn og adresse - varernes art og mængde - varernes afgiftsværdi - eventuelle rabatter.
Hvis varerne faktureres til priser incl afgift, skal der i fakturaen ud  

 for afgiftsværdien skrives: »værdi incl punktafgift«.
Hvis varerne  

 faktureres til priser excl afgift, skal der ud for afgiftsbeløbet skrives:  

 »punktafgift«.
 Fakturaer over varer, som udleveres ubeskattet, skal oplyse:
- udskrivningsdato - leverandørens navn og adresse - modtagerens navn og adresse - varernes art og mængde - varernes værdi.
 Desuden skal der tydeligt skrives:»punktafgiftspligtige varer excl  

 afgift«.
Hvis en faktura omfatter både afgiftspligtige og afgiftsfri varer, skal de  

 afgiftspligtige varer opføres særskilt på den øverste del af fakturaen, og  

 der skal foretages en sammentælling af afgiftsværdien.
Det skal desuden  

 tydeligt fremgå, om værdien er faktureret med eller uden afgift.
 Hvor forholdene i de enkelte tilfælde taler for det (fx edb-mæssige  

 hensyn), kan virksomheden efter ansøgning hos toldvæsenet få dispensation fra  

 kravet om, at afgiftspligtige varer opføres særskilt på fakturaen og med  

 særskilt sammentælling af afgiftsværdien.
En betingelse herfor er, at det af fakturaen fremgår, hvilke varer der er  

 afgiftspligtige.
Dette kan fx ske ved, at de afgiftspligtige varer markeres  

 med en særlig kode, hvis betydning er påtrykt fakturablanketten.
Det er  

 endvidere en betingelse, at den samlede afgiftsværdi angives i fakturaen med  

 fornøden tekst.
Den samlede afgiftsværdi kan fx angives nederst på fakturaen  

 som en subtotal forinden momsberegning eller endelig sammentælling.
Opbevaring Regnskabet med tilhørende bilag herunder lageropgørelser skal opbevares i  

 mindst 5 år efter regnskabsårets udløb.
Afregning af afgift Afgiftsangivelse Den registrerede virksomhed skal gøre omsætningen af afgiftspligtige varer  

 op for hver afgiftsperiode, dvs kalendermåneden.
 Efter udløbet af hver måned og senest den 15. i den efterfølgende måned  

 skal virksomheden angive den afgiftspligtige omsætning, den afgiftsfri  

 omsætning og afgiftsbeløbet.
Angivelsen skal afgives på en særlig blanket (V 6), som toldvæsenet sender  

 til virksomheden.
Hvis virksomheden ikke modtager blanketten, skal den  

 henvende sig til toldvæsenet.
 Angivelsen skal underskrives af virksomhedens ansvarlige ledelse.
 Selv om der ikke er udleveret varer fra virksomheden, skal angivelsen  

 alligevel afgives.
Indbetaling af afgift Afgiften skal indbetales inden udgangen af den måned, der følger efter den  

 pågældende afgiftsperiode.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.  

 Modtager virksomheden ikke girokortet, skal den henvende sig til toldvæsenet.
 Hvis afgiften ikke betales i rette tid, skal virksomheden betale 1,3 pct.  

 i månedlig rente for hver påbegyndt måned fra forfaldstidspunktet, dog mindst  

 10 kr for en afgiftsperiode.
 Hvis afgiften ikke er betalt senest den 14. dag, efter at fristen er  

 udløbet, kan toldvæsenet inddrage virksomhedens registrering indtil afgiften  

 er betalt.
 Så længe registreringen er inddraget, må virksomheden ikke udlevere  

 afgiftspligtige varer.
 Hvis en virksomhed ikke betaler afgiften i rette tid, kan toldvæsenet  

 pålægge den at afgive afgiftsangivelsen for en kortere periode end en måned.  

 Toldvæsenet kan også pålægge sådanne virksomheder en kortere betalingsfrist  

 end den normale og kan kræve, at virksomheden stiller sikkerhed for betaling  

 af afgiften.
Hæftelse for afgift Såvel virksomhedens ejer som dens bestyrer, forpagter o lign hæfter for  

 betalingen af afgiften.
Auktionssalg Afgiftspligtigt salg Der skal betales afgift ved auktionssalg af afgiftspligtige varer, hvis  

 varerne stammer fra en virksomhed, der er registreret efter loven.
Afgiften  

 skal betales, uanset om varerne er nye eller brugte.
 Auktionsholderen eller auktionslederen skal derfor i rimelig tid inden  

 auktionen sende toldvæsenet 2 eksemplarer af auktionskataloget eller  

 eventuelt en fortegnelse i 2 eksemplarer over de afgiftspligtige varer, der  

 skal sælges.
Afgiftsfrit salg Der skal ikke betales afgift ved salg af varer, der stammer fra en  

 registreret virksomhed, når - auktionsholderen udfører varerne til udlandet.
Auktionsholderen skal da  

 i auktionsprotokollen eller i et særligt bilag til den erklære, at varerne er  

 udført til udlandet, - varerne sælges til en anden registreret virksomhed.
Auktionsholderen  

 skal da sikre sig, at køberen er registreret, og forlange følgende erklæring:
»Det erklæres hermed, at de afgiftspligtige varer, som er købt på  

 auktionen den 00.00.00 under katalog nr 00 til en pris af i alt 00 kr 00 øre,  

 er bestemt til videresalg/-brug i egen fremstillingsvirksomhed.
Virksomheden  

 er registreret under virk nr 00 efter lov om forbrugsbegrænsende  

 foranstaltninger ved NN Distriktstoldkammer«.
Afgiftens størrelse Afgiften er 15 pct. af afgiftsværdien.
Afgiftsværdi Afgiftsværdien for auktionsvarer er auktionskøbesummen + alle  

 omkostninger.
 Til afgiftsværdien medregnes dog ikke punktafgift og moms.
Afregning af afgift Auktionsholderen skal umiddelbart efter auktionen sende en udskrift af  

 auktionsprotokollen til toldvæsenet.
Sammen med udskriften sendes de nævnte  

 erklæringer og bilag over varer, der er udført til udlandet eller solgt til  

 registrerede virksomheder.
I udskriften af auktionsprotokollen skal auktionsholderen give erklæring  

 om, at - udskriften omfatter alle solgte afgiftspligtige varer, som stammer fra  

 registrerede virksomheder - de anførte beløb er auktionskøbesummen incl alle omkostninger - de anførte beløb er i overensstemmelse med de beløb, der er indført i  

 auktionsprotokollen.
 Desuden skal det i udskriften oplyses, hvilke varer der er udført til  

 udlandet eller solgt til registrerede virksomheder.
Når toldvæsenet har beregnet afgiftsbeløbet, får auktionsholderen  

 meddelelse herom.
Afgiftsbeløbet skal indbetales til toldvæsenet inden en  

 måned efter, at auktionen blev holdt.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder (dvs fremstillings-, lager-, kontor- og  

 butikslokaler o lign). Toldvæsenet kan kræve at se virksomhedens  

 varebeholdning, forretningsbøger og andet regnskabsmateriale samt  

 korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende, som har  

 handelsforbindelse med registrerede virksomheder.
Toldvæsenet kan forlange at  

 få oplysninger fra disse erhvervsdrivende om deres salg til eller køb fra  

 registrerede virksomheder.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Virksomhedens pligter Virksomheden skal hjælpe og vejlede toldvæsenet ved eftersynene, herunder  

 ved at tælle beholdningerne op samt ved gennemgang af forretningsbøger,  

 regnskabsmateriale og korrespondance mv.
Lageroptælling Den registrerede virksomhed skal mindst en gang om året tælle lageret af  

 ubeskattede varer op.
Lageropgørelsen skal opbevares i mindst 5 år efter  

 regnskabsårets udløb.
Efterbetalinger og skønsmæssige ansættelser Hvis det konstateres, at en virksomhed har angivet afgiftstilsvaret  

 urigtigt og derved betalt for lidt i afgift, skal virksomheden betale det  

 skyldige beløb senest 14 dage efter, at toldvæsenet har fremsat kravet.
Hvis det skyldige afgiftsbeløb ikke kan gøres op på grundlag af  

 virksomhedens regnskab, kan toldvæsenet skønsmæssigt ansætte den  

 afgiftspligtige omsætning.
Virksomheden kan anke ansættelsen til momsnævnet.  

 Begæring om indbringelse for nævnet skal være fremsat over for toldvæsenet  

 senest 4 uger efter, at virksomheden er gjort bekendt med ansættelsen.
 Hvis afgiften ikke betales i rette tid, skal virksomheden betale 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven kan  

 straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel i indtil 2 år.
 For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af:
- spørgsmål om varers afgiftspligt - spørgsmål om afgiftsværdi - klager over toldvæsenets skønsmæssige ansættelser.
Nævnet består af 6 medlemmer: 2 repræsenterer Skatteministeriet og 4  

 erhvervslivet.
Skatteministeren udpeger formanden for nævnet.
 Man kan henvende sig til nævnet enten direkte eller gennem toldvæsenet.
 Hvis en virksomhed ønsker at indbringe en skønsmæssig ansættelse for  

 nævnet, skal den anmode toldvæsenet om det senest 4 uger efter, at  

 virksomheden har fået skriftlig meddelelse om ansættelsen.
 Virksomheden kan fremstille sin sag mundtligt for nævnet.
 Nævnets adresse er:
Nævnet vedrørende Merværdiafgift mv Frederiksholms Kanal 25 1220 København K Bilag 1 Afgørelser om det afgiftspligtige vareområde Afgiftspligtige varer Der er truffet afgørelse om, at følgende varer er omfattet af  

 afgiftspligten:
 »Det syngende postkort«, et postkort i stort format, belagt med  

 en plasticmasse eller lak, hvori er præget et brudstykke af en melodi, der  

 har tilknytning til de seværdigheder, der er afbildet på kortet.
Grammofonplade med titlen »Heavy Metal«, der uddeles sammen med  

 et nummer af bladet »Vi Unge« uden ekstra betaling.
Pladen er  

 fremstillet af et tyndt plastmateriale, og den er kun indspillet på den ene  

 side.
Den indeholder brudstykker af forskellige musikstykker.
Ikke afgiftspligtige varer Der er truffet afgørelse om, at følgende varer ikke er omfattet af  

 afgiftspligten:
 Reklameplader, som opfylder følgende betingelser:
- Pladen skal uddeles vederlagsfrit til publikum - Begge pladesider og et eventuelt pladeomslag skal være forsynet med  

 tydelig angivelse af, at pladen er til reklameformål - Mindst halvdelen af spilletiden for hver pladeside skal indeholde  

 reklametale, der ikke må placeres alene i begyndelsen eller slutningen af  

 spilletiden.
Grammofonplader af plast (diameter ca 5 cm) til at sætte i dukker, så  

 disse kan græde, tale mm.
Pladerne kan ikke afspilles på en almindelig  

 grammofon.
Grammofonplader, der udleveres til Nordisk Copyright Bureau til kontrol af  

 ophavsrettighederne, Grammofonpladerne, der modtages i 1 eksemplar, danner  

 grundlaget for bureauets opkrævning og fordeling af royalty, der skal betales  

 ved salg af grammofonplader til komponister og tekstforfattere.
Det er en  

 betingelse for afgiftsfritagelsen, at pladerne forsynes med særlige  

 etiketter, som angiver, at pladerne alene er beregnet til brug for bureauets  

 registreringssystem.
»Saundorama Plader«.
Pladen er fremstillet af blød plast, og den  

 har en diameter på ca 12,3 cm.
Pladen er fastgjort på en papfolder, hvorpå  

 der tillige er fastgjort en grammofonstift, som kan anbringes i pladens  

 riller, når folderen åbnes.
Pladen kan herefter frembringe lyd, når den  

 drejes med en finger.
Bilag 3 Fortegnelse over blanketter mv Blanket nr Blanket navn V 1 Registreringsanmeldelse V 3 Registreringsbevis V 5 Afgiftsregnskab V 6 Afgiftsangivelse V 7 Vejledning - grammofonplader Hvor kan De få flere oplysninger? De kan få flere oplysninger på Deres distriktstoldkammer.
 Distriktstoldkammer Adresse Tlf. nr.
