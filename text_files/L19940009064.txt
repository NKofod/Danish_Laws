Danmarks regering og Den parlamentariske Forsamling for Konferencen for Sikkerhed og Samarbejde i Europa om hovedkontoret for Sekretariatet for CSCE's Parlamentariske forsamling.
I forbindelse med aftalen blev der undertegnet en brevveksling af samme dato om retsstillingen for danske statsborgere ansat på hovedkontoret.
 Aftalen, der trådte i kraft den 15. januar 1993, har følgende ordlyd:
AFTALE MELLEM DANMARKS REGERING OG DEN PARLAMENTARISKE FORSAMLING FOR  

 KONFERENCEN OM SIKKERHED OG SAMARBEJDE I EUROPA VEDRØRENDE HOVEDKONTORET I  

 KØBENHAVN FOR SEKRETARIATET FOR CSCE'S PARLAMENTARISKE FORSAMLING Danmarks regering og CSCE's Parlamentariske Forsamling er; UNDER HENSYN TIL, at Forsamlingen har accepteret et tilbud fra Danmarks  

 regering og Parlament om at stille faciliteter i København til rådighed for  

 hovedkontoret for forsamlingens sekretariat; UNDER HENSYN TIL, at det er ønskeligt at indgå en aftale til supplering af  

 Konventionen om rettigheder og immuniteter for De forenede Nationer til at  

 regulere spørgsmål, der ikke er forudset i konventionen hidrørende fra  

 oprettelse af sekretariatet for Forsamlingen i København; blevet enige om følgende:
ARTIKEL I Juridisk Grundlag Hovedkontoret i København for Sekretariatet for CSCE's Parlamentariske  

 Forsamling skal nyde rettigheder og immuniteter svarende til dem, som De  

 forenede Nationer og De forenede Nationers institutioner nyder i henhold til  

 Konventionen om De forende Nationers rettigheder og immuniteter vedtaget af  

 De forenede Nationers Generalforsamling den 13. februar 1946, og som Danmark  

 blev deltager af den 10. juni 1948.
ARTIKEL II Definitioner I nærværende aftale betyder:
ARTIKEL III Juridisk personlighed og kapacitet Forsamlingen skal ved at disponere gennem Sekretariatet have habilitet:
ARTIKEL IV Repræsentant i København 1. Forsamlingen repræsenteres af Direktøren for  

 Sekretariatet i København.
2. Under Direktørens forfald vil Forsamlingen blive  

 repræsenteret i København af en Vicedirektør fra Sekretariatet udpeget af Direktøren eller Forsamlingens Præsident.
ARTIKEL V Hovedkontor 1. Regeringen anerkender eksterritorialitet for  

 Hovedkontorets område, idet dette er undergivet Sekretariatets kontrol og  

 myndighed i henhold til bestemmelserne i denne aftale.
 2. Medmindre andet bestemmes i denne aftale og under  

 forbehold af regulativer udstedt i henhold til stk. 5, skal Danmarks love  

 være gældende inden for Hovedkontorets område.
 3. Medmindre andet bestemmes i denne aftale eller i  

 den generelle Konvention, skal danske domstole eller andre behørige danske  

 organer have jurisdiktion i henhold til bestemmelserne i gældende love med  

 hensyn til sådanne handlinger og transaktioner, som foretages og finder sted  

 inden for Hovedkontorets område.
4. Hovedkontoret skal være ukrænkeligt.
Ingen  

 regeringsembedsmand må betræde Hovedkontoret for at udføre noget hverv,  

 medmindre Direktøren for Sekretariatet, København måtte have billiget dette  

 eller anmodet derom, og da i henhold til betingelser godkendt af ham.
5. Sekretariatet, København er bemyndiget til at  

 udstede regulativer gældende inden for Hovedkontorets område med henblik på  

 der at skabe sådanne forhold, som i enhver henseende er nødvendige for den  

 fulde udøvelse af sine funktioner.
Ingen dansk lov, som er i modstrid med et  

 regulativ fra Forsamlingen autoriseret i henhold til dette afsnit, vil, i det  

 omfang en sådan uoverensstemmelse består, kunne håndhæves inden for  

 Hovedkontorets område.
Enhver tvist mellem Sekretariatet, København og  

 Danmark om, hvorvidt et regulativ fra Forsamlingen er autoriseret i henhold  

 til dette afsnit, eller hvorvidt en dansk lov er i modstrid med noget  

 regulativ fra Forsamlingen autoriseret i henhold til dette afsnit, skal  

 straks afgøres ved den i artikel XIII fastsatte procedure.
 6. Retshandlinger, herunder forkyndelse af  

 retsforfølgning og beslaglæggelse af privat ejendom, må ikke finde sted inden  

 for Hovedkontoret, medmindre dette sker med tilladelse fra Direktøren for  

 Sekretariatet, København og under betingelser godkendt af denne.
 7. Uden præjudice for bestemmelserne i Konventionen  

 eller denne aftale skal Sekretariatet, København forhindre, at Hovedkontoret  

 anvendes som tilflugtsted af sådanne personer, som vil undgå arrestation i  

 henhold til nogen dansk lov, og som kræves udleveret af Regeringen med  

 henblik på udvisning til et andet land eller som forsøger på at undgå  

 forkyndelse af retsforfølgning.
 8. (a) De behørige danske myndigheder skal udvise  

 passende omhu for at sikre, at Hovedkontorets ro ikke forstyrres ved, at  

 nogen person eller grupper af personer forsøger at skaffe sig uberettiget  

 adgang til eller at skabe forstyrrelse i umiddelbar nærhed af Hovedkontorets  

 område.
9. De behørige danske myndigheder skal bestræbe sig  

 mest muligt for efter anmodning fra Direktøren for Sekretariatet at sikre de  

 offentlige tjenesteydelser Sekretariatet måtte have behov for, herunder, uden  

 begrænsning på grundlag af denne opregning, post-, telefon- og  

 telegraftjenester og tjenester vedrørende kraft- og vandforsyning samt  

 brandsikring.
Sådanne offentlige tjenesteydelser skal præsteres på rimelige  

 vilkår.
 10. I tilfælde af nogen afbrydelse eller truende  

 afbrydelse af forannævnte tjenesteydelser skal de behørige danske myndigheder  

 anse Forsamlingens behov for at være af samme betydning som de behov  

 Regeringens væsentlige organer måtte have, og de skal tage skridt i  

 overensstemmelse hermed for at sikre, at Forsamlingens arbejde ikke lider  

 skade.
ARTIKEL VI Fri adgang til hovedkontoret 1. De kompetente danske myndigheder må ikke hindre  

 passage til eller fra Hovedkontoret for personer, der har embede der, ej  

 heller for personer indbudt dertil i forbindelse med Forsamlingens officielle  

 arbejde og aktivitet, når disse ankommer til eller afrejser fra Danmark.
 2. Regeringen forpligter sig med henblik herpå til at  

 tillade indrejse og ophold i Danmark for sådanne personer, som anføres  

 nedenfor, under deres ansættelse eller under udførelsen af deres arbejde for  

 Forsamlingen uden at afkræve visumafgift og uden forsinkelse, såvel som  

 undtagelse fra ethvert krav om udrejsevisumformaliteter ved afrejse fra  

 Danmark for:
 3. Uden præjudice for de særlige immuniteter, som de  

 måtte nyde, kan de i ovenstående stk. 2 omhandlede personer ikke af de danske  

 myndigheder tvinges til at forlade dansk territorium, medmindre de misbruger  

 deres anerkendte privilegier ved at udøve en aktivitet, der ligger uden for  

 deres tjenstlige kapacitet, og under forbehold af de nedenfor anførte  

 bestemmelser:
ARTIKEL VII Kommunikationsfaciliteter 1. For alle tjenstlige post-, telefon-, telegraf-,  

 telefoto-, telefax- og elektroniske kommunikationer skal Regeringen give  

 Sekretariatet, København, en behandling svarende til den, der gives alle  

 andre regeringer, herunder disses diplomatiske missioner, eller andre  

 mellemstatslige organisationer med hensyn til alle forrettigheder, takster og  

 gebyrer for post, telegrammer, telefotos, telefax, telefonsamtaler og andre  

 kommunikationsmidler, såvel som sådanne takster, der måtte gælde for nyheder  

 rapporteret til presse og radio.
2. Regeringen skal sikre ukrænkeligheden af  

 Sekretariatet, Københavns tjenstlige korrespondance og må ikke gøre sådan  

 korrespondance til genstand for nogen censur.
Sådan ukrænkelighed skal, uden  

 at være begrænset som følge af denne opregning, udvides til at omfatte  

 publikationer, situationsbilleder og levende billeder, film og lydoptagelser,  

 der afsendes til eller fra Sekretariatet, København.
 3. Sekretariatet, København, skal være berettiget til  

 at anvende koder og til at afsende og modtage sin korrespondance og andet  

 materiale pr. kurer eller forseglede sække, der skal have samme privilegier  

 og immuniteter som diplomatiske kurerer og sække.
 4. (a) Forsamlingen er bemyndiget til ved  

 Hovedkontoret at etablere og drive faciliteter for elektronisk,  

 højfrekvensradio- og satellitkommunikation, herunder  

 telekommunikationskredsløb reserveret for punkt-til-punkt kommunikation, hvor  

 og når dette måtte være nødvendigt for at kommunikere med andre nationale  

 Parlamenter eller interparlamentariske organer overalt i verden.
ARTIKEL VIII Ejendom, midler og aktiver Regeringen skal med hensyn til Sekretariatet, Københavns ejendom, midler  

 og aktiver, hvor de end måtte befinde sig og hvem der end måtte have dem i  

 hænde, anvende de i konventionen indeholdte bestemmelser.
ARTIKEL IX Diplomatiske faciliteter, privilegier og immuniteter 1. Repræsentanter for Stater eller Parlamenter, der  

 deltager i konferencer eller møder sammenkaldt i Danmark af Forsamlingen  

 eller Sekretariatet, København, skal under udøvelse af deres funktioner og  

 under rejsen til og fra Danmark nyde privilegier og immuniteter som fremgår  

 af artikel IV i Konventionen (af 13. februar 1946, se art. 1).
 2. Uden præjudice for bestemmelserne i artikel X, stk.  

 1, skal Præsidenten for Forsamlingen og Direktøren for Sekretariatet,  

 København under deres ophold i Danmark nyde sådanne faciliteter, privilegier  

 og immuniteter, som ydes ledere af diplomatiske missioner, der er  

 akkrediteret i Danmark.
 3. Sekretariatets vicedirektører og sådanne andre  

 kategorier af embedsmænd, som måtte blive udpeget ifølge aftale mellem  

 Regeringen Direktøren for Sekretariatet på grund af det ansvar, som deres  

 stillinger ved Sekretariatet, København, medfører, skal tilstås de samme  

 privilegier og immuniteter, fritagelser og faciliteter, som Regeringen  

 tilstår personale af tilsvarende rang hos ledere af diplomatiske missioner,  

 der er akkrediteret i Danmark.
4. De faciliteter, privilegier og immuniteter, der  

 tilstås repræsentanter for stater og parlamenter nævnt i ovennævnte stk. 1 og  

 til embedsmænd nævnt i ovennævnte stk. 2 og 3, skal også gælde for deres  

 ægtefæller og for de af dem afhængige familiemedlemmer.
ARTIKEL X Embedsmænd ved Sekretariatet, København 1. Embedsmænd ved Sekretariatet, København, skal i  

 Danmark nyde følgende privilegier og immuniteter:
2. Regeringen skal udstyre personer, som omfattes af  

 denne artikel, med et legitimationskort, der er forsynet med et fotografi af  

 ihændehaveren.
Dette kort skal tjene som identifikation af ihændehaveren over  

 for danske myndigheder.
 3. Vilkår og betingelser vedrørende ansættelse af  

 lokalt rekrutteret personale skal være i overensstemmelse med Forsamlingens  

 relevante regulativer og -regler.
ARTIKEL XI Eksperter i mission for Sekretariatet, København 1. Eksperter i missioner for Forsamlingen, bortset fra  

 de i artikel X omhandlede embedsmænd, som udfører missioner autoriseret af  

 Forsamlingen, er medlem af kommissioner, komiteer eller andre  

 Forsamlings-organer, eller som efter anmodning fra Forsamlingen konsulterer  

 dette på nogen måde, skal inden for og med hensyn til Danmark nyde følgende  

 privilegier og immuniteter, for så vidt disse måtte være nødvendige for den  

 effektive udøvelse af deres funktioner:
2. Sekretariatet, København, 3. De i artiklerne IX og X nævnte privilegier og  

 immuniteter er bevilgede i Forsamlingens interesse og ikke til egen personlig  

 fordel for embedsmændene eller eksperterne.
Præsidenten for Forsamlingen og  

 Direktøren for Sekretariatet, København skal ophæve den immunitet, der er  

 bevilget nogen embedsmand eller ekspert, når som helst sådan immunitet efter  

 deres mening ville hindre, at retfærdigheden sker fyldest og den kan ophæves  

 uden skade for Forsamlingens interesser.
ARTIKEL XII Samarbejde med de behørige danske myndigheder Forsamlingen skal til enhver tid samarbejde med de behørige myndigheder  

 for at lette den tilbørlige retspleje, sikre overholdelsen af  

 politiforordninger og forhindre forekomsten af misbrug i forbindelse med de i  

 denne aftale omhandlede faciliteter, privilegier og immuniteter.
ARTIKEL XIII Afgørelse af tvister 1. Enhver tvist mellem Forsamlingen og Regeringen  

 vedrørende fortolkning eller anvendelse af denne aftale eller af nogen  

 supplerende aftale eller ordning, eller af noget spørgsmål, som berører  

 Hovedkontoret eller relationerne mellem Sekretariatet, København og  

 Regeringen, og som ikke afgøres ved forhandling eller anden aftalt  

 fremgangsmåde, skal henvises til endelig afgørelse ved en voldgiftsdomstol  

 bestående af tre voldgiftsmænd: een af disse vælges af Præsidenten for  

 Forsamlingen, een af den danske udenrigsminister, og den tredje, der skal  

 være voldgiftsdomstolens formand, vælges af de første to voldgiftsmænd.  

 Skulle de første to voldgiftsmænd ikke nå til enighed om den tredje inden for  

 seks måneder efter udpegelsen af de første to voldgiftsmænd, skal den tredje  

 vælges af Præsidenten for Den Internationale Domstol efter anmodning fra  

 Præsidenten for Forsamlingen eller fra Regeringen.
ARTIKEL XIV Afsluttende bestemmelser 1. Bestemmelserne i Konventionen, når de anvendes som  

 angivet i artikel I skal betragtes som supplement til bestemmelserne i denne  

 aftale.
Hvor en bestemmelse i denne aftale og en bestemmelse i Konventionen  

 omhandler samme emne, skal begge bestemmelser anses som komplementære, når  

 som helst dette er muligt; begge bestemmelser skal anvendes, og ingen af dem  

 skal begrænse virkningen af den anden.
 2. Samråd med hensyn til ændringer i denne aftale skal  

 finde sted, når en af parterne måtte anmode derom, og sådanne ændringer skal  

 foretages i gensidig enighed.
 Hvis samrådene ikke resulterer i en forståelse inden for et år, kan denne  

 aftale bringes til ophør ved, at en af parterne opsiger den med to års  

 varsel.
 3. Denne aftale skal træde i kraft ved underskriften.
 UDFÆRDIGET in duplo på engelsk og undertegnet i København den 15. januar  

 1993.
For Danmarks regering Uffe Ellemann-Jensen Udenrigsminister For Forsamlingen Ilkka Suominen Præsident for CSCE's Parlamentariske Forsamling.
I forbindelse med undertegnelsen af aftalen blev der udvekslet noter,  

 hvoraf fremgår, at embedsmænd ved Hovedkontoret eller eksperter med opdrag  

 for Forsamlingen, der er danske statsborgere, kun nyder de rettigheder og  

 immuniteter, der ydes i henhold til Konvention af 13. februar 1946 om De  

 forenende Nationers Rettigheder og Immuniteter, jfr.
Udenrigsministeriets  

 bekendtgørelse nr. 37 af 10. juli 1948, Lovtidende C.
 Overenskomsten trådte i kraft den 15. januar 1993.
