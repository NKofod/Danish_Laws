Nr BTB 44 Betænkning over Forslag til folketingsbeslutning om en  

 spørgeskemaundersøgelse om udlændingepolitikken   

 Nr B 44 1996-97, 1. samling Afgivet af Retsudvalget Afgivet: 19970225 Udvalget har behandlet beslutningsforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
 Et mindretal inden for flertallet (Venstres og Det Konservative  

 Folkepartis medlemmer af udvalget) betvivler overhovedet ikke, at der i  

 befolkningen er opbakning til at stramme udlændingeloven, men en  

 spørgeskemaundersøgelse vil være meget omkostningskrævende og vil kun give så  

 forenklede og firkantede svar, at disse ikke kan anvendes som grundlag for en  

 ændring af den indviklede lovgivning.
 Venstre og Det Konservative Folkeparti lægger megen vægt på en folkelig  

 debat om udlændingepolitikken og ønsker ad den vej at opnå flertal i  

 Folketinget for en ændret udlændingepolitik.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
Dorte Bennedsen (S) Erling Christensen (S) Holger Graversen (S) Per  

 Kaalund (S) Lissa Mathiasen (S) Margrete Auken (SF) nfmd.
Bjørn Elmquist  

 (RV) fmd.
Søren Søndergaard (EL) Sonja Albrink (CD) Birthe Rønn  

 Hornbech (V) Inge Dahl-Sørensen (V) Svend Aage Jensby (V) Erling Oxdam (V)  

 Helge Adam Møller (KF) John Vinther (KF) Gitte Seeberg (KF) Tom Behnke (FP) Dansk Folkeparti havde ikke medlemmer i udvalget.
