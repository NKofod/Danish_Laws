 Der blev klaget over, at den opererende læge ikke fjernede den knude  

 i brystet, patienten var indlagt for at få fjernet.
Klage over manglende fjernelse af knude i  

 brystet og journalføring Patientklagenævnet fandt, at reservelægen ikke havde  

 overtrådt lægeloven ved behandlingen af patienten.
Nævnet  

 lagde vægt på, at der var modstridende oplysninger om, hvorvidt  

 reservelægen inden operationen havde talt med patienten, og om hun  

 havde peget på knuden.
Nævnet fandt ikke grundlag for at  

 fastslå, at patienten havde fået beroligende medicin, da  

 reservelægen forud for operationen sikrede sig knudens placering.  

 Efterfølgende blev der fjernet væv foreneligt med en  

 trådknude.
Patientklagenævnet fandt, at reservelægen havde  

 overtrådt lægeloven ved sin journalføring af  

 undersøgelsen forud for operation.
Det fremgik af journalen, at  

 patienten tidligere var blevet undersøgt og beskrevet af en anden  

 læge.
Nævnet kan hertil oplyse, at det altid er kirurgens ansvar  

 at sikre sig et tilstrækkeligt grundlag for en operation.
Det kan  

 kræve, at denne noterer sine overvejelser i journalen.
Nævnet  

 fandt, at reservelægen burde have anført sin undersøgelse  

 af patienten og knudens placering i journalen.
