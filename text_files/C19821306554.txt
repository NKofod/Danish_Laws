 En levnedsmiddelkontrolenhed har forespurgt veterinærdirektoratet,  

 hvorvidt veterinærdirektoratets cirkulæreskrivelse af 9. december 1975  

 vedrørende salg af fisk af egen fangst fra båd fortsat er gældende.
 Forespørgslen er sket på baggrund af en klage fra indehaveren af en  

 fiskeforretning over salg af fisk direkte fra båd samt en henvendelse fra en  

 advokat vedrørende godkendelse af detailforhandling af fisk fra båd.
 I forbindelse med sagen oplyser levnedsmiddelkontrollen, at man har  

 godkendt forhandling af fisk fra båd af hensyn til forsyningsmæssige forhold,  

 idet der det pågældende sted ikke findes nogen fiskeforretning.
Veterinærdirektoratet har i sagens anledning meddelt, at detailforhandling  

 af fisk fra båd må anses for at være omfattet af § 3, stk. 2, i  

 detailforhandlingsbekendtgørelsen på nærmere vilkår fastsat af  

 kommunalbestyrelsen.
Disse vilkår skal sikre, at forhandlingen foregår på en  

 sundhedsmæssig og hygiejnisk forsvarlig måde.
Dette vil kunne opnås, såfremt  

 der for eksempel findes de fornødne håndvaskemuligheder, og såfremt fiskene,  

 bortset fra isning, ikke underkastes nogen form for behandling.
 Det er videre bemærket, at den lokale tilsynsmyndighed i henhold til  

 detailforhandlingsbekendtgørelsen ved godkendelse ikke kan tage forsynings-  

 eller konkurrencemæssige hensyn, men alene skal meddele en godkendelse ud fra  

 en sundhedsmæssig og hygiejnisk vurdering.
 Afslutningsvis udtaler veterinærdirektoratet, at man betragter ovennævnte  

 cirkulære DY 144/75 som ophævet.
 P.v.v.
