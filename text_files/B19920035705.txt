 I medfør af § 4, stk. 2 i Teaterlov, jf. lovbekendtgørelse nr. 85 af 6.  

 februar 1992, fastsættes:
Navn, hjemsted og formål § 1.  Det Kongelige Teater er en statsvirksomhed, som  

 har hjemsted i Københavns Kommune.
§ 2.  Det Kongelige Teater udgør Danmarks  

 Nationalscene.
Teatret skal uden ensidighed producere et repertoire af høj  

 kunstnerisk kvalitet inden for ballet, opera og skuespil.
Der tages særlig  

 hensyn til danske værker.
Det Kongelige Teater skal videreføre de klassiske  

 traditioner, samtidig med at det gennem sin virksomhed skal udvikle en  

 nutidig scenekunst.
Stk. 2.  Det kongelige Teater skal gennem sin  

 turnevirksomhed omfatte hele landet.
Herudover kan teatret gennemføre turneer  

 i udlandet.
 Stk. 3.  Det Kongelige Teater har til opgave at skabe  

 mulighed for, at nationalscenens produktioner kan gøres tilgængelige for et  

 bredt publikum gennem udsendelse i radio og tv samt ved salg af optagelser.  

 Teatret skal endvidere bidrage til, at denne mulighed udnyttes på bedst mulig  

 måde.
 Stk. 4.  Det Kongelige Teater kan drive  

 uddannelsesvirksomhed inden for sine arbejdsområder.
 Stk. 5.  Det Kongelige Kapel medvirker ved opera, ballet  

 og skuespil og kan derudover gennemføre koncertvirksomhed.
 Stk. 6.  Det Kongelige Teater kan som led i sine  

 aktiviteter modtage gæstespil.
 Stk. 7.  Det Kongelige Teater kan som led i løsningen af  

 teatrets opgaver indgå i et samarbejde med andre teatre, medier,  

 institutioner og organisationer m.v.
Bestyrelse § 3.  Det Kongelige Teater ledes af en bestyrelse på  

 indtil 8 medlemmer, der beskikkes af kulturministeren.
 Stk. 2.  6 medlemmer udpeges af kulturministeren og skal  

 repræsentere kulturel og ledelsesmæssig indsigt.
 Stk. 3.  Medarbejderne på Det Kongelige Teater kan  

 udpege 2 repræsentanter til bestyrelsen.
 Stk. 4.  Kulturministeren fastsætter regler for  

 medarbejdernes valg af bestyrelsesmedlemmer.
 Stk. 5.  Blandt medlemmerne udpeger kulturministeren  

 formand og næstformand.
Stk. 6.  Beskikkelserne gælder for 4 år.
Umiddelbar  

 genbeskikkelse kan kun finde sted een gang.
 Stk. 7.  I tilfælde af udtræden udpeges et nyt medlem  

 for den resterende del af perioden.
 Stk. 8.  De medarbejdervalgte stedfortrædere indtræder  

 først ved de valgte medlemmers udtræden af bestyrelsen.
 Stk. 9.  Bestyrelsen tegnes af formanden og i dennes  

 fravær af næstformanden.
 § 4.  Bestyrelsen er Det Kongelige Teaters øverste  

 ledelse og har over for kulturministeren det overordnede ansvar for, at de  

 bestemmelser for teatrets virksomhed, der er fastsat, overholdes.
 Stk. 2.  Bestyrelsen træffer efter indstilling fra  

 direktionen beslutning om budgettet inden for de på finansloven fastsatte  

 rammer og om indgåelse og opsigelse af kollektive overenskomster, hvortil der  

 måtte være givet bemyndigelse af finansministeren.
 Stk. 3.  Bestyrelsen træffer beslutning om  

 sammensætningen af en direktion.
 Stk. 4.  Bestyrelsen ansætter og afskediger  

 teaterchefen, økonomidirektøren og de kunstneriske chefer.
Stk. 5.  Bestyrelsen kan herudover træffebeslutning om,  

 at andre chefer skal ansætteseller afskediges af bestyrelsen.
Bestyrelsen  

 ansætter/afskediger disse chefer efter indstilling fra teaterchefen.
 Stk. 6.  Bestyrelsen fastsætter selv sin  

 forretningsorden.
Stk. 7.  Bestyrelsen fastsætter retningslinier for Det  

 Kongelige Teaters virksomhed efter oplæg fra teaterchefen.
Disse  

 retningslinier indeholder blandt andet:
 Finansiering, årsberetning, regnskab m.v.
 § 5.  Det Kongelige Teaters virksomhed finansieres  

 gennem de på finansloven fastsatte bevillinger herunder egenindtægter ved  

 blandt andet billetsalg, salg af teatrets særlige sagkundskab, salg af  

 reklameartikler, lejeindtægter, sponsorindtægter, salg af optagelse af  

 forestillinger og koncerter til fjernsyns- og radiotransmissioner, optagelse  

 til video og lydbånd m.v.
 § 6.  Det KongeligeTeater skal senest 1. maj hvert år  

 afgive en årsberetning til kulturministeren.
 Stk. 2.  Det Kongelige Teater skal endvidere i  

 overensstemmelse med de til enhver tid fastsatte regler udarbejde forslag til  

 finanslov og tillægsbevillingslov og afgive regnskab og regnskabsmæssige  

 forklaringer.
Stk. 3.  Det Kongelige Teater er som statsvirksomhed  

 omfattet af de gældende regler om udfærdigelse af regnskaber, herunder  

 regnskabsinstruks m.v.
Finansministeriet forhandler teatrets overenskomster  

 m.v., såfremt Finansministeriet ikke har delegeret forhandlingskompetencen  

 til bestyrelsen (jf. § 4, stk. 2).
Ændring af vedtægten § 7.  Bestyrelsen kan stille forslag om  

 vedtægtsændring.
 Stk. 2.  Kompetencen til at ændre vedtægten tilkommer  

 kulturministeren.
Ikrafttrædelse § 8.  Bekendtgørelsen træder i kraft den 20. maj 1992,  

 og har virkning fra den 17. marts 1992.
