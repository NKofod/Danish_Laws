Bekendtgørelse om ændring af bekendtgørelse om ansvaret for og styringen af den aktive beskæftigelsesindsats § 1 I bekendtgørelse nr. 1541 af 16. december 2013 om ansvaret for og styringen af den aktive beskæftigelsesindsats foretages følgende ændringer:
1. I § 8 ændres »ressourceforløbsydelse:« til: » ressourceforløbsydelse under ressourceforløb og jobafklaringsforløb:« 2. I § 8 indsættes efter nr. 1 som nyt nummer:
»2) Vurdering af, om personen deltager aktivt i det individuelt tilrettelagte jobafklaringsforløb, herunder møder til samtaler mv., jf. § 69 k i lov om aktiv socialpolitik.« Nr. 2 bliver herefter nr. 3.
 3. I § 8, nr. 2, som bliver nr. 3, ændres »kapitel 6 a i lov om aktiv socialpolitik« til: »kapitel 6 a og 6 b i lov om aktiv socialpolitik«.
§ 2 Bekendtgørelsen træder i kraft den 1. juli 2014.
