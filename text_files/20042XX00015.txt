Skriftlig fremsættelse (23. februar 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov  

 om ændring af lov om arbejdsmiljø i Grønland (Ajourføring  

 af reglerne) (Lovforslag nr.
L 16).
Lovforslaget svarer til det i sidste samling fremsatte  

 lovforslag nr.
L 79, dog er ændringsforslag, som fremgår af  

 Arbejdsmarkedsudvalgets betænkning afgivet den 15. december 2004, indarbejdet  

 i  

 dette lovforslag.
 Formålet med lovforslaget er at ajourføre den grønlandske  

 arbejdsmiljølov fra 1986. Grønlands Hjemmestyre støtter en ajourføring, så  

 reglerne i de to rigsdele bliver så ens som muligt.
Den grønlandske arbejdsmiljølov blev udarbejdet på grundlag  

 af den daværende danske arbejdsmiljølov.
Bortset fra en enkelt ændring i 1991  

 (ændring af Arbejdsmiljørådets sammensætning) har loven været uændret siden,  

 mens den danske arbejdsmiljølov har gennemgået flere reformer og ændringer.  

 Der  

 har derfor længe været behov for en ajourføring af den grønlandske lov.
 På baggrund af en fælles dansk/grønlandsk embedsmandsrapport  

 tilkendegav Grønlands Hjemmestyre i august 2001, at man ønskede en  

 ajourføring  

 af den grønlandske lov, så reglerne i de to love blev så ens som muligt, dog  

 under hensyntagen til de forhold i Grønland, der adskiller sig fra forholdene  

 i  

 Danmark.
 Lovforslaget har følgende  

 hovedindhold:
 1)  

 	  

 Jagt og fangst på  

 landjorden bliver omfattet af loven.
 2)  

 	  

 Der indføres  

 Arbejdspladsvurdering (APV) for alle arbejdsgivere med ansatte, dog skal  

 Grønlands Hjemmestyre høres om ikrafttrædelsestidspunktet for de  

 arbejdsgivere,  

 der ikke har pligt til at organisere sikkerheds- og sundhedsarbejdet.
 3)  

 	  

 Der indføres regler  

 om udbyderansvar, så udbyder af tjenesteydelser får medansvar for  

 arbejdsmiljøet.
 4)  

 	  

 Reglerne om  

 bygherreansvar udbygges, så en bygherre ikke kan overdrage  

 samordningsforpligtelsen til en anden, og dermed selv blive ansvarsfri.
 5)  

 	  

 Revision af reglerne  

 om hvileperiode og fridøgn, især at rejsetid betragtes som arbejdstid.
6)  

 	  

 Revision af reglerne  

 om unge under 18 år.
Bl.a. sættes mindstealderen for børns arbejde op fra 10  

 til 13 år.
Der er hjemmel til at fravige mindstealderen vedrørende jagt og  

 fangst.
 7)  

 	  

 Udvidelse af  

 Arbejdsmiljørådet fra 6 til 8 medlemmer.
 8)  

 	  

 Hjemmel til at  

 beskæftigelsesministeren kan yde støtte til oplysningsarbejde vedrørende  

 arbejdsmiljø.
 9)  

 	  

 Klagesystemet ændres  

 fra et 3-instans- til et 2-instans-system.
 10)  

 	  

 Ikkeerhvervsmæssigt  

 arbejde på, i og ved egen bolig m.v. undtages fra Arbejdstilsynets kontrol.
 11)  

 	  

 Ændring af  

 strafbestemmelserne for arbejdsgivere i enkeltmandsejede virksomheder, så der  

 kræves tilregnelse i virksomheden.
Ikrafttræden Det foreslås, at lovforslaget træder i kraft den 1. januar  

 2006. Bestemmelsen om APV foreslås at træde i kraft 2 år senere, dog at  

 Grønlands Hjemmestyre skal høres om ikrafttrædelsestidspunktet for de  

 arbejdsgivere, der ikke har pligt til at organisere sikkerheds- og  

 sundhedsarbejdet.
 Idet jeg i øvrigt tillader mig at henvise  

 til lovforslaget og de ledsagende bemærkninger, skal jeg hermed anbefale  

 lovforslaget til Folketingets velvillige behandling.
