Nr LSF 88 Forslag til Lov om ændring af lov om folkekirkens kirkebygninger og  

 kirkegårde Fremsat af kirkeministeren (Torben Rechendorff) den 6. november 1991 Vedtaget ved tredjebehandling den 21. april 1992 Lov nr. 287 af 29/04/1992 § 1 I lov nr. 268 af 22. maj 1986 om folkekirkens kirkebygninger og  

 kirkegårde foretages følgende ændringer:
 1. § 2, stk. 1, affattes således:
»Opførelse af kirker og nedbrydning af kirker skal godkendes af  

 kirkeministeren.« 2. I § 2 indsættes som stk. 3:
»Stk. 3. Udvidelse, ombygning og ændring af kirkebygninger skal  

 godkendes af stiftsøvrigheden.« 3. § 4, stk. 1, affattes således:
»Restaurering af kalkmalerier må kun ske i henhold til et forslag,  

 der er tilvejebragt gennem Nationalmuseet og godkendt af  

 stiftsøvrigheden.« 4. § 5 affattes således:
» § 5. Kirkeministeren kan fastsætte bestemmelser om  

 forsikring af kirkebygninger, deres inventar og andet løsøre.« 5. I § 6 ændres i 1. pkt.  

 »kirkeministeren« til: »stiftsøvrigheden«, og sidste  

 pkt. ophæves.
 6. I § 9 indsættes som stk. 2, stk. 3 og stk. 4:
 »Stk. 2. Regler om anlæggelse, udvidelse, nedlæggelse, indhegning,  

 indretning, beplantning og vedligeholdelse af kirkegårde samt om opførelse,  

 ombygning, nedrivning og istandsættelse af bygninger til brug for kirken  

 eller kirkegården fastsættes af kirkeministeren.
 Stk. 3. Offentlig vej eller gangsti må ikke anlægges over  

 kirkegården.
Stk. 4. En kirkegård skal indvies, inden den tages i brug.« 7. § 11 ophæves.
 8. I § 12, stk. 1, ændres »stiftsøvrigheden« til:  

 »provstiudvalget«.
 9. I § 12 indsættes som stk. 3 og stk. 4:
 »Stk. 3. Ved godkendelsen af vedtægter skal provstiudvalget sikre  

 ensartede takster inden for samme ligningsområde, medmindre særlige forhold  

 gør sig gældende.
Stk. 4. Provstiudvalget sender genpart af vedtægter og  

 vedtægtsændringer til stiftsøvrigheden samtidig med godkendelsen.« 10. § 19 ophæves.
 11. I § 29 ændres »kirkeministeren« til:  

 »stiftsøvrigheden«.
 12. I § 36, stk. 3, ændres »kirkeministeren« til:  

 »stiftsøvrigheden«.
 13. §§ 38, 39 og 40 ophæves.
 14. § 41 affattes således:
»§ 41. Opgaver og beføjelser, der ved denne lov er henlagt  

 til menighedsrådet, varetages ved kirker, der ikke er selvejende, af den, der  

 ejer kirken, eller den, der ejer afløsningssummen for kirketienden, der  

 ligeledes afholder de udgifter, som i henhold til lov om folkekirkens økonomi  

 § 2, stk. 1, nr. 1 og 2, påhviler kirkekassen, jf. dog nævnte lovs § 2, stk.  

 2.« 15. §§ 43 og 44 ophæves.
 16. Efter § 47 indsættes:
»Kapitel X Klageadgang § 47 a.
Kirkeministeren fastsætter nærmere regler om  

 klageadgang.« Kapitel X bliver herefter kapitel XI.
§ 2 Stk. 1. Loven træder i kraft den 1. juli 1992.
 Stk. 2. Samtidig ophæves lov af 6. juli 1867 om afløsning af de  

 ved demarkationslinien om København pålagte indskrænkninger m.v.
Oprindeligt fremsat forslag § 1 I lov nr. 268 af 22. maj 1986 om folkekirkens kirkebygninger og  

 kirkegårde foretages følgende ændringer:
 1. § 2, stk. 1, affattes således:
»Opførelse af kirker og nedbrydning af kirker skal godkendes af  

 kirkeministeren.« 2. I § 2 indsættes som stk. 3:
»Stk. 3. Udvidelse, ombygning og ændring af kirkebygninger  

 skal godkendes af stiftsøvrigheden.« 3. § 4, stk. 1, affattes således:
»Restaurering af kalkmalerier må kun ske i henhold til et forslag,  

 der er tilvejebragt gennem Nationalmuseet og godkendt af  

 stiftsøvrigheden.« 4. § 5 affattes således:
» § 5. Kirkeministeren kan fastsætte bestemmelser om  

 forsikring af kirkebygninger, deres inventar og andet løsøre.« 5. I § 6 ændres i 1. pkt. »kirkeministeren« til:  

 »stiftsøvrigheden« og sidste pkt. ophæves.
 6. I § 9 indsættes som stk. 2, stk. 3 og stk. 4:
 »Stk. 2. Regler om anlæggelse, udvidelse, nedlæggelse,  

 indhegning, indretning, beplantning og vedligeholdelse af kirkegårde samt om  

 opførelse, ombygning, nedrivning og istandsættelse af bygninger til brug for  

 kirken eller kirkegården fastsættes af kirkeministeren.
 Stk. 3. Offentlig vej eller gangsti må ikke anlægges over  

 kirkegården.
Stk. 4. En kirkegård skal indvies, inden den tages i brug.« 7. § 11 ophæves.
 8. I § 12, stk. 1, ændres »stiftsøvrigheden« til:  

 »provstiudvalget«.
 9. I § 12 indsættes som stk. 3 og stk. 4:
 »Stk. 3. Ved godkendelsen af vedtægter skal provstiudvalget  

 sikre ensartede takster inden for samme ligningsområde, medmindre særlige  

 forhold gør sig gældende.
Stk. 4. Provstiudvalget sender genpart af vedtægter og  

 vedtægtsændringer til stiftsøvrigheden samtidig med godkendelsen.« 10. § 19 ophæves.
 11. I § 29 ændres »kirkeministeren« til:  

 »stiftsøvrigheden«.
 12. I § 36, stk. 3, ændres »kirkeministeren« til:  

 »stiftsøvrigheden«.
 13. §§ 38, 39 og 40 ophæves.
 14. § 41 affattes således:
»Opgaver og beføjelser, der ved denne lov er henlagt til  

 menighedsrådet, varetages ved kirker, der ikke er selvejende, af den, der  

 ejer kirken, eller den, der ejer afløsningssummen for kirketienden, der  

 ligeledes afholder de udgifter, som i henhold til lov om folkekirkens økonomi  

 § 2, stk. 1, nr. 1 og 2, påhviler kirkekassen, jf. dog nævnte lovs § 2, stk.  

 2.« 15. §§ 43 og 44 ophæves.
 16. Efter § 47 indsættes:
»Kapitel X Klageadgang § 47 a.
Kirkeministeren fastsætter nærmere regler om  

 klageadgang.« Kapitel X bliver herefter kapitel XI.
§ 2 Stk. 1. Loven træder i kraft den 1. juli 1992.
 Stk. 2. Samtidig ophæves lov af 6. juli 1867 om afløsning af de  

 ved demarkationslinien om København pålagte indskrænkninger m.v.
Bemærkninger til lovforslaget Almindelige bemærkninger Lov nr. 268 af 22. maj 1986 om folkekirkens kirkebygninger og kirkegårde  

 blev gennemført først og fremmest med henblik på en forenkling,  

 tydeliggørelse og ajourføring af den ældre lovgivnings bestemmelser om  

 kirkebygninger og kirkegårde.
I loven blev der endvidere foretaget en  

 indarbejdelse og videreførelse af den decentralisering af dele af  

 Kirkeministeriets sagsområde, der fandt sted i 1970, hvorefter kompetencen i  

 en række sager overførtes fra Kirkeministeriet til stiftsøvrighederne.
Loven  

 kræver dog fremdeles Kirkeministeriets godkendelse til opførelse, udvidelse,  

 ombygning eller nedrivning af kirker samt til anlæggelse af nye kirkegårde og  

 til kirkegårdsudvidelser.
 Det foreliggende forslag til ændring af lov om folkekirkens kirkebygninger  

 og kirkegårde skal ses som et led i Kirkeministeriets fortsatte bestræbelser  

 for gennem regelforenkling og decentralisering af beslutningsprocesserne at  

 tilvejebringe kortere og mere klare beslutningsveje for menighedsrådene ved  

 varetagelsen af deres opgaver som kirke- og kirkegårdsbestyrelser.
 Ændringerne vedrører først og fremmest lovens kapitel II om kirkebygninger  

 og kapitel III om kirkegårde.
 Kirkeministerens godkendelseskompetence i henhold til loven foreslås nu  

 indskrænket til kun at omfatte opførelse og nedbrydning af kirker, jf.  

 forslagets § 1, nr. 1.
Nogle af de beføjelser, der ifølge loven udøves af kirkeministeren,  

 foreslås overført til stiftsøvrighederne.
Dette gælder f.eks. udvidelse,  

 ombygning eller ændring af kirkebygninger, jf. forslagets § 1, nr. 2. Med  

 hensyn til andre dele af det nuværende ministerielle kompetenceområde  

 foreslås det at bemyndige kirkeministeren til at fastsætte nærmere regler,  

 f.eks. om anlæggelse af nye kirkegårde og nedlæggelse af kirkegårde, jf.  

 forslagets § 1, nr. 6.
 Som en yderligere decentraliseringsforanstaltning foreslås  

 stiftsøvrighedernes kompetence til at godkende kirkegårdsvedtægter overført  

 til provstiudvalgene, jf. forslagets § 1, nr. 8. Samtidig optages der i loven  

 en bestemmelse om, at provstiudvalgene, ved godkendelse af vedtægterne skal  

 sikre ensartede takster inden for samme ligningsområde, medmindre særlige  

 forhold gør sig gældende.
Lovens bestemmelser om afholdelse af udgifter (§§ 38-40 og §§ 43-44)  

 foreslås af systematiske grunde overført til lov om folkekirkens økonomi.
Der  

 henvises til det samtidig hermed fremsatte forslag til ændring af nævnte lov.
 Der er tillige i lovforslaget optaget en bestemmelse, hvorefter det  

 overlades til kirkeministeren at fastsætte nærmere regler om klageadgang, jf.  

 forslagets § 1, nr. 16.
 Den gældende bekendtgørelse nr. 389 af 20. juni 1986 om folkekirkens  

 kirkebygninger og kirkegårde påtænkes afløst af en ny bekendtgørelse, der  

 medfører en yderligere decentralisering af kompetencen på dette område.
I forbindelse med den foreslåede lovændring er det hensigten at foretage  

 en revision og forenkling af detailforskrifter i ældre cirkulærer med  

 tilknytning til loven.
Endvidere vil der blive udarbejdet en vejledning om de  

 kirkelige myndigheders brug af konsulentbistand på området.
 Lovforslaget har været forelagt Kulturministeriet, Miljøministeriet,  

 samtlige stiftsøvrigheder, Akademiet for de skønne Kunster, Nationalmuseet,  

 Handels- og Søfartsmuseet på Kronborg, de kgl. bygningsinspektører,  

 kirkegårdskonsulenterne, Kirkeministeriets konsulenter i sager om henholdsvis  

 kirkeklokker, kirkeorgler og kirkers opvarmning, Landsforeningen af  

 Menighedsrådsmedlemmer, Danmarks Provsteforening, Den danske Præsteforening,  

 Forbundet af kirke- og kirkegårdsansatte, Foreningen af danske  

 kirkegårdsledere, Danmarks Kordegneforening, Danmarks Kirketjenerforening,  

 Dansk Organist- og Kantorsamfund, Foreningen af Præliminære Organister samt  

 de kommunale begravelsesvæsener.
 Lovforslaget medfører ikke statslige eller kommunale merudgifter.
Bemærkninger til de enkelte bestemmelser Til § 1 Til nr. 1 Der henvises til de almindelige bestemmelser.
Af hensyn til den  

 overordnede planlægning, herunder sognestrukturen og den kirkelige økonomi,  

 foreslås det, at kompetencen til at godkende opførelse og nedbrydning af  

 kirker fremdeles udøves af kirkeministeren.
Til nr. 2 Der henvises til de almindelige bestemmelser.
Det er i overensstemmelse  

 med de almindelige decentraliseringsbestræbelser, at stiftsøvrighederne får  

 beføjelse til at godkende de nævnte bygningsarbejder.
Til nr. 3 Bestemmelsen svarer, for så vidt angår kalkmalerier, til den nugældende  

 bestemmelse.
Regler om maling og reparation af ældre inventar foreslås af  

 systematiske grunde fastsat i den bekendtgørelse, der omtales i de  

 almindelige bemærkninger, jf. lovens § 3, stk. 2.
Til nr. 4 Da det for tiden er under overvejelse at ændre de gældende bestemmelser om  

 forsikringer af kirker og deres inventar, herunder eventuelt at indføre  

 selvforsikringsprincippet i folkekirken, foreslås det, at kirkeministeren  

 bemyndiges til at fastsætte bestemmelser på dette område.
Det forudsættes, at  

 de nuværende forsikringsforhold opretholdes indtil videre.
Til nr. 5 Det foreslås som led i decentraliseringen, at det overlades til  

 stiftsøvrigheden at tage stilling til spørgsmål om fjernelse og nedgravning  

 på kirkegården af kister, der findes i kirken.
Til nr. 6 Bestemmelserne i forslagets § 9, stk. 2 og 3, træder i stedet for den  

 gældende lovs §§ 11 og 19, der foreslås ophævet, jf. bemærkningerne til nr. 7  

 og 10.
 Ifølge stk. 2 bemyndiges kirkeministeren til bl.a. at fastsætte regler om  

 anlæggelse og nedlæggelse af kirkegårde samt om ombygning, nedrivning og  

 istandsættelse af bygninger til brug for kirken eller kirkegården.  

 Bestemmelsen svarer i øvrigt til de gældende regler.
 Stk. 3 svarer til den gældende lovs § 11, stk. 4.
Stk. 4 lovfæster en gammel kirkelig tradition.
Indvielse af en kirkegård  

 foretages i overensstemmelse med et til dette formål udarbejdet ritual.  

 Indvielse foretages også, når et nyt areal lægges ind under kirkegården i  

 forbindelse med en udvidelse af denne.
Til nr. 7 Der henvises til bemærkningerne til nr. 6.
Til nr. 8 Der henvises til de almindelige bemærkninger.
Under hensyn til den  

 virksomhed, som provstiudvalgene udøver i henhold til den kirkelige  

 lovgivning, må det anses for velbegrundet at henlægge kompetencen til at  

 godkende kirkegårdsvedtægter til provstiudvalgene.
Om provstiudvalgenes  

 virksomhed henvises til bekendtgørelse nr. 128 af 3. marts 1989 og  

 Kirkeministeriets cirkulære nr. 30 af 10. marts 1989. Særligt henvises til,  

 at provstiudvalgene i henhold til § 19, stk. 1, i lov nr. 218 af 23. april  

 1986 om bestyrelse og brug af folkekirkens kirker m.m. godkender vedtægter  

 for brug af kirkerne.
Til nr. 9 Den foreslåede bestemmelse i § 12, stk. 3, lovfæster den praksis, som af  

 ligningsmæssige grunde følges de fleste steder.
Særlige forhold, som kan  

 begrunde fravigelse af kravet om ensartede takster, kan f.eks. være  

 kirkegårde, som på grund af deres størrelse, karakter eller beliggenhed er  

 særligt udgiftskrævende, eller kirkegårde med meget trange pladsforhold.
 Bestemmelsen i § 12, stk. 4, giver stiftsøvrigheden mulighed for at  

 kontrollere, at engangsvederlag for vedligeholdelse af gravsteder i en  

 fredningsperiode, der som hidtil skal indbetales til stiftsøvrigheden, er i  

 overensstemmelse med de takster, der er fastsat i vedtægterne.
Til nr. 10 Der henvises til bemærkningerne til nr. 6.
Til nr. 11 og 12 Henlæggelse af kompetencen til stiftsøvrigheden er et led i  

 decentraliseringsbestræbelserne.
Til nr. 13 §§ 38, 39 og 40 foreslås overført til lov om folkekirkens økonomi, jf. de  

 almindelige bemærkninger.
Til nr. 14 Den ændrede affattelse af § 41 er en konsekvens af, at lovens bestemmelser  

 om afholdelse af udgifter foreslås overført til lov om folkekirkens økonomi,  

 jf. de almindelige bemærkninger.
Der tilsigtes ingen ændring af den gældende  

 retstilstand.
Til nr. 15 §§ 43 og 44 foreslås overført til lov om folkekirkens økonomi, jf. de  

 almindelige bemærkninger.
Til nr. 16 Bestemmelsen giver kirkeministeren beføjelse til at fastsætte nærmere  

 regler om klageadgang.
I den bekendtgørelse, som vil blive udfærdiget som  

 følge af lovændringen, jf. de almindelige bemærkninger, er det bl.a.  

 hensigten at bestemme, at afgørelser, som stiftsøvrighederne træffer efter  

 loven og bekendtgørelsen, normalt er endelige.
Til § 2 Til stk. 2 Tidsfristen for brugen af Holmens og Garnisons kirkegårde i København blev  

 ifølge § 3 i lov af 6. juli 1867 om afløsning af de ved demarkationslinien om  

 København pålagte indskrænkninger m.v. (udfærdiget gennem det daværende  

 Krigsministerium) fastsat til udgangen af 1947. Denne frist blev ved lov nr.  

 342 af 19. juni 1942 ændret, således at afhændelse af begravelsespladser på  

 de to kirkegårde til eje eller benyttelse kun måtte finde sted indtil den 1.  

 januar 1960, og senest er fristen ved lov nr. 228 af 7. juni 1952 ændret til  

 den 1. januar 2000.
 Det findes ønskeligt, at de to kirkegårde af nationale og historiske -  

 herunder kulturhistoriske - grunde bevares som kirkegårde, og det foreslås  

 derfor, at loven af 6. juli 1867, som senest ændret ved lov nr. 228 af 7.  

 juni 1952, ophæves, således at kirkegårdene kan fungere som  

 begravelsespladser længere ud i fremtiden.
 Forslaget er tiltrådt af Forsvarsministeriet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2, stk. 1, affattes således:
»Opførelse af kirker og nedbrydning af kirker skal godkendes af  

 kirkeministeren.« § 2. Opførelse af kirker samt kirkers udvidelse, ombygning eller  

 nedbrydning skal godkendes af kirkeministeren.
 2. I § 2 indsættes som stk. 3:
»Stk. 3. Udvidelse, ombygning og ændring af kirkebygninger  

 skal godkendes af stiftsøvrigheden.« 3. § 4, stk. 1, affattes således:
»Restaurering af kalkmalerier må kun ske i henhold til et forslag,  

 der er tilvejebragt gennem Nationalmuseet og godkendt af  

 stiftsøvrigheden.« § 4. Restaurering af kalkmalerier samt maling og reparation af  

 inventar, der er over 50 år gammelt, må kun ske i henhold til et forslag, der  

 er tilvejebragt gennem nationalmuseet og godkendt af stiftsøvrigheden.
 4. § 5 affattes således:
» § 5. Kirkeministeren kan fastsætte bestemmelser om  

 forsikring af kirkebygninger, deres inventar og andet løsøre.« § 5. Kirken med inventar og andet løsøre skal være brandforsikret  

 til den fulde værdi.
Kirkeministeren kan tillade, at der gøres undtagelse  

 herfra.
 Stk. 2. Kirkeministeren kan fastsætte nærmere regler om  

 brandsikring af kirker.
 Stk. 3. Kirkens hellige kar m.v. skal holdes forsikret mod  

 indbrudstyveri.
 5. I § 6 ændres i 1. pkt. »kirkeministeren« til:  

 »stiftsøvrigheden« og sidste pkt. ophæves.
§ 6. Kister, som findes i kirken, herunder i gravkapeller eller i  

 gravkældre, må kun fjernes og nedsættes på kirkegården, hvis kirkeministeren  

 tillader det.
Om fornødent skal de pårørende gennem statstidende opfordres  

 med 12 ugers varsel til at fremkomme med eventuelle indsigelser.
Når fristen  

 er udløbet, uden at der er fremkommet indsigelser, kan kirkeministeren  

 tillade fjernelse og nedsættelse på kirkegården.
 6. I § 9 indsættes som stk. 2, stk. 3 og stk. 4:
 »Stk. 2. Regler om anlæggelse, udvidelse, nedlæggelse,  

 indhegning, indretning, beplantning og vedligeholdelse af kirkegårde samt om  

 opførelse, ombygning, nedrivning og istandsættelse af bygninger til brug for  

 kirken eller kirkegården fastsættes af kirkeministeren.
 Stk. 3. Offentlig vej eller gangsti må ikke anlægges over  

 kirkegården.
Stk. 4. En kirkegård skal indvies, inden den tages i brug.« 7. § 11 ophæves.
 § 11. Anlæggelse af nye kirkegårde og kirkegårdsudvidelser skal  

 godkendes af kirkeministeren.
 Stk. 2. Kirkeministeren kan dog bestemme, at mindre  

 kirkegårdsudvidelser ikke skal godkendes af ministeren.
 Stk. 3. Regler om kirkegårdes indhegning, indretning, beplantning,  

 vedligeholdelse og udvidelse samt om opførelse af bygninger til brug for  

 kirken eller kirkegården fastsættes af kirkeministeren.
 Stk. 4. Offentlig vej eller gangsti må ikke anlægges over  

 kirkegården.
 8. I § 12, stk. 1, ændres »stiftsøvrigheden« til:  

 »provstiudvalget«.
 § 12. Ved enhver kirkegård skal der være en af stiftsøvrigheden  

 godkendt vedtægt for orden på kirkegården og dennes benyttelse, en af  

 provsten autoriseret kirkegårdsprotokol samt et kort over kirkegården.
 9. I § 12 indsættes som stk. 3 og stk. 4:
 »Stk. 3. Ved godkendelsen af vedtægter skal provstiudvalget  

 sikre ensartede takster inden for samme ligningsområde, medmindre særlige  

 forhold gør sig gældende.
Stk. 4. Provstiudvalget sender genpart af vedtægter og  

 vedtægtsændringer til stiftsøvrigheden samtidig med godkendelsen.« 10. § 19 ophæves.
 § 19. Til hel eller delvis nedlæggelse af en kirkegård kræves  

 kirkeministerens tilladelse.
 11. I § 29 ændres »kirkeministeren« til:  

 »stiftsøvrigheden«.
 § 29. Inden en måned efter, at menighedsrådet har modtaget  

 meddelelse om provstiudvalgets afgørelse i henhold til §§ 25 og 26, dog  

 senest inden udløbet af den af provstiudvalget fastsatte frist for manglernes  

 afhjælpning, kan afgørelsen af menighedsrådet indbringes for kirkeministeren.
 12. I § 36, stk. 3, ændres »kirkeministeren« til:  

 »stiftsøvrigheden«.
 stk. 3. En udskrift af det særlige kirkesyns protokol sendes til  

 kirkeministeren, der afgør, hvad der videre skal foretages.
 13. §§ 38, 39 og 40 ophæves.
 § 38. Bestemmelser om ydelse af vederlag, diæter og  

 befordringsgodtgørelse i forbindelse med afholdelse af særlige syn fastsættes  

 af kirkeministeren.
 § 39. Udgifter vedrørende registrering af gravminder (kapitel IV)  

 og tilsyn (kapitel V) afholdes af kirkekassen, jfr. dog § 40.
 § 40. Af fællesfonden afholdes:
 1) Udgifter til den i § 8, stk. 2, nævnte rådgivning.
2) Udgifter vedrørende de i kapitel VI nævnte særlige syn.
Udgifter  

 vedrørende provstesynets og menighedsrådets deltagelse afholdes dog af  

 kirkekassen.
 3) Udgifter til den i § 21, stk. 2, nævnte sagkyndige medvirken og til den  

 i § 21, stk. 3, nævnte registrering.
 14. § 41 affattes således:
»Opgaver og beføjelser, der ved denne lov er henlagt til  

 menighedsrådet, varetages ved kirker, der ikke er selvejende, af den, der  

 ejer kirken, eller den, der ejer afløsningssummen for kirketienden, der  

 ligeledes afholder de udgifter, som i henhold til lov om folkekirkens økonomi  

 § 2, stk. 1, nr. 1 og 2, påhviler kirkekassen, jf. dog nævnte lovs § 2, stk.  

 2.« § 41. Opgaver og beføjelser, der ved denne lov er henlagt til  

 menighedsrådet, varetages ved kirker, der ikke er selvejende, af den, der  

 ejer kirken, eller den, der ejer afløsningssummen for kirketienden, der  

 ligeledes afholder de udgifter, som påhviler kirkekassen, jfr. dog §§ 43 og  

 44.
 15. §§ 43 og 44 ophæves.
 § 43. Af kirkekassen kan afholdes udgifter til:
1) anskaffelse af orgel eller harmonium, 2) installation af elektrisk belysning, 3) anskaffelse af lysekroner og andre mere bekostelige belysningslegemer, 4) anskaffelse af høreanlæg og 5) opvarmning af kirken.
 § 44. Kirkeministeren kan tillade, at der af kirkekassen ydes  

 tilskud til kirkegårdens drift.
 16. Efter § 47 indsættes:
»Kapitel X Klageadgang § 47 a.
Kirkeministeren fastsætter nærmere regler om  

 klageadgang.« Kapitel X bliver herefter kapitel XI.
§ 2 Stk. 1. Loven træder i kraft den 1. juli 1992.
 Stk. 2. Samtidig ophæves lov af 6. juli 1867 om afløsning af de  

 ved demarkationslinien om København pålagte indskrænkninger m.v.
