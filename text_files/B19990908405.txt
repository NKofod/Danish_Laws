Bestemmelser om flyvepladsreglement for Aarhus  

 Lufthavn I medfør af § 70, § 70 a, § 149, stk. 10, og § 153, stk. 2, i lov  

 om luftfart, jf. lovbekendtgørelse nr. 373 af 4. juni 1997,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 321 af 16. juni 1985  

 vedrørende ordensreglement for flyvepladser, § 12, stk. 1,  

 følgende:
1.	Referencedokumenter 1.1	BL 3-6, Tankning af luftfartøjer m.m., seneste udgave.
 1.2	BL 3-12, Arbejdsaktiviteter på offentlige flyvepladser,  

 seneste udgave.
 1.3	BL 3-15, Bekendtgørelse om forebyggelse af forbrydelser mod  

 luftfartens sikkerhed (Security), seneste udgave.
 1.4	BL 7-1, Bestemmelser om lufttrafikregler, seneste udgave.
 1.5	Justitsministeriets vejledning om vejafmærkning, seneste  

 udgave.
 1.6	Trafikministeriets bekendtgørelse om registrering og syn af  

 køretøjer m.v., seneste udgave.
2.	Definitioner AFIS (Aerodrome flight information service):
 Flyvepladsflyveinformationstjeneste.
 Bilpasområde (Vehicle pass area):
 Et på lufthavnen afgrænset område, hvor  

 færdsel med køretøjer kræver særlig  

 tilladelse.
 Bugsering (Towing):
 Slæbning af et luftfartøj ved hjælp af  

 et køretøj.
 Flyvekontroltjeneste (Air traffic control service -  

 ATC):
En tjeneste, der har til opgave a.	at forebygge sammenstød mellem luftfartøjer, b.	at forebygge sammenstød på manøvreområdet  

 mellem luftfartøjer og hindringer, og c.	at fremme og regulere lufttrafik.
 Flyvepladsledelse (Aerodrome management):
 En organisation, som af Statens Luftfartsvæsen er  

 godkendt til at forestå den daglige drift og det daglige tilsyn med  

 pladsen eller det civile område på en militær  

 flyvestation.
 Forplads (Apron):
 Et på en landflyveplads afgrænset  

 område, som er beregnet til luftfartøjers ophold under optagning  

 eller afsætning af passagerer eller gods, tankning, parkering eller  

 vedligeholdelse.
 Kontroltårn (Aerodrome control tower - TWR):
 En enhed, der yder flyvekontroltjeneste for  

 flyvepladstrafik.
 Køretøj (Vehicle):
 En indretning på hjul, bælter, valser, meder  

 eller andet, som er indrettet til kørsel på vej og, som ikke  

 løber på skinner.
 Luftfartøj (Aircraft):
 En indretning, der bæres oppe i atmosfæren ved  

 luftens påvirkning, bortset fra indretninger, der bæres oppe  

 alene ved direkte luftpåvirkning på jordens overflade.
 Lufthavnens afspærrede område (Airport air  

 side):
 Den del af lufthavnens område, som ved  

 hegnsføring, skiltning m.v. er afgrænset til afvikling af trafik  

 med luftfartøjer, passager- og godsekspedition.
 Lufttrafiktjeneste (Air traffic service - ATS):
En tjeneste, der har til opgave at a.	forebygge sammenstød mellem luftfartøjer, b.	forebygge sammenstød på manøvreområdet  

 mellem luftfartøjer og hindringer, c.	fremme og regulere lufttrafik, d.	give råd og oplysninger af betydning for flyvningers sikre og  

 effektive udførelse og e.	underrette henholdsvis kontrolcentral eller flyveinformationscentral  

 og redningscentral om luftfartøjer, der har behov for  

 eftersøgnings- og redningstjeneste, og i nødvendigt omfang  

 assistere disse.
 Lufttrafiktjenesteenhed (Air traffic services  

 unit):
 Fællesbetegnelse omfattende flyvekontrolenhed,  

 flyveinformationscentral, meldekontor for lufttrafiktjeneste og  

 AFIS-enhed.
 Manøvreområde (Manoeuvring area):
 Den del af en flyveplads, der anvendes til  

 luftfartøjers start, landing og kørsel, bortset fra  

 forpladsen.
 Serviceområde (Service area):
 Et på en landflyveplads afgrænset område  

 uden for manøvreområdet og forpladsområdet, som alene er  

 beregnet til luftfartøjers parkering og vedligeholdelse, og hvor der  

 ikke må optages eller afsættes passagerer i erhvervsmæssigt  

 øjemed.
 Tankningskøretøj (Fuelling vehicle):
 Tankvogn eller dispenser, der anvendes i forbindelse med  

 tankning af et luftfartøj.
 Tankningsområde (Fuelling area):
 Område, inden for hvilket antændelige  

 brændstofdampe kan forekomme i forbindelse med tankning af et  

 luftfartøj.
 Trafikområde (Movement area):
 Den del af en flyveplads, der anvendes til  

 luftfartøjers start, landing og kørsel, inklusive  

 manøvreområde og forplads(er).
3.	Anvendelsesområde 3.1	Denne BL gælder for Aarhus Lufthavn, omfattende vej- og  

 parkeringsarealer, lufthavnens afspærrede område samt offentlige  

 områder i terminalen, jf. bilag 1, i det følgende kaldet  

 lufthavnens område.
 3.1.1	De særlige undtagelser fra færdselslovgivningen i  

 afsnit 6 og afsnit 8 finder dog ikke anvendelse på vej- og  

 parkeringsarealer uden for det afspærrede område.
4.	Adgang 4.1	Kun personer og køretøjer med lovligt ærinde  

 har adgang til lufthavnens afspærrede område.
 4.2	Ind- og udpassage til/fra lufthavnens afspærrede område  

 må kun ske ad de adgangsveje, der er bestemt af flyvepladsledelsen.
 4.3	Ved ind- og udpassage til/fra lufthavnens afspærrede  

 område skal behørig adgangshjemmel uopfordret forevises,  

 når lågekontrol er etableret.
 4.3.1	Et identifikationskort eller en adgangshjemmel, der er  

 udstedt/godkendt af flyvepladsledelsen, giver kun adgang til lufthavnens  

 afspærrede område i tjenstligt ærinde.
 4.4	Flyvepladsledelsen kan kræve, at køretøjer, der  

 bevæger sig på lufthavnens afspærrede område, er  

 forsynet med bilpas.
 4.4.1	Et bilpas skal anbringes efter flyvepladsledelsen anvisninger og  

 således, at det tydeligt kan ses udefra.
4.5	Til forebyggelse af forbrydelser mod luftfartens sikkerhed skal  

 flyvepladsledelsen foretage de foranstaltninger, der er krævet i de til  

 enhver tid udstedte regler om forebyggelse af forbrydelser mod luftfartens  

 sikkerhed og den i medfør heraf udarbejdede og af Statens  

 Luftfartsvæsen godkendte sikkerhedsplan, jf.
BL 3-15, seneste  

 udgave.
 4.5.1	Den, der nægter at underkaste sig eller medvirke til  

 eftersynet, forbydes adgang til lufthavnens område.
5.	Ophold 5.1	Enhver, der opholder sig på lufthavnens afspærrede  

 område, er pligtig til på forlangende af forevise behørig  

 adgangshjemmel og afgive oplysninger om sit formål med opholdet.
 5.1.1	Adgangshjemmel skal inden for lufthavnens afspærrede  

 område bæres efter flyvepladsledelsens nærmere  

 anvisning.
5.1.2	Personer uden adgangshjemmel eller uden tjenstligt ærinde i  

 det pågældende område samt flypassagerer, der befinder sig  

 uden for de normale passagerområder, skal bortvises af  

 flyvepladsledelsen.
Hvis et pålæg om at forlade området,  

 der er givet af flyvepladsledelsen, ikke efterkommes, skal anmeldelse ske til  

 politiet.
 5.2	Flyvepladsledelsen er berettiget til generelt eller konkret at  

 anvise lufthavnens brugere nærmere angivne områder til  

 passagerers ophold, luftfartøjers og køretøjers  

 tankning, parkering og vedligeholdelse m.m.
 5.2.1	Opstart, varmkøring, motorafprøvning samt  

 opvarmning, køling m.v. af luftfartøjer med  

 hjælpeaggregater (APU) skal foretages med fornøden hensyntagen  

 til nærliggende bygninger, hangarer, kørende og parkerede  

 luftfartøjer m.v. og således, at støjgener m.v.  

 begrænses mest muligt.
 5.2.2	Luftfartøjers optagelse eller afsætning af  

 passagerer, fragt og post må kun finde sted på lufthavnens  

 forplads.
 5.3	Flyvepladsledelsen kan fastsætte nærmere direktiver i  

 forbindelse med afviklingen af ekspeditionen af luftfartøjer.
 5.3.1	Hvis sådanne direktiver ikke efterkommes, kan  

 flyvepladsledelsen forbyde vedkommende bruger at anvende pladsen.
 5.4	Luftfartøjer, installationer eller andet, der på grund  

 af brand, havari eller andre forhold, som ikke er omfattet af luftfartslovens  

 § 135 og § 136, er til hindring for lufthavnens anvendelse, kan af  

 flyvepladsledelsen kræves fjernet af brugeren eller ejeren med et efter  

 forholdene fastsat rimeligt varsel.
5.4.1	Efterkommes et påbud, der er meddelt efter bestemmelsen i  

 pkt. 5.4, ikke, er flyvepladsledelsen berettiget til at lade de  

 pågældende luftfartøjer m.v. fjerne på vedkommende  

 brugers eller ejers bekostning.
Brugeren/ejeren og dennes forsikringsselskab  

 skal om muligt forinden underrettes.
6.	Færdsel 6.1	Bortset fra bestemmelserne neden for i pkt. 6.4 om færdsel  

 med luftfartøjer samt vigepligtsreglerne i pkt. 6.5 gælder den  

 almindelige færdselslovgivning, idet dog de instrukser for  

 lufttrafiktjenesteenheden, der er udarbejdet på vegne af flyvepladsen,  

 skal følges.
6.2	Uden særlig tilladelse fra flyvepladsledelsen er parkering  

 uden for de parkeringsarealer, der er anvist af flyvepladsledelsen, ikke  

 tilladt.
I øvrigt gælder færdselsloven og de bestemmelser  

 vedrørende tegngivning, skiltning, signaler, afstribning,  

 kørestriber m.v., der er fastsat i henhold til færdselsloven.  

 Flyvepladsledelsen kan dog, for så vidt angår trafikområdet  

 efter samråd med Statens Luftfartsvæsen, fravige  

 Justitsministeriets bekendtgørelse nr. 590 af 24. juni 1992 med senere  

 ændringer om vejafmærkning i overensstemmelse med angivelserne i  

 bilag 2.
 6.3	Færdsel på manøvreområdet kræver  

 tårnkontroltjenestens tilladelse i hvert enkelt tilfælde.
 6.3.1	Tårnkontroltjenesten kan dog efter aftale med  

 flyvepladsledelsen udstede generelle tilladelser til tjenstlig kørsel  

 på manøvreområdet eller dele heraf med  

 køretøjer, der tilhører flyvepladsledelsen eller andre  

 myndigheder, således at køretøjerne alene skal opfylde  

 betingelserne i pkt. 6.3.2.
6.3.2	Ved færdsel på manøvreområdet skal  

 køretøjer være udstyret med typegodkendt  

 radiotelefonianlæg, medmindre der foreligger anden aftale med  

 tårnkontroltjenesten.
Er køretøjet udstyret med  

 radiotelefonianlæg, skal der holdes kontant lyttevagt på  

 anlægget.
Flyvepladsledelsens radioreglement skal følges.  

 Køretøjets nærlys og roterende blinklys skal være  

 tændt.
Hvis et køretøj ikke har påmonteret  

 rotorende blinklys, skal køretøjets katastrofeblink  

 aktiveres.
 6.3.2.1	Køretøjer under eskorte af køretøj  

 med godkendt radiotelefonianlæg skal ikke være udstyret med  

 radiotelefonianlæg.
6.4	For luftfartøjer, som manøvrerer ved egen kraft,  

 gælder lufttrafikreglerne, jf.
BL 7-1.
 6.4.1	Luftfartøjer under bevægelse, hvad-enten dette sker  

 ved egen kraft eller under bugsering, skal have en lanterneføring i  

 overensstemmelse med BL 7-1. Uden for lufthavnens trafikområde kan en  

 sådan lanterneføring dog erstattes af en afmærkning i  

 overensstemmelse med færdselslovens bestemmelser, hvis  

 luftfartøjet er under bugsering, og det ikke er muligt at opfylde  

 bestemmelserne i BL 7-1 om lanterneføring.
 6.4.1.1	Ved bugsering af luftfartøjer på lufthavnen skal  

 det trækkende køretøjs roterende blinklys være  

 tændt.
 6.4.2	Luftfartøjer må ikke køres ind eller ud af en  

 hangar med motor i gang.
 6.4.3	Ind- og udkørsel med luftfartøjer til og fra stand-  

 og parkeringspladser skal foretages med fornøden hensyntagen til  

 nærliggende bygninger, hangarer, kørende og parkerede  

 luftfartøjer m.v. og således, at støjgener  

 begrænses mest muligt.
 6.5	For luftfartøjer, der manøvrerer ved egen kraft, har  

 al anden færdsel ubetinget vigepligt.
 6.5.1	For personer og køretøjer, der vejleder et  

 manøvrerende luftfartøj, har al anden færdsel end den,  

 der er nævnt i pkt. 6.5, ubetinget vigepligt.
 6.5.1.1	Færdsel mellem et manøvrerende luftfartøjer  

 og personer eller køretøjer, som vejleder dette, er  

 forbudt.
 6.5.2	For luftfartøjer, der er under bugsering, har al anden  

 færdsel end den, der er nævnt i pkt. 6.5 og pkt. 6.5.1, ubetinget  

 vigepligt.
 6.5.3	For brand- og redningskøretøjer samt  

 lodskøretøjer under udrykning har al anden færdsel end  

 den, der er nævnt i pkt. 6.5, pkt. 6.5.1 og pkt. 6.5.2, ubetinget  

 vigepligt.
 6.5.4	Alle andre færdselsarter end færdsel med  

 luftfartøjer skal holde tilbage for gående flypassagerer.
 6.6	Færdsel inden for tankningsområder skal ske i  

 overensstemmelse med BL 3-6.
6.6.1	Tankning af køretøjer og lignende på  

 forpladsområder må kun finde sted på afmærkede  

 parkeringspladser.
Afstanden til luftfartøjer skal dog under alle  

 omstændigheder være mindst 20 m.
 6.7	Overkørsel af fritliggende forsyningskabler til  

 luftfartøjer er ikke tilladt, medmindre vedkommende handlingssselskab  

 ved egen ekspedition af luftfartøjer finder dette forsvarligt og  

 nødvendigt.
7.	Uheld 7.1	Uheld på lufthavnen, der medfører personskade,  

 væsentlig materiel skade eller har betydning for lufthavnens drift,  

 skal snarest meddeles til flyvepladsledelsen.
 7.1.1	Bestemmelsen i pkt. 7.1 fritager ikke for meddelelsespligten  

 efter luftfartslovens § 137 til Havarikommissionen.
 7.2	Uheld med køretøjer skal dog tillige indberettes til  

 politiet, hvis der foreligger personskade, væsentlig materiel skade,  

 eller uheldet i øvrigt skønnes at give anledning til  

 politimæssig behandling.
 8.	Køretøjer m.v.
 8.1	Køretøjer, der anvendes på lufthavnen, skal  

 opfylde de krav til indretning og udstyr m.v., der er fastsat i henhold til  

 færdselsloven, medmindre dispensation er meddelt af Statens  

 Bilinspektion efter de regler, som Justitsministeriet har fastsat herom.
 8.1.1	Færdselslovens bestemmelser om køretøjers  

 største bredde, længde, højde, vægt og akseltryk  

 finder ikke anvendelse for køretøjer, der alene anvendes  

 på lufthavnens område.
 8.2	Køretøjer, der er registreringspligtige efter  

 færdselsloven, fritages efter færdselslovens § 72, stk. 2, for  

 registrering, hvis flyvepladsledelsen giver tilladelse til anvendelse af  

 køretøjerne på lufthavnens område.
8.2.1	Tilladelse kan meddeles til personer eller selskaber, der har  

 fast tilknytning til lufthavnens område og har et særligt behov  

 for fritagelse.
Ansøgning indsendes til flyvepladsledelsen.
 8.3	Registreringsfritagelsen sker på de vilkår, der er  

 nærmere fastsat af Centralregistret for Motorkøretøjer,  

 herunder om hvilke nummerplader køretøjerne, bortset fra  

 bagagevognene, skal være forsynet med, inden de tages i brug.  

 Køretøjer, der fritages for registrering, skal markeres efter  

 nærmere bestemmelser, der er fastsat af flyvepladsledelsen, og må  

 kun anvendes til kørsel på lufthavnens område.  

 Kørsel uden for lufthavnens område kan kun ske ved anvendelse af  

 prøveskilte efter de regler, der gælder herom.
 8.3.1	Reglerne i Trafikministeriets bekendtgørelse nr. 916 af 8.  

 december 1997 om registrering og syn af køretøjer m.v. med  

 senere ændring, bortset fra § 47 - § 49 , finder anvendelse på  

 køretøjer, der er omfattet af pkt. 8.3.
8.4	Køretøjer, hvortil der efter færdselsloven  

 kræves kørekort, må på lufthavnens område kun  

 føres af personer med gyldigt kørekort til den  

 pågældende køretøjskategori.
Dette gælder  

 også køretøjer, der af Justitsministeriet er fritaget for  

 registrering.
 8.5	Køretøjer, der anvendes på lufthavnens  

 område, skal være ansvarsforsikrede i overensstemmelse med  

 færdselslovens regler.
9.	Ordensregler 9.1	På lufthavnens område er det forbudt at udvise  

 støjende, voldelig, anstødelig eller anden adfærd, der er  

 egnet til at forstyrre lufthavnens drift eller den offentlige orden.
9.2	Tobaksrygning og brug af åben ild på  

 tankningsområder, forpladser, i hangarer samt i nærheden af  

 luftfartøjer, brændstofanlæg og lignende steder er  

 forbudt.
Dette forbud omfatter også personer i  

 køretøjer.
 9.3	Brug af åben ild i øvrigt på lufthavnens  

 område, herunder afbrænding af affald og lignende, må kun  

 finde sted efter tilladelse fra flyvepladsledelsen.
 9.4	Henkastning af affald, udtømning af væsker og lignende  

 må kun ske efter flyvepladsledelsens anvisninger.
 9.5	Inden for lufthavnens område er det forbudt uden tilladelse  

 fra flyvepladsledelsen at medbringe eller opbevare brandfarlige stoffer,  

 sprængstoffer, giftstoffer, bakteriekulturer, radioaktive stoffer,  

 ætsende kemikalier, , våben samt andre genstande eller stoffer,  

 der ved uforsigtig omgang kan være til fare for sundhed og ejendom,  

 eller som ved ildelugt kan genere omgivelserne.
9.6	Af hensyn til sikkerheden ved radionavigation og kommunikation m.v.  

 kan flyvepladsledelsen forbyde brug af elektriske apparater,  

 transistorradioer m.v. på lufthavnens område.
Et forbud mod  

 anvendelsen skal øjeblikkeligt efterkommes.
 9.7	I lufthavnens afspærrede område, på  

 parkeringspladerne samt i lufthavnsbygningen må ingen uden  

 flyvepladsledelsens tilladelse tage ophold i erhvervsøjemed, optage  

 film/video eller fotografere i erhvervsøjemed eller til  

 undervisningsbrug, foretage indsamlinger, omdele tryksager eller  

 opsætte plakater.
 9.7.1	I lufthavnens afspærrede område er fotografering,  

 film- og videooptagelser forbudt, hvor dette ved skiltning er angivet, eller  

 hvor flyvepladsledelsen af sikkerhedsmæssige grunde forbyder dette.
 9.8	Dyr må ikke uden særlig tilladelse medtages inden for  

 lufthavnens afspærrede område eller i offentlige områder i  

 lufthavnsbygningen.
 9.9	Enhver arbejdsaktivitet på lufthavnen skal udføres i  

 overensstemmelse med bestemmelserne i BL 3-12, og arbejde inden for  

 lufthavnens afspærrede område skal udføres under  

 lufthavnens vejledning og opsyn.
 Anm.: Endvidere gælder politivedtægtens  

 bestemmelser for områder inden for lufthavnen, hvortil offentligheden  

 har almindelig adgang.
10.	Dispensation 10.1	Statens Luftfartsvæsen kan i ganske særlige  

 tilfælde dispensere fra bestemmelserne i afsnit 6, bortset fra  

 bestemmelserne i pkt. 6.2, pkt. 6.4.2, pkt. 6.4.3, pkt. 6.6.1 og pkt. 6.7,  

 når det skønnes foreneligt med de hensyn, der ligger til grund  

 for de pågældende bestemmelser.
I pkt. 6.1 kan Statens  

 Luftfartsvæsen dog kun dispensere fra direktiver udstedt af  

 lufttrafiktjenesteenheden.
10.2	Flyvepladsledelsen kan i ganske særlige tilfælde  

 dispensere fra bestemmelserne i afsnit 4, afsnit 5, pkt. 6.1, pkt. 6.2, pkt.  

 6.4.2, pkt. 6.4.3, pkt. 6.6.1, pkt. 6.7 og afsnit 9, når det  

 skønnes foreneligt med de hensyn, der ligger til grund for de  

 pågældende bestemmelser.
I pkt. 6.1 kan flyvepladsledelsen dog  

 kun dispensere fra egne direktiver.
11.	Inddragelse Flyvepladsledelsen kan ved grove eller gentagne  

 overtrædelser af bestemmelserne om adgang, ophold og færdsel  

 på lufthavnen, jf. afsnit 4, afsnit 5 og afsnit 6, inddrage et udstedt  

 identitetskort eller en udstedt adgangshjemmel.
12.	Klageadgang 12.1	Afgørelser truffet af flyvepladsledelsen efter  

 bestemmelserne i denne BL kan påklages til Statens  

 Luftfartsvæsen.
 12.2	Afgørelser truffet af Statens Luftfartsvæsen efter  

 bestemmelserne i denne BL kan påklages til Trafikministeriet.
13.	Straf 13.1	Overtrædelse af bestemmelserne i afsnit 4, afsnit 5, pkt.  

 6.2, pkt. 6.3 til pkt. 6.7 og i afsnit 9 i denne BL straffes med  

 bøde.
 13.2	For overtrædelser begået af selskaber m.v. (juridiske  

 personer) kan der pålægges strafansvar efter reglerne i  

 straffelovens 5. kapitel, jf. luftfartslovens § 149, stk. 14.
14.	Ikrafttræden Denne BL træder i kraft den 1. september 1998.
Statens Luftfartsvæsen, den 10. juli  

 1998 Ole Asmussen /S.E.
Andresen Bilag 1 +++KORTBILAG+++ Bilag 2 A.
Bemaling på forpladser, perimetre og rulleveje 1.	Markering for luftfartøjer (gul farve) +++FIGUR+++ Ledelinie for luftfartøjer.
+++FIGUR+++ Udkørselsretning fra standplads.
+++FIGUR+++ Tilkørselsmarkering til standplads med  

 standpladsnummer.
Drej, når cockpit er ud for pilen.
+++FIGUR+++ Vejvisning til inder- og yderperimeter.
+++FIGUR+++ Sekundære ledelinier for særlige  

 luftfartøjer.
+++FIGUR+++ Kant af rullevejbelægning.
+++FIGUR+++ Stopbjælke.
Stop, når cockpit er ud for  

 linien.
+++FIGUR+++ Spærreflade for luftfartøjer.
Orange farve.  

 Afmærkningen benyttes for at fremhæve ikke bæredygtig  

 skulderbelægning i rullevejskryds og i rullevejssving og steder, hvor  

 det er vanskeligt at skelne kantafmærkningen fra  

 rullevejscenterlinien.
 Afmærkning anvendes også på  

 manøvreområdet.
2.	Sikkerhedslinier og spærrefelter (orange farve) +++FIGUR+++ Sikkerhedslinie mod standplads.
 Intet grej eller personel må overskride linien,  

 sålænge luftfartøjet bevæger sig på  

 standpladsen.
+++FIGUR+++ Sikkerhedszone under bevægelige passagerbroer.
Grej  

 og personel holdes uden for zonen, når passagerbroen opererer.
 Passage under passagerbroerne med køretøjer  

 samt parkering af alle slags køretøjer og grej i zonen er  

 forbudt.
+++FIGUR+++ Spærreflade.
 Parkering og henstilling af grej forbudt.
+++FIGUR+++ Sikkerhedslinie mod forpladsrullevej.
 Intet grej eller personel må overskride linien,  

 når rullevejen er trafikeret af luftfartøjer.
 På standpladser skal grej og personel holdes inden  

 for linien under handling af luftfartøj.
+++FIGUR+++ Spærreflade mellem standpladser.
 Arealet skal rømmes, når der foregår  

 operationer på en af de tilstødende standpladser.
+++FIGUR+++ Sikkerhedslinie omkring brændstofhydrantpit og  

 elbrønd.
+++FIGUR+++ 3.	Markeringer til handlingspersonale og marshaller (blå  

 farve) +++FIGUR+++ Blå bugseringslinie.
+++FIGUR+++ Gul standpladscenterlinie med blå  

 næsehjulsstopmarkering.
+++FIGUR+++ Gul ledelinie med blå næsehjulsstopmarkering  

 til placering af luftfartøjer under opstart af motorer.
+++FIGUR+++ Gul ledelinie med blå drejemarkering for drejning af  

 luftfartøj under tilbageskubning.
Drejning skal startes, når  

 næsehjulet passerer markeringen.
+++FIGUR+++ Cirkelmarkering til placering af passagerbro ude af  

 drift.
+++FIGUR+++ Gul ledelinie med blå næsehjulsstopmarkering  

 for stop ved tilbageskubning.
+++FIGUR+++ Gul ledelinie med blå drejepil til bugserpersonale i  

 traktor.
+++FIGUR+++ Cirkelmarkering til placering af passagerbro under  

 service.
4.	Vejafmærkning +++FIGUR+++ Vejafmærkning generelt i henhold til  

 færdselsloven.
 Hvid farve.
+++FIGUR+++ Bred ubrudt kantlinie: Vejen krydser flytrafikerede  

 områder.
 Kantlinien må normalt ikke overskrides af  

 motorkøretøjer.
+++FIGUR+++ Reservation ved skiltning.
 Henstillingsområde for grej.
 Parkering af motorkøretøjer.
+++FIGUR+++ Smal ubrudt kantlinie: Øvrige veje på  

 forpladsområdet.
+++FIGUR+++ Orange farve.
+++FIGUR+++ Trekantsymboler med luftfartøjer.
 Ubetinget vigepligt for luftfartøjer.
+++FIGUR+++ Trekantsymboler.
 Ubetinget vigepligt for luftfartøjer.
+++FIGUR+++ Gul farve.
+++FIGUR+++ Stoppositionsmarkering for CAT II.
 Radiokontakt med kontroltårnet skal tilvejebringes  

 og opretholdes.
 Kontroltårnet skal give tilladelse til at krydse  

 stopbarren og til at køre ind i manøvreområdet.
+++FIGUR+++ Stoppositionsmarkering på rullevej.
 Radiokontakt med kontroltårnet skal tilvejebringes  

 og opretholdes.
 Kontroltårnet skal give tilladelse til at krydse  

 markeringen.
+++FIGUR+++ Rullevejskryds.
 Enkelt stiplet linie tværs over rullevejen.
+++FIGUR+++ B.
Færdselstavler og skilte +++FIGUR+++ Færdselstavler og skilte generelt i henhold til  

 færdselsloven.
+++FIGUR+++ Særlige lufthavnsfærdselstavler og  

 skilte +++FIGUR+++ Vigepligtstavle med luftfartøj.
 Ubetinget vigepligt for luftfartøj.
+++FIGUR+++ Bilpas påbudt.
 Færdsel med privat motorkøretøj i  

 området må kun ske med særlig tilladelse, som skal  

 anbringes synligt i motorkøretøjet.
+++FIGUR+++ Kørsel i begge retninger forbudt.
 Ærindekørsel dog tilladt.
+++FIGUR+++ CAT II område.
 Radiokontakt med kontroltårnet skal tilvejebringes  

 og opretholdes.
 Kontroltårnet skal give tilladelse til at  

 køre forbi skiltet og til at køre ind i  

 manøvreområdet.
+++FIGUR+++ Forbudstavle ved startbane.
 Adgang forbudt uden tilladelse fra  

 kontroltårnet.
+++FIGUR+++ Bane og ILS-område.
+++FIGUR+++ Zone 1, 2, 3 og 4 for baner og rulleveje.
 Radiolyttepligt.
+++FIGUR+++ Eksempel på stoppositionsmarkering på  

 rullevej.
 Radiokontakt med kontroltårnet skal tilvejebringes  

 og opretholdes.
 Kontroltårnet skal give tilladelse til at  

 køre forbi skiltet.
+++FIGUR+++ Eksempel på henvisningstavle.
