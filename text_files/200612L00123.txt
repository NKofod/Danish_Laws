Fremsat den 31. januar 2007 af økonomi‑ og erhvervsministeren (Bendt  

 Bendtsen) Forslag til Lov  

 om fremgangsmåden ved anmeldelse m.v. af visse  

  

 oplysninger hos Erhvervs- og Selskabsstyrelsen Kapitel 1 Lovens område § 1.  

  

 Loven finder anvendelse på  

 anmeldelser, registreringer og offentliggørelser hos Erhvervs- og  

 Selskabsstyrelsen, når regler herom er fastsat i lovgivningen.
Kapitel 2 Anmeldelse, registrering og offentliggørelse hos  

 Erhvervs- og Selskabsstyrelsen § 2.  

  

 Erhvervs- og Selskabsstyrelsen  

 kan af anmelderen og af den, som sagen angår, forlange at få de oplysninger,  

 som er nødvendige for, at der kan tages stilling til, om lovgivningens  

 betingelser for anmeldelse, registrering og offentliggørelse er overholdt.
 § 3.  

  

 Registrering skal nægtes, hvis det anmeldte  

 ikke er i overensstemmelse med lovgivningen.
Stk. 2.  

  

 Kan en  

 anmeldelse ikke registreres på grund af en fejl eller mangel, kan Erhvervs-  

 og  

 Selskabsstyrelsen fastsætte en frist til berigtigelse.
Sker berigtigelse ikke  

 inden den fastsatte frist, nægtes registrering.
 Stk. 3.  

  

 Anmelderen skal have skriftlig  

 meddelelse om nægtelse af registrering.
 § 4.  

  

 Enhver oplysning, som er anmeldt,  

 registreret eller offentliggjort hos Erhvervs- og Selskabsstyrelsen, kan  

 anvendes i styrelsens sagsbehandling inden for alle styrelsens  

 kompetenceområder, herunder til intern registersamkøring og sammenstilling af  

 oplysninger i kontroløjemed.
 Stk. 2.  

  

 Fortrolige  

 og følsomme oplysninger samt oplysninger om andre rent private forhold kan  

 udelukkende  

 anvendes inden for samme kompetenceområde, som oplysningerne er indhentet til  

 brug for, medmindre andet følger af anden lovgivning.
 § 5.  

  

 Når  

 Erhvervs- og Selskabsstyrelsen i henhold til lovgivningen modtager  

 oplysninger  

 om en person eller virksomhed, som er omfattet af denne lov, kan styrelsen  

 anvende de modtagne oplysninger til opdatering af tilsvarende oplysninger,  

 der  

 i henhold til lovgivningen er registreret eller offentliggjort hos styrelsen  

 om  

 den pågældende person eller virksomhed.
 Stk. 2.  

  

 Erhvervs-  

 og Selskabsstyrelsen fastsætter regler om omfanget af opdateringer af  

 oplysninger  

 efter stk. 1 og om fritagelse for anmeldelsespligter som konsekvens af  

 sådanne opdateringer af oplysninger.
§ 6.  

  

 Erhvervs- og Selskabsstyrelsen kan give samlet adgang til offentligt  

 tilgængelige oplysninger og dokumenter om virksomheder og personer.
Dette  

 gælder uanset, om oplysningerne og dokumenterne er modtaget i styrelsen i  

 henhold til flere love.
 § 7.  

  

 Hvis ikke andet er fastsat i  

 lovgivningen, kan en afgørelse truffet af Erhvervs- og Selskabsstyrelsen  

 indbringes  

 for Erhvervsankenævnet senest 4 uger efter, at afgørelsen er meddelt den  

 pågældende.
 Stk. 2.  

  

 Afgørelser  

 begrundet i overskridelse af en frist, som er fastsat i medfør af § 3,  

 stk. 2, kan dog ikke indbringes for anden administrativ myndighed.
Kapitel 3 Særlige regler om anmeldelse og registrering efter  

 visse skatte- og afgiftslove § 8.  

  

 Erhvervs-  

 og Selskabsstyrelsen fastsætter regler om fremgangsmåden ved anmeldelse og  

 registrering  

 i henhold til regler udstedt i medfør af § 16 e i lov om opkrævning af  

 skatter og afgifter m.v. (opkrævningsloven). Erhvervs- og Selskabsstyrelsen  

 kan  

 herunder fastsætte krav til anmeldelsens indhold og anvendelse af blanket.
§ 9.  

  

 Anmeldelsen og eventuelle yderligere  

 dokumenter kan være i såvel papirbaseret som elektronisk form.
Dokumenterne  

 kan  

 være med personlig underskrift, med maskinelt gengivet underskrift, med  

 digital  

 signatur eller tilsvarende efter Erhvervs- og Selskabsstyrelsens nærmere  

 bestemmelse.
Stk. 2.  

  

 Erhvervs-  

 og Selskabsstyrelsen fastsætter regler om elektronisk indsendelse af de  

 omhandlede  

 dokumenter, herunder at indsendelse skal ske i en af styrelsen fastsat  

 struktureret form.
Styrelsen kan endvidere stille nærmere krav til de  

 anvendte  

 elektroniske systemer.
Stk. 3.  

  

 Erhvervs- og  

 Selskabsstyrelsen fastsætter regler om, hvilke  

 forhold anmeldere eller andre selv kan eller skal registrere i styrelsens  

 it-system,  

 og om brugen af styrelsens it-system.
Sådanne registreringer træder i stedet  

 for indsendelse af anmeldelse.
Kapitel 4 Straffebestemmelser § 10.  

  

 Medmindre  

 højere straf er forskyldt efter den øvrige lovgivning, straffes med bøde den,  

 der ikke opfylder sin oplysningspligt efter § 2, eller som afgiver  

 urigtige eller vildledende oplysninger i forbindelse med anmeldelse eller  

 registrering.
 Stk. 2.  

  

 I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 3.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 5 Ikrafttrædelsesbestemmelser m.v.
 § 11.  

  

 Loven træder i kraft den 1. januar  

 2008.
 § 12.  

  

 I  

 lov om opkrævning af skatter og afgifter m.v. (opkrævningsloven), jf.  

 lovbekendtgørelse nr. 289 af 28. april 2003, som ændret senest ved § 1 i  

 lov  

 nr. 513 af 7. juni 2006, foretages følgende ændring:
 1.  

  

 Efter  

 § 16 d indsættes som  

  

 kapitel 5 a:
»Kapitel 5 a Anmeldelse og registrering § 16 e.  

  

 Skatteministeren kan  

 efter aftale med  

 økonomi- og erhvervsministeren fastsætte  

 regler om, at  

 virksomheder, selskaber, fonde eller foreninger m.v., som er  

 omfattet af nærmere angivne skatte- og afgiftslove, skal foretage anmeldelse  

 til Erhvervs- og Selskabsstyrelsen efter reglerne i  

 lov  

 om fremgangsmåden ved anmeldelse m.v. af visse oplysninger hos Erhvervs- og  

 Selskabsstyrelsen.
Stk. 2.  

  

 Skatteministeren  

 kan efter aftale med økonomi- og erhvervsministeren fastsætte regler om, at  

 Erhvervs- og Selskabsstyrelsen foretager registrering af anmeldelser, som er  

 omfattet af stk. 1, efter reglerne i den nævnte lov.
Det kan herunder  

 fastsættes, at en afgørelse truffet af Erhvervs- og Selskabsstyrelsen efter  

 regler, som er udstedt i medfør af 1. pkt., kan indbringes for  

 Erhvervsankenævnet.« § 13.  

  

 Loven  

 gælder ikke for Færøerne og Grønland.
 Stk. 2.  

  

 Loven kan ved kongelig anordning helt eller  

 delvis sættes i kraft for Grønland med de afvigelser, som de særlige  

 grønlandske forhold tilsiger.
 Stk. 3.  

  

 Lovens  

 §§ 2-7 og 10 kan ved kongelig anordning helt eller delvis sættes i kraft  

 for Færøerne med de afvigelser, som de særlige færøske forhold tilsiger.
Bemærkninger til lovforslaget Almindelige bemærkninger 1. Lovforslagets baggrund og formål Formålet med lovforslaget er at give Erhvervs- og Selskabsstyrelsens  

 brugere større klarhed om fremgangsmåden og sagsbehandlingen ved anmeldelse  

 og  

 registrering på tværs af lovområder, som varetages af Erhvervs- og  

 Selskabsstyrelsen.
 Lovforslaget skal desuden præcisere mulighederne for it-tekniske  

 forenklinger i sagsbehandlingen, således at virksomhedernes byrder kan  

 mindskes.
Forslaget er en opfølgning på regeringens placering af en  

 række nye opgaver vedrørende anmeldelse, registrering og offentliggørelse af  

 erhvervsoplysninger  

 i Erhvervs- og Selskabsstyrelsen de senere år.
Det er således blevet et  

 grundvilkår for alle virksomheder at indsende anmeldelse til og være  

 registreret hos styrelsen efter en eller flere lovgivninger.
Samlingen af  

 opgaver giver et forbedret udgangspunkt for at tilrettelægge en smidig og  

 hensigtsmæssig administration.
Forslaget skal fastlægge de retlige rammer for  

 dette.
Gennem en ændring af lov om opkrævning af skatter og  

 afgifter m.v. (opkrævningsloven) sikres samtidig et permanent  

 hjemmelsgrundlag  

 til styrelsens varetagelse af opgaver efter skatte- og afgiftslovgivningen  

 til  

 erstatning for de årlige hjemler i tekstanmærkninger til finansloven.
I denne  

 forbindelse indeholder forslaget en konsekvensændring i den eksisterende lov  

 om  

 opkrævning af skatter og afgifter m.v.
 Forslaget berører ikke sagsbehandlingen i told- og  

 skatteforvaltningen, ligesom det ikke ændrer på, at enhver registrering efter  

 skatte- og afgiftslovene sker i told- og skatteforvaltningens systemer og er  

 til brug for told- og skatteforvaltningens opkrævning af skatter og afgifter.  

 Pligten til at blive registreret efter skatte- og afgiftslovgivningen fremgår  

 således fortsat af skatte- og afgiftslovgivningen.
 Lovforslaget indeholder ingen nye oplysningskrav for  

 virksomhederne og indebærer heller ikke, at flere oplysninger om  

 virksomhederne  

 bliver offentligt tilgængelige, end det er tilfældet i dag.
2. Gældende ret Bortset fra de generelle regler i forvaltningsloven og  

 persondataloven findes i dag ingen særlige regler om Erhvervs- og  

 Selskabsstyrelsens brug af oplysninger på tværs af styrelsens lovområder.  

 Derimod findes på visse af styrelsens lovområder regler for ajourføring,  

 offentliggørelse og anden brug af oplysninger i Erhvervs- og  

 Selskabsstyrelsen,  

 som alene finder anvendelse på det pågældende lovområde.
Siden 2004 har der været fastsat en opgavedeling for indsendelse  

 af anmeldelser og registrering efter en række skatte- og afgiftslove mellem  

 SKAT og Erhvervs- og Selskabsstyrelsen.
Opgavedelingen er fastsat i to  

 bekendtgørelser, som er udstedt henholdsvis af skatteministeren og økonomi-  

 og  

 erhvervsministeren.
Bekendtgørelserne har begge hjemmel i en tekstanmærkning  

 til finansloven - senest ved tekstanmærkning nr. 102 ad 08.21.22 til § 8  

 i  

 finansloven for 2007. Det drejer sig om bekendtgørelse nr. 414 af 3. juni  

 2004  

 om virksomhedsregistrering  overførsel af opgaver fra skatteministeren  

 til  

 økonomi- og erhvervsministeren og bekendtgørelse nr. 508 af 10. juni 2004 om  

 virksomhedsregistrering i en række skatte- og afgiftslove.
Det er alene de praktiske arbejdsgange med anmeldelse og  

 registrering, som har været berørt af opgavefordelingen.
Selve pligten for  

 virksomhederne til at lade sig registrere findes i de enkelte skatte- og  

 afgiftslove, hvor det også fremgår, at registreringen praktisk sker hos told-  

 og skatteforvaltningen.
Af tekstanmærkningen til finansloven fremgår dog, at  

 kompetencen til at registrere og træffe afgørelse i en række sager er  

 overdraget  

 til Erhvervs- og Selskabsstyrelsen.
Tekstanmærkningen giver hjemmel til, at  

 såvel skatteministeren som økonomi- og erhvervsministeren kan fastsætte  

 nærmere  

 regler herom.
Der skal i den nuværende situation hvert år optages en ny  

 tekstanmærkning på finansloven.
Det er imidlertid ressourcekrævende hvert år  

 at  

 skulle forny en hjemmel på denne måde, og der er ikke tradition for at  

 regulere  

 sådanne forhold varigt i finansloven.
 Inden for stort set alle lovområder med opgaver varetaget  

 af Erhvervs- og Selskabsstyrelsen findes der bestemmelser, der indeholder  

 hjemmel til, at styrelsen fastsætter regler om anmeldelse og indsendelse med  

 henblik på offentliggørelse m.v., herunder krav til anvendelse af blanket,  

 regler om elektronisk indsendelse af de omhandlede dokumenter m.m. samt  

 regler  

 om registrering, herunder hvilke forhold anmeldere eller andre selv kan eller  

 skal registrere i styrelsens it-system.
 Tilsvarende hjemmel til at fastsætte regler om indsendelse  

 m.v. til Erhvervs- og Selskabsstyrelsen findes ikke i skatte- og  

 afgiftslovene,  

 men følger som nævnt af tekstanmærkningen til finansloven.
For så vidt angår kravene til oplysninger ved anmeldelse til  

 Erhvervs- og Selskabsstyrelsen, fastsættes de præcise krav af styrelsen og  

 fremgår af en samlet anmeldelsesbekendtgørelse eller af selvstændige  

 bekendtgørelser  

 på de branchespecifikke registreringsområder.
Anmeldelsesbekendtgørelsen (nr.  

 860 af 10. august 2006) samler de specifikke oplysningskrav til anmeldelser  

 efter alle de love, hvorefter styrelsen leverer stamdata om virksomhederne  

 til  

 Det Centrale Virksomhedsregister.
Det drejer sig om   

 	  

 aktieselskaber,   

 	  

 anpartsselskaber,   

 	  

 erhvervsdrivende  

 fonde,   

 	  

 virksomheder, som  

 er omfattet af lov om visse erhvervsdrivende virksomheder,   

 	  

 finansielle  

 virksomheder, som ikke er aktieselskaber, men som skal anmeldes og  

 registreres  

 efter reglerne om aktieselskaber (spare- og andelskasser, samt  

 sammenslutninger  

 af andelskasser, investeringsforeninger, specialforeninger, hedgeforeninger  

 samt fåmandsforeninger, der er godkendt af Finanstilsynet, tværgående  

 pensionskasser, gensidige forsikringsselskaber, bortset fra selskaber  

 omfattet  

 af § 301 i lov om finansiel virksomhed, firmapensionskasser,  

 sparevirksomheder),   

 	  

 partnerselskaber  

 (kommanditaktieselskaber),   

 	  

 europæiske økonomiske  

 firmagrupper,   

 	  

 SE-selskaber  

 (europæiske aktieselskaber),   

 	  

 SCE-selskaber  

 (europæiske andelsselskaber),   

 	  

 DSB,   

 	  

 Energinet.dk, og   

 	  

 virksomheder, som  

 skal registreres i Erhvervs- og Selskabsstyrelsen i henhold til skatte- og  

 afgiftslovgivningen.
 Anmeldelsesbekendtgørelsen har eksisteret i en lang årrække.  

 Da skatte- og afgiftslovene ikke indeholdt de specifikke oplysningskrav for  

 at  

 få registreret en virksomhed, blev bestemmelser herom  med hjemmel i  

 tekstanmærkningen til finansloven - indsat i anmeldelsesbekendtgørelsen i  

 forbindelse med opgaveoverdragelsen fra Skatteministeriet til Erhvervs- og  

 Selskabsstyrelsen.
3. Lovforslagets hovedlinier Erhvervs- og Selskabsstyrelsen har traditionelt varetaget  

 opgaver koncentreret omkring administration af lovgivningen for og  

 registrering  

 af selskaber, fonde m.v., årsrapporter, samt en række opgaver med at vurdere  

 ny  

 erhvervsregulering, herunder måle og lette de administrative byrder for  

 virksomhederne.  

 Styrelsen har derudover opgaver vedrørende administration af lovgivning og  

 registreringer inden for en række branchespecifikke områder.
Det gælder  

 eksempelvis detailbutikkernes åbningstid, liberale erhverv (blandt andet  

 ejendomsmæglere  

 og revisorer), næringsbrev til fødevarebutikker og restaurationer samt  

 hjemmeserviceordningen.  

 Endvidere varetager styrelsen opgaver i forbindelse med hvidvaskloven og  

 kontrol af børsnoterede selskabers regnskaber.
Loven foreslås at skulle fungere som en overordnet fælles  

 ramme for de mange forskellige opgaver, som styrelsen varetager vedrørende  

 anmeldelse, registrering og offentliggørelse af oplysninger efter forskellige  

 lovgivninger.
Enhver pligt til at foretage anmeldelse, registrering og  

 offentliggørelse, skal dog fortsat findes i lovgivningen for det pågældende  

 område.
Ligeledes finder særlige håndhævelsesmidler (f.eks. tvangsbøder), der  

 i  

 anden lovgivning er hjemmel til at tage i anvendelse i forbindelse med  

 anmeldelse og registrering, uændret anvendelse.
Et fællestræk ved de registreringsopgaver, som Erhvervs- og  

 Selskabsstyrelsen varetager, er formålet om at skabe gennemsigtighed i  

 erhvervsvirksomheders forhold og organisation.
En vigtig forudsætning for at  

 kunne  

 skabe en sådan gennemsigtighed er, at de registrerede oplysninger bliver  

 opbevaret,  

 ajourført og gjort offentligt tilgængelige på en hensigtsmæssig og  

 overskuelig  

 måde.
 Lovforslaget indeholder således blandt andet regler, der  

 sikrer, at offentligt tilgængelige oplysninger om en erhvervsvirksomhed kan  

 udleveres samlet.
Erhvervs- og Selskabsstyrelsen har endvidere en vigtig  

 samfundsmæssig rolle ved at påse, at visse betingelser for registrering m.v.  

 i  

 henhold til lovgivningen er opfyldt.
Flere af de love, som styrelsen  

 administrerer og registrerer på baggrund af, er indbyrdes afhængige derved,  

 at  

 betingelserne for registrering efter én lov kan være afhængig af en  

 registrering eller lignende i henhold til en anden lov, f.eks. er der en  

 sådan  

 sammenhæng mellem selskabslovene og lov om statsautoriserede og registrerede  

 revisorer.
 Lovforslaget præciserer derfor, hvilke oplysninger  

 styrelsen kan inddrage i sin sagsbehandling.
Lovforslaget indeholder en række yderligere grundregler for  

 styrelsens sagsbehandling på tværs af de forskellige lovområder, som  

 styrelsen  

 administrerer.
Det drejer sig blandt andet om styrelsens mulighed for at  

 forlange oplysninger, fastsætte frist til berigtigelse og  

 registreringsnægtelse  

 m.v.
På visse af styrelsens lovområder findes allerede sådanne regler.
Dette  

 gælder navnlig på det selskabsretlige område.
På andre områder findes sådanne  

 regler ikke.
Endelig er Erhvervs- og Selskabsstyrelsen blandt andet som  

 følge af de nye registreringsopgaver gået i gang med en omstrukturering af  

 sine  

 it-systemer  en ny it-arkitektur  i overensstemmelse med  

 anbefalinger fra  

 Videnskabsministeriet.
De tekniske løsninger i it-arkitekturen vil underbygge  

 en række af de formål, der ligger til grund for styrelsens arbejde.
 Lovforslaget indeholder det retlige grundlag, som vil  

 muliggøre, at der efter it-arkitekturens gennemførelse iværksættes en række  

 forbedringer.
For det første skal den nye it-arkitektur på sigt hjælpe  

 til bedre at kunne imødekomme brugernes forventninger til styrelsens arbejde.  

 Mange har i dag vanskeligt ved at forstå, at de skal anmelde de samme forhold  

 flere  

 gange efter forskellig lovgivning til styrelsen, og at en anmeldelse efter én  

 lovgivning ikke nødvendigvis ændrer de registrerede oplysninger i alle  

 sammenhænge.
Det er hovedsageligt registreringer efter skatte- og  

 afgiftslovene  

 og selskabslovgivningen, som kan være overlappende, men tilsvarende gælder  

 flere af de andre lovområder, f.eks. registrering af næringsbrev,  

 registrering  

 efter hvidvaskloven osv.
Ud fra hensynet om ikke unødigt at bebyrde de  

 registrerede virksomheder og personer sikrer lovforslaget grundlag for, at de  

 oplysninger, som styrelsen modtager til registrering i et af styrelsens  

 registre, så vidt muligt anvendes til ajourføring af tilsvarende oplysninger,  

 som skal registreres om vedkommende i andre af styrelsens registre i henhold  

 til andre love.
En anden pointe i den nye it-arkitekturs  

 opdateringsmuligheder er at kunne skaffe bedre data, både til intern brug og  

 til ekstern brug.
Data, som leveres til eksterne brugere, er eksempelvis  

 stamdata om erhvervsvirksomheder fra Det Centrale Virksomhedsregister til  

 andre  

 myndigheder samt salg af årsrapporter, vedtægter og andre registrerede  

 virksomhedsdokumenter og oplysninger til private.
Opgaven med at føre Det  

 Centrale  

 Virksomhedsregister, som indeholder fælles stamdata om virksomheder til brug  

 for alle offentlige myndigheders registreringer, overtog Erhvervs- og  

 Selskabsstyrelsen i 2004 samtidig med overtagelsen af en række opgaver  

 vedrørende anmeldelse og registrering af personligt drevne virksomheder og  

 selskaber efter en række skatte- og afgiftslove.
Den nye it-arkitektur indebærer ikke i sig selv, at  

 styrelsens sagsbehandlere eller offentligheden får adgang til andre  

 oplysninger  

 end i dag.
Men det vil teknisk blive enklere f.eks. at foretage ajourføring  

 af  

 de allerede registrerede oplysninger og på sigt at kunne ændre præsentationen  

 af offentligt tilgængelige oplysninger, så de fremstår på en mere  

 brugervenlig  

 og overskuelig måde.
Herved kan offentligheden lettere få den indsigt med  

 erhvervsforhold, som er baggrunden for, at lovgivningen i dag foreskriver  

 offentliggørelse af en lang række oplysninger og dokumenter i Erhvervs- og  

 Selskabsstyrelsen.
Det bemærkes, at oplysningerne i styrelsen helt  

 overvejende  

 ikke er følsomme personoplysninger.
Dog registreres på særlige områder  

 oplysninger om personers uddannelsesbaggrund.
Endvidere registreres på visse  

 områder eventuelle afgørelser om strafbare forhold, eksempelvis ved vurdering  

 af ansøgerens opfyldelse af lovkravene til at få næringsbrev.
Disse  

 oplysninger  

 er ikke offentligt tilgængelige og behandles fortroligt.
Lovforslaget  

 indebærer  

 ingen ændringer med hensyn til anvendelsen af sådanne følsomme  

 personoplysninger.
Siden 2004 har Erhvervs- og Selskabsstyrelsen varetaget en  

 række opgaver vedrørende anmeldelse og registrering af personligt drevne  

 virksomheder og selskaber efter en række skatte- og afgiftslove.
Hjemlen til  

 at  

 udføre opgaverne i samarbejde med told- og skatteforvaltningen er hidtil  

 blevet  

 tilvejebragt ved tekstanmærkninger på finansloven, senest ved tekstanmærkning  

 nr. 102 ad 08.21.22 til § 8 i finansloven for 2007. Erhvervs- og  

 Selskabsstyrelsens  

 udførelse af de nævnte opgaver efter en række skatte- og afgiftslove er dog  

 ikke en midlertidig løsning, men permanent.
Det er derfor hensigtsmæssigt, at  

 samarbejdet fremover har grundlag i skatte- og afgiftslovgivningen samt i  

 lovgivning  

 administreret af Erhvervs- og Selskabsstyrelsen.
Herved muliggøres en bedre  

 samordning med styrelsens øvrige opgaver.
 Den oprindelige opgavefordeling fremgår af bekendtgørelse  

 nr. 414 af 3. juni 2004 om virksomhedsregistrering  overførsel af  

 opgaver fra skatteministeren  

 til økonomi- og erhvervsministeren og bekendtgørelse nr. 508 af 10. juni 2004  

 om virksomhedsregistrering i en række skatte- og afgiftslove.
Opgavefordelingen justeres løbende i aftaler om samarbejdet  

 mellem myndighederne.
Dette vil fortsat være tilfældet.
Som eksempel på  

 samarbejdet kan nævnes, at visse udenlandske virksomheder alene registreres  

 ved  

 Skattecenter Tønder.
På de områder, hvor Erhvervs- og Selskabsstyrelsen ikke  

 foretager registrering, videregiver styrelsen oplysningerne fra anmeldelserne  

 til told- og skatteforvaltningen.
Praktisk sker der en bearbejdelse i form af  

 indscanning m.v., sådan, at data indskrives direkte i told- og  

 skatteforvaltningens it-systemer til videre sagsbehandling.
For alle  

 omfattede  

 skatte- og afgiftslove gælder det, at det er told- og skatteforvaltningen,  

 som  

 udsteder registreringsbevis til virksomhederne, når en anmeldelse er  

 færdigregistreret.
4. Lovforslagets indhold Loven foreslås at indeholde generelle regler om Erhvervs-  

 og Selskabsstyrelsens sagsbehandling og afgørelser i forbindelse med  

 anmeldelse, registrering og offentliggørelse af oplysninger hos styrelsen.  

 Loven  

 foreslås tillige at indeholde særlige regler om fremgangsmåden ved visse  

 anmeldelser efter skatte- og afgiftslovgivningen.
 Den eksisterende systematik omkring de præcise  

 oplysningskrav foreslås videreført uændret, sådan at de til enhver tid  

 gældende  

 krav er fastsat i anmeldelsesbekendtgørelsen, som for fremtiden også vil få  

 hjemmel i dette lovforslag.
4.1. Lovens område Det foreslås, at loven finder anvendelse på fremgangsmåden  

 ved virksomheders og personers anmeldelser, registreringer og  

 offentliggørelser  

 af oplysninger hos Erhvervs- og Selskabsstyrelsen, når regler herom er  

 fastsat  

 i lovgivningen.
Med anmeldelse og registrering menes også registrering af  

 ændringer, herunder ophør.
 Ved virksomheder forstås enhver enhed med erhvervsdrift,  

 uanset om den udøves af selskaber og andre juridiske personer med begrænset  

 ansvar eller af virksomheder med personligt hæftende deltagere, eksempelvis  

 enkeltmandsvirksomheder,  

 interessentskaber og kommanditselskaber m.v.
 Der henvises til bemærkningerne til lovforslagets § 1.
4.2. Anmeldelse og registrering Det foreslås, at de grundlæggende regler for Erhvervs- og  

 Selskabsstyrelsens sagsbehandling og afgørelser er   

 	  

 at Erhvervs- og  

 Selskabsstyrelsen har adgang til at anvende oplysninger fra andre af  

 styrelsens  

 lovområder i sagsbehandlingen, bortset fra fortrolige og følsomme  

 personoplysninger  

 samt oplysninger om andre rent private forhold (lovforslagets § 4),   

 	  

 at Erhvervs- og  

 Selskabsstyrelsen skal kunne ajourføre oplysninger på tværs af lovområderne  

 (lovforslagets  

 § 5),   

 	  

 at Erhvervs- og  

 Selskabsstyrelsen har adgang til at forlange oplysninger af anmelderen og af  

 den, som sagen angår, for at vurdere, om lovgivningens betingelser for  

 anmeldelse, registrering og offentliggørelse er overholdt (lovforslagets  

 § 2),   

 	  

 at styrelsen skal nægte  

 registrering, hvis det anmeldte er lovstridigt, men at styrelsen eventuelt  

 kan  

 fastsætte en frist til berigtigelse, inden afgørelse om registreringsnægtelse  

 (lovforslagets § 3), og   

 	  

 at styrelsens  

 afgørelser som udgangspunkt kan indbringes for Erhvervsankenævnet, bortset  

 fra  

 afgørelser om overskridelser af frist til berigtigelse (lovforslagets  

 § 7).
4.3. Offentlig tilgængelighed Det foreslås præciseret, at styrelsen kan give samlet  

 adgang til offentligt tilgængelige oplysninger og dokumenter om virksomheder  

 og  

 personer, uanset om de samlede oplysninger og dokumenter er modtaget i  

 styrelsen i henhold til flere love (lovforslagets § 6). Herved kan  

 brugerne  

 af oplysningerne lettere få det overblik, som er formålet med kravene om  

 offentlig tilgængelighed.
4.4. Anmeldelse og registrering efter skatte-  

 og afgiftslovgivningen Hjemmelsgrundlaget for de opgaver, som Erhvervs- og  

 Selskabsstyrelsen siden 2004 har varetaget vedrørende anmeldelse og  

 registrering efter visse skatte- og afgiftslove, har hidtil været indeholdt i  

 finanslovens tekstanmærkninger.
Det foreslås, at hjemlen fremover placeres i  

 lov  

 om opkrævning af skatter og afgifter m.v., som er en tværgående lov med  

 fælles  

 bestemmelser på skatte- og afgiftsområdet (lovforslagets § 12). Samtidig  

 foreslås det, at fremgangsmåden for og Erhvervs- og Selskabsstyrelsens  

 behandling af disse anmeldelser og registreringer bliver underlagt de samme  

 overordnede  

 bestemmelser som de tilsvarende opgaver vedrørende anmeldelse og  

 registrering,  

 som styrelsen løser med hjemmel i anden lovgivning (lovforslagets §§ 8  

 og  

 9).
Det foreslås ikke, at der skal ske en ændring i den  

 nuværende opgavefordeling mellem Erhvervs- og Selskabsstyrelsen og told- og  

 skatteforvaltningen.
Det vil også gælde uændret, at der er tale om  

 registreringspligter  

 over for told- og skatteforvaltningen uanset den praktiske opgavefordeling,  

 herunder at anmeldelse til registrering skal indsendes til Erhvervs- og  

 Selskabsstyrelsen.
5. Økonomiske og administrative konsekvenser  

 for stat, kommuner og regioner Det vurderes, at forslaget hverken har administrative eller  

 økonomiske konsekvenser for regioner og kommuner.
I staten er der ingen  

 økonomiske  

 konsekvenser, men mulighederne i den nye it-arkitektur, som blandt andet er  

 baggrund for forslaget, kan give forenklinger i Erhvervs- og  

 Selskabsstyrelsen.  

 Samtidig vil der ikke fremover skulle optages en årlig tekstanmærkning i  

 finansloven om anmeldelse og registrering efter visse skatte- og afgiftslove.
6. Økonomiske og administrative konsekvenser  

 for erhvervslivet Lovforslaget forventes hverken at have økonomiske  

 konsekvenser for erhvervslivet eller konsekvenser for konkurrencen.
Det  

 vurderes, at lovforslaget indebærer mindre administrative lettelser for  

 erhvervslivet ved udnyttelse af de foreslåede muligheder for digital  

 registrering i henhold til skatte- og afgiftslovene, for opdatering på tværs  

 af  

 styrelsens lovområder og for at få udtræk på tværs af styrelsens registre.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering (CKR) med henblik  

 på en vurdering af, om forslaget skal forelægges Økonomi- og  

 Erhvervsministeriets virksomhedspanel.
CKR vurderer ikke, at forslaget  

 indeholder administrative konsekvenser i et omfang, der berettiger, at  

 lovforslaget bliver forelagt et virksomhedspanel.
Forslaget bør derfor ikke  

 forelægges et af Økonomi- og Erhvervsministeriets virksomhedspaneler.
7. Konsekvenser for miljøet Lovforslaget har ingen konsekvenser for miljøet.
8. Administrative konsekvenser for borgerne Lovforslaget har ingen administrative konsekvenser for  

 borgerne.
9. Forholdet til EU-retten Lovforslaget indeholder ikke EU-retlige aspekter.
10. Oversigt over konsekvenser af  

 lovforslaget Positive konsekvenser/mindre udgifter Negativer konsekvenser/merudgifter Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og regioner Små lettelser Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Mindre lettelser Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Bestemmelsen angiver lovforslagets område som anmeldelse,  

 registrering og offentliggørelse af oplysninger hos Erhvervs- og  

 Selskabsstyrelsen, når regler herom er fastsat i lovgivningen.
Man er således inden for dette lovforslags  

 anvendelsesområde, både når anmeldelse, registrering eller offentliggørelse  

 af  

 oplysninger hos Erhvervs- og Selskabsstyrelsen fremgår af love på økonomi- og  

 erhvervsministerens område, og når det fremgår af love på andre ministres  

 område, f.eks. skatteministerens område.
Lovgivning omfatter også  

 administrativt fastsatte regler udstedt i medfør af lov.
 Anmeldelse og registrering omfatter også ændringer i de  

 registrerede forhold, herunder ophør.
Lovforslaget indeholder ikke nye pligter til registrering,  

 men alene fælles bestemmelser om styrelsens sagsbehandling og brug af  

 konkrete  

 oplysninger fra anmeldelser, registreringer og offentliggørelser, som skal  

 foretages i henhold til lovgivning for de forskellige virksomhedstyper og  

 erhverv m.v.
Ligesom lovgivningens pligter består uændret, gælder det, at  

 hvor der  

 i sådan lovgivning er fastsat særlige håndhævelsesmidler i forbindelse med  

 anmeldelse og registrering (f.eks. tvangsbøder), finder disse uændret  

 anvendelse.
Forslaget finder anvendelse, både hvor der er en pligt til  

 at foretage anmeldelse, registrering eller offentliggørelse, og hvor en  

 borger  

 eller virksomhed efter regler i lovgivningen frivilligt kan foretage  

 anmeldelse, registrering eller offentliggørelse.
Ved virksomheder forstås  

 enhver enhed med erhvervsdrift, uanset om den udøves af selskaber og andre  

 juridiske personer med begrænset ansvar eller af virksomheder med personligt  

 hæftende deltagere, eksempelvis enkeltmandsvirksomheder, interessentskaber og  

 kommanditselskaber m.v.
Bestemmelsen er endvidere formuleret således, at den  

 også vil omfatte Erhvervs- og Selskabsstyrelsens sagsbehandling efter  

 fremtidig  

 lovgivning, som henlægger anmeldelse, registrering eller offentliggørelse til  

 styrelsen.
 I dag vil følgende love administreret af styrelsen være  

 omfattet:
  

 	  

 lov om  

 aktieselskaber,   

 	  

 lov om  

 anpartsselskaber,   

 	  

 lov om  

 erhvervsdrivende fonde,   

 	  

 årsregnskabsloven,   

 	  

 lov om visse  

 erhvervsdrivende virksomheder,   

 	  

 lov om administration  

 af Det Europæiske Økonomiske Fællesskabs forordninger om indførelse af  

 europæiske  

 økonomiske firmagrupper,   

 	  

 lov om det  

 europæiske selskab,   

 	  

 lov om det  

 europæiske andelsselskab,   

 	  

 lov om detailsalg  

 fra butikker m.v.,   

 	  

 lov om næringsbrev  

 til fødevarebutikker,   

 	  

 lov om  

 restaurations- og hotelvirksomhed m.v.,   

 	  

 lov om  

 hjemmeservice,   

 	  

 lov om translatører  

 og tolke,   

 	  

 lov om dispachører,   

 	  

 lov om omsætning af  

 fast ejendom,   

 	  

 lov om  

 statsautoriserede og registrerede revisorer, og   

 	  

 lov om Det Centrale  

 Virksomhedsregister.
 Nedenstående lovgivninger, som administreres af andre  

 myndigheder end Erhvervs- og Selskabsstyrelsen, er i dag også omfattet, fordi  

 der enten sker anmeldelse, registrering eller offentliggørelse hos styrelsen:
  

 	  

 lov om finansiel  

 virksomhed,   

 	  

 værdipapirhandelsloven,   

 	  

 lov om tilsyn med  

 firmapensionskasser,   

 	  

 lov om  

 investeringsforeninger og specialforeninger samt andre kollektive  

 investeringsordninger m.v.,   

 	  

 lov om den  

 selvstændige offentlige virksomhed DSB og om DSB S-tog A/S,   

 	  

 lov om Energinet  

 Danmark,   

 	  

 lov om offentlige  

 betalinger,   

 	  

 lov om  

 forsikringsformidling,   

 	  

 lov om forebyggelse  

 af hvidvask af penge og finansiering af terrorisme,   

 	  

 lov om  

 merværdiafgift,   

 	  

 lov om afgift af  

 lønsum,   

 	  

 lov om afgift af  

 elektricitet,   

 	  

 lov om en arbejdsmarkedsfond,   

 	  

 lov om opkrævning  

 af indkomstskat samt kommunal og amtskommunal ejendomsværdiskat for personer  

 m.v. (kildeskat),   

 	  

 toldloven,   

 	  

 lov om afgift af  

 ansvarsforsikringer for motorkøretøjer m.v.,   

 	  

 lov om afgift af  

 affald og råstoffer,   

 	  

 lov om afgift af  

 visse klorerede opløsningsmidler,   

 	  

 lov om afgift af  

 visse ozonlagsnedbrydende stoffer og visse drivhusgasser,   

 	  

 lov om beskatning  

 af fonde og visse foreninger,   

 	  

 lov om forskellige  

 forbrugsafgifter,   

 	  

 lov om afgift af  

 lystfartøjsforsikringer,   

 	  

 lov om  

 indkomstbeskatning af aktieselskaber,   

 	  

 lov om afgift af  

 ledningsført vand,   

 	  

 lov om afgift af  

 spildevand,   

 	  

 lov om afgift af  

 antibiotika og vækstfremmere til anvendelse i foderstoffer,   

 	  

 lov om afgift af  

 kvælstof indeholdt i gødninger m.m.,   

 	  

 lov om afgift af  

 polyvinylklorid og ftalater,   

 	  

 lov om afgift af  

 spillekasinoer,   

 	  

 skattekontrolloven,   

 	  

 lov om afgift af  

 mineralsk fosfor i foderfosfat,   

 	  

 lov om afgift af  

 chokolade- og sukkervarer m.m.,   

 	  

 lov om afgift af  

 gevinster ved lotterispil m.v.,   

 	  

 lov om afgift af  

 visse emballager, poser, engangsservice og pvc-folier,   

 	  

 lov om afgift af  

 konsum-is,   

 	  

 lov om afgift af  

 naturgas og bygas,   

 	  

 lov om afgift af  

 svovl,   

 	  

 lov om afgift af  

 stenkul, brunkul og koks m.v.,   

 	  

 lov om beskatning  

 af indkomst i forbindelse med kulbrinteindvinding i Danmark  

 (kulbrinteskatteloven),   

 	  

 lov om visse spil,  

 lotterier og væddemål,   

 	  

 lov om lokale  

 totalisatorspil,   

 	  

 lov om energiafgift  

 af mineralolieprodukter m.v.,   

 	  

 lov om  

 registreringsafgift af motorkøretøjer m.v.,   

 	  

 lov om stempelafgift,   

 	  

 lov om afgift af  

 spiritus m.v.,   

 	  

 lov om  

 tobaksafgifter,   

 	  

 lov om afgift af  

 øl, vin og frugtvin m.m.,   

 	  

 lov om afgift af  

 dødsboer og gaver,   

 	  

 lov om fremskyndet  

 tilbagebetaling af visse afgifter,   

 	  

 lov om  

 klasselotteri og forbud mod andet lottospil m.m.,   

 	  

 lov om afgift af  

 tinglysning og registrering af ejer- og panterettigheder,   

 	  

 lov om  

 pensionsafkastbeskatning,   

 	  

 lov om  

 gevinstgivende spilleautomater,   

 	  

 lov om  

 kuldioxidafgift af visse energiprodukter,   

 	  

 lov om afgift af  

 mineralvand m.v.,   

 	  

 lov om beskatningen  

 af pensionsordninger m.v.,   

 	  

 lov om afgift af  

 bekæmpelsesmidler og   

 	  

 lov om afgift af  

 hermetisk forseglede nikkel-cadmium-akkumulatorer (lukkede  

 nikkel-cadmium-batterier).
Bestemmelsen omfatter sagsbehandling forud for registrering  

 og offentliggørelse samt efterfølgende sagsbehandling i Erhvervs- og  

 Selskabsstyrelsen.
Det gælder uanset, om anmeldelse, registrering og  

 offentliggørelse  

 er foretaget af den omhandlede person eller virksomhed selv, eller om  

 anmeldelse  

 m.v. er foretaget af en anmelder på vegne af den omhandlede person eller  

 virksomhed.
 Bestemmelsen dækker således både anmeldelser foretaget  

 elektronisk, på papirblanketter og formløse henvendelser, uanset om det sker  

 skriftligt, telefonisk, ved personligt fremmøde eller på anden måde.
 Private har desuden adgang til i en række tilfælde selv at  

 foretage registrering eller offentliggørelse via styrelsens  

 internetløsninger.
Styrelsens sagsbehandling af andre myndigheders anmeldelser  

 og anden indsendelse af oplysninger, registreringer og offentliggørelser i  

 Erhvervs- og Selskabsstyrelsens systemer er ligeledes omfattet.
Det gælder  

 f.eks. myndighedernes registrering af stamdata i Det Centrale  

 Virksomhedsregister,  

 som føres i Erhvervs- og Selskabsstyrelsen, og politiets oprettelse af  

 næringsbreve  

 som restauratør og hotelvært i Næringsbasen.
Derimod er sagsbehandling i forbindelse med de sekretariatsopgaver,  

 som styrelsen varetager for en række klagenævn og andre nævn og råd, ikke  

 omfattet af dette lovforslag.
Det gælder sekretariatsopgaver for  

 Erhvervsankenævnet,  

 Konkurrenceankenævnet, Ankenævnet for udbud, Fondsrådet, Revisortilsynet,  

 Revisorkommissionen og Landsbevillingsnævnet m.fl.
Styring af brugerrettigheder og digital formidling af  

 oplysninger via Virk.dk til andre myndigheder er heller ikke omfattet.
Det  

 gælder, uanset om opgaven varetages med hjemmel i lovgivningen, som det i dag  

 er tilfældet med formidling af oplysninger fra virksomhederne til kommunerne  

 med hjemmel i Arbejdsdirektoratets bekendtgørelse om digital kommunikation  

 m.v.  

 i sager om syge- og barselsdagpenge.
Såfremt det ved en eventuel fremtidig  

 opgave på Virk.dk vil være relevant at lade bestemmelserne i nærværende  

 lovforslag gælde, vil det kræve en udtrykkelig regel herom.
I forhold til skatte- og afgiftslovgivningen fremgår det af  

 bestemmelsen, at forslaget alene vil finde anvendelse på fremgangsmåde og  

 sagsbehandling af de anmeldelser og registreringer, der foretages hos  

 Erhvervs-  

 og Selskabsstyrelsen.
Forslaget berører således ikke fremgangsmåde og  

 sagsbehandling i told- og skatteforvaltningen, ligesom det ikke ændrer på, at  

 enhver registrering efter skatte- og afgiftslovene sker i told- og  

 skatteforvaltningens systemer og er til brug for told- og  

 skatteforvaltningens  

 opkrævning af skatter og afgifter.
Pligten til at blive registreret efter  

 skatte- og afgiftslovgivningen fremgår således fortsat af skatte- og  

 afgiftslovgivningen.
Til § 2 I bestemmelsen  

 foreslås,  

 at Erhvervs- og Selskabsstyrelsen af anmelderen og af den, som sagen angår,  

 kan  

 forlange at få de oplysninger, som er nødvendige for, at styrelsen kan tage  

 stilling til, om lovgivningens betingelser for anmeldelse, registrering og  

 offentliggørelse er overholdt.
Styrelsen kan således på hvert enkelt  

 lovområde  

 forlange de oplysninger, der er nødvendige for at vurdere, om kravene til  

 anmeldelse, registrering og offentliggørelse er opfyldt.
 Kredsen af personer, som styrelsen kan kræve oplysninger  

 af, er i den enkelte sag begrænset til den, som sagen angår  typisk en  

 enkeltperson,  

 de fuldt ansvarlige deltagere i en virksomhed eller bestyrelsen og  

 direktionen  

 i et selskab m.v. (juridiske personer)  samt den, som har anmeldt  

 sagen, hvis  

 dette er en person uden for den nævnte kreds.
Der kan ikke indhentes oplysninger, hvis dette vil være i  

 strid med retten til ikke at inkriminere sig selv m.v. i retssikkerhedslovens  

 kapitel 4. Ligeledes vil der fortsat skulle indhentes samtykke, før en  

 oplysning meddeles Erhvervs- og Selskabsstyrelsen, hvis et sådant samtykke er  

 påkrævet efter anden lovgivning.
Dette gælder f.eks. ved indhentelse af  

 straffeattest fra kriminalregistret.
Den lovgivning, som kan danne grundlag for styrelsens  

 vurdering, er lovgivningen i bred forstand.
Dette kan udover betingelser, der  

 følger direkte af lovteksten på det pågældende lovområde, også omfatte  

 betingelser,  

 som følger af bekendtgørelse på det pågældende lovområde.
Disse betingelser  

 varierer afhængigt af, hvilket lovområde der er tale om.
For aktie- og  

 anpartsselskaber kan styrelsen f.eks. kræve bevis for, at en beslutning, der  

 anmeldes efter aktieselskabsloven eller anpartsselskabsloven, er vedtaget i  

 overensstemmelse med selskabets vedtægter.
Derimod kan der ikke kræves bevis  

 for overholdelse af vedtægterne, hvis selskabet anmeldes til registrering for  

 pligter efter skatte- og afgiftslovene, eksempelvis moms og A-skat.
 På de lovområder, hvor der i dag ikke findes en tilsvarende  

 udtrykkelig hjemmel, vil den foreslåede bestemmelse skabe den fornødne  

 udtrykkelige hjemmel til, at styrelsen kan forlange at få de oplysninger, der  

 er nødvendige for, at styrelsen kan tage stilling til, om lovgivningens  

 betingelser for anmeldelse, registrering og offentliggørelse er overholdt.  

 Dette vil for eksempel gælde styrelsens behandling af sager efter skatte- og  

 afgiftslovene og på de fleste områder, der vedrører liberale erhverv og  

 næringsret, for eksempel lov om statsautoriserede og registrerede revisorer,  

 lov om translatører og tolke, lov om omsætning af fast ejendom og lov om  

 detailsalg fra butikker m.v.
På de lovområder, hvor der i dag er en tilsvarende  

 udtrykkelig hjemmel, tilsigtes det ikke, at der skal ske nogen ændring i  

 retstilstanden.
I dag findes der en lignende bestemmelse i alle  

 selskabslovene,  

 i hvidvaskloven, i Lov om Det Centrale Virksomhedsregister m.fl.
Hvor man i  

 de  

 pågældende love har fastsat sanktioner, særlige håndhævelsesmidler  

 (eksempelvis  

 tvangsbøder) eller andre retsfølger (f.eks. tvangsopløsning) i tilfælde af,  

 at  

 oplysningspligten i forbindelse med anmeldelse og registering ikke  

 overholdes, finder  

 disse sanktioner m.v. uændret anvendelse.
Øvrige hjemler til andre former form kontrolprocedurer i  

 andre af styrelsens love, som ikke vedrører lovgivningens betingelser for  

 anmeldelse, registrering og offentliggørelse, berøres heller ikke af den  

 foreslåede bestemmelse.
Det gælder eksempelvis hjemler, der giver styrelsen  

 videregående kontrolbeføjelser, f.eks. for at imødegå misbrug af en  

 tilskudsordning som hjemmeserviceordningen.
En sag i styrelsen starter typisk med en anmeldelse fra en  

 virksomhed eller privatperson med oplysninger, der søges registreret eller  

 offentliggjort i styrelsen.
Somme tider kan en sag også startes på initiativ  

 fra styrelsen for at påse, at lovgivningen, der ligger til grund for en  

 registrering eller offentliggørelse, er overholdt.
Der kan også være tale om  

 en  

 kombination, for eksempel hvor en direktør eller et bestyrelsesmedlem  

 anmelder  

 sin fratrædelse i et selskab, der herefter ikke længere lever op til  

 lovgivningens krav til ledelsen i et selskab.
Erhvervs- og Selskabsstyrelsen  

 vil da starte en sag for at få selskabet til at efterleve lovgivningens krav  

 eller tage skridt til at få selskabet tvangsopløst som foreskrevet i  

 selskabslovene.
Til § 3 I  

  

 stk. 1  

  

 foreslås en udtrykkelig regel om registreringsnægtelse, hvis det anmeldte  

 ikke  

 er i overensstemmelse med lovgivningen.
Lovgivningen skal forstås i bred  

 forstand som i den foreslåede § 2 og i overensstemmelse med muligheden  

 for  

 at bruge oplysninger på tværs af styrelsens kompetenceområder, jf.  

 lovforslagets  

 § 4.
 Ved siden af reglen gælder uændret den praksis, at  

 styrelsen bl.a. ud fra en vurdering af risikoen for rettighedstab for de  

 berørte parter tager stilling til, om en sag skal registreres eller  

 registrering nægtes, eller om sagen skal sættes i bero og afvente domstolens  

 afgørelse.
I  

  

 stk. 2  

  

 foreslås,  

 at styrelsen kan fastsætte en frist til berigtigelse af det anmeldte forhold,  

 hvis dette ikke kan registreres.
Styrelsen kan således, som et alternativ til  

 registreringsnægtelse efter stk. 1, fastsætte en frist til berigtigelse  

 af  

 det anmeldte forhold.
Dette forudsætter dog, at det efter lovgivningen er  

 muligt at berigtige det omtalte forhold.
Eksempelvis kan overskridelse af  

 visse  

 anmeldelsesfrister i aktieselskabsloven, bl.a. for stiftelse,  

 fondsaktieemission og kapitalnedsættelse, ikke berigtiges.
Er der derimod  

 tale  

 om mindre fejl, for eksempel et manglende bilag til anmeldelsen, fastsættes  

 der  

 frist til berigtigelse.
Sker berigtigelse ikke inden den fastsatte frist,  

 nægtes registrering.
Desuden foreslås i  

  

 stk. 3  

  

 ,  

 at anmelderen skal have skriftlig meddelelse om nægtelse af registrering og  

 grunden hertil.
Der tilsigtes herved ingen videregående forpligtelse end,  

 hvad  

 der følger af forvaltningslovens §§ 22 og 24.
Bestemmelser som de foreslåede findes med tilsvarende  

 indhold i selskabslovgivningen, jf. aktieselskabslovens § 157,  

 anpartsselskabslovens  

 § 73, lov om visse erhvervsdrivende virksomheder § 13 og lov om  

 erhvervsdrivende  

 fonde § 55. I praksis anvendes reglerne på alle styrelsens områder,  

 fordi  

 der efter forholdets natur ikke kan ske registrering, hvis ikke kravene i  

 lovgivningen er overholdt.
Bestemmelsen foreslås fremover at gælde generelt  

 for  

 alle styrelsens registreringsområder, herunder også styrelsens behandling af  

 sager efter skatte- og afgiftslove.
 Den foreslåede bestemmelse ændrer ikke på bestemmelser i  

 lovgivningen, der giver styrelsen mulighed for at pålægge tvangsbøder i  

 anmeldelses- og registreringssager, for at få personer eller virksomheder til  

 at efterkomme de pligter, der ifølge loven eller bestemmelser fastsat i  

 medfør  

 af loven påhviler dem i forhold til Erhvervs- og Selskabsstyrelsen.
Til § 4 Bestemmelsen indeholder en præcisering af, hvilke  

 oplysninger Erhvervs- og Selskabsstyrelsen kan anvende på tværs af styrelsens  

 kompetenceområder.
 I  

  

 stk. 1  

  

 foreslås det præciseret, at oplysninger, som er anmeldt, registreret eller  

 offentliggjort hos Erhvervs- og Selskabsstyrelsen inden for et bestemt  

 kompetenceområde, kan anvendes i styrelsens sagsbehandling inden for alle  

 styrelsens kompetenceområder, herunder til intern registersamkøring og  

 sammenstilling af oplysninger i kontroløjemed.
Bestemmelsen fastsætter, at styrelsen i sin sagsbehandling  

 kan anvende de oplysninger, som styrelsen i forvejen er bekendt med, hvis  

 inddragelse af oplysningen opfylder de forvaltningsretlige krav om relevans  

 og  

 saglighed m.v. i forhold til den pågældende sag, jf. dog den foreslåede  

 begrænsning i stk. 2. Dette er det almindelige udgangspunkt i  

 forvaltningsretten, hvilket blandt andet sikrer mod unødig forlængelse af  

 sagsbehandlingstiden  

 som følge af, at der stilles overflødige oplysningskrav over for borgerne.  

 Det  

 er endvidere en del af en myndigheds forvaltningsretlige pligt at søge en sag  

 tilstrækkeligt oplyst, før der træffes afgørelse.
Styrelsen kan således i  

 forbindelse med sin sagsbehandling inddrage relevante oplysninger, som  

 allerede  

 findes i styrelsen, uanset om disse oplysninger er anmeldt til registrering  

 uden at være offentliggjort, eller oplysningerne er offentliggjort.
Medarbejderne i Erhvervs- og Selskabsstyrelsen vil alene  

 blive autoriserede til at have adgang til oplysninger, der principielt kan  

 være  

 brug for i deres arbejde.
Der tilsigtes således ingen fravigelse af  

 persondatalovens  

 og sikkerhedsbekendtgørelsens regler ved den i bestemmelsen beskrevne adgang  

 til oplysninger.
Det vil også være muligt for styrelsen på egen foranledning  

 at rejse en sag i henhold til en lovgivning, som styrelsen administrerer, på  

 baggrund af sådanne oplysninger.
Eksempelvis følger det af  

 aktieselskabsloven,  

 at et selskab skal vælge en revisor, hvis selskabet er omfattet af  

 revisionspligt efter årsregnskabsloven eller anden lovgivning, eller hvis  

 generalforsamlingen i øvrigt beslutter, at selskabet skal vælge en revisor.  

 Selskabets  

 valg af revisor skal anmeldes til og registreres i Erhvervs- og  

 Selskabsstyrelsen.
Det følger samtidig af lov om statsautoriserede og  

 registrerede revisorer og årsregnskabsloven, at en virksomhed eller person,  

 der  

 ikke står i revisorregistret Revireg, ikke kan vælges som revisor for en  

 virksomhed, der er omfattet af krav om revision.
Ved anmeldelse af revisor  

 efter aktieselskabsloven vil bestemmelsen give styrelsen klar hjemmel til at  

 kunne bruge oplysningerne i Revireg i sagsbehandlingen, der sker efter  

 aktieselskabsloven.
 Såfremt en sådan eller tilsvarende anvendelse af  

 offentliggjorte oplysninger fra Revireg eller andre af styrelsens registre  

 efter persondataloven kan betragtes som en samkøring af registre i  

 kontroløjemed, skal bestemmelsen sikre den fornødne udtrykkelige lovhjemmel  

 hertil.
Det bemærkes, at bestemmelsen giver styrelsen mulighed for,  

 men ikke pligt til, at foretage sådanne samkøringer.
Styrelsen har således  

 heller ikke pligt til at rejse sager eller foretage samkøringer på baggrund  

 af  

 henvendelser fra tredjemand.
Der tilsigtes ingen udvidelse af de formål, som styrelsen  

 lovligt kan varetage i sin sagsbehandling.
Formålet med en anvendelse af  

 oplysninger på tværs af styrelsens kompetenceområder skal ligge inden for de  

 hensyn,  

 som styrelsen i lovgivningen er pålagt at varetage.
Bestemmelsen giver  

 således  

 ikke grundlag for at varetage andre hensyn, for eksempel afsløring af socialt  

 bedrageri.
I  

  

 stk. 2  

  

 foreslås det, at fortrolige og følsomme oplysninger samt oplysninger om andre  

 rent private forhold udelukkende kan anvendes i sagsbehandlingen inden for  

 det  

 samme kompetenceområde, som oplysningerne er indhentet til brug for,  

 medmindre  

 andet følger af anden lovgivning.
Den foreslåede bestemmelse giver således  

 ikke  

 grundlag for registersamkøring eller sammenstilling i kontroløjemed af  

 fortrolige eller følsomme oplysninger, og bestemmelsen tilsigter ikke at  

 ændre  

 på, hvilke ansatte i styrelsen der har adgang til fortrolige og følsomme  

 oplysninger.
Fortrolige og følsomme oplysninger samt oplysninger om  

 andre rent private forhold kan f.eks. være oplysninger om uddannelse og straf  

 i  

 forbindelse med lovgivningen om næringsbreve til fødevarebutikker og  

 restaurationer,  

 registrering efter hvidvaskloven eller optagelse i hjemmeserviceordningen.  

 Sådanne oplysninger kan som udgangspunkt kun anvendes inden for det  

 kompetenceområde, som oplysningerne umiddelbart er indhentet til brug for,  

 f.eks. hjemmeserviceområdet.
De samme oplysninger vil således ikke  

 umiddelbart  

 kunne bruges i forbindelse med en ansøgning om registrering som f.eks.  

 ejendomsmægler.
 Hvis det er relevant for en sag at inddrage fortrolige og  

 følsomme oplysninger om f.eks. straf, vil disse oplysninger skulle indhentes  

 separat for denne sag, med et udtrykkeligt samtykke fra ansøgeren, medmindre  

 det efter anden lovgivning er muligt at anvende de pågældende oplysninger  

 uden  

 et sådant samtykke.
 Forvaltningslovens og persondatalovens muligheder for at  

 behandle fortrolige og følsomme oplysninger uden udtrykkeligt samtykke fra  

 den  

 registrerede finder således anvendelse.
I lov om Det Centrale Virksomhedsregister er det endvidere  

 forudsat, at offentlige myndigheders sagsbehandling og registrering skal tage  

 udgangspunkt i de stamdata, som findes i Det Centrale Virksomhedsregister.  

 Oplysninger om CPR-nummer og adresse, som hentes fra registret, kan derfor  

 bruges på tværs af alle lovområder uden yderligere hjemmel end bestemmelserne  

 i  

 lov om Det Centrale Virksomhedsregister.
Personers CPR-nummer offentliggøres  

 aldrig, men anvendes internt i styrelsens systemer for at sikre  

 identifikation  

 af de registrerede personer, således at personer ikke forveksles ved  

 navnesammenfald m.v.
Til § 5 Bestemmelsen vedrører Erhvervs- og Selskabsstyrelsens  

 opdatering af oplysninger og en mulighed for i denne forbindelse at kunne  

 frigøre virksomheder og enkeltpersoner fra unødige forpligtelser til at  

 foretage anmeldelser om samme forhold flere gange, fordi de samme oplysninger  

 skal anmeldes efter flere forskellige lovgivninger.
 I  

  

 stk. 1  

  

 foreslås,  

 at når Erhvervs- og Selskabsstyrelsen i henhold til lovgivningen modtager  

 oplysninger  

 om en person eller virksomhed, som er omfattet af denne lov, kan styrelsen  

 anvende  

 de modtagne oplysninger til opdatering af tilsvarende oplysninger, der i  

 henhold til lovgivningen er registreret eller offentliggjort i styrelsen om  

 den  

 pågældende person eller virksomhed.
Regler om ajourføring af eksisterende registreringer findes  

 i persondatalovens § 5, stk. 4, som også omhandler pligt til at  

 foretage den fornødne kontrol for at sikre, at der ikke behandles urigtige  

 eller vildledende oplysninger.
Persondatalovens § 5, stk. 4, gælder  

 imidlertid kun personoplysninger, herunder oplysninger om  

 enkeltmandsvirksomheder.
Den foreslåede bestemmelse præciserer, at Erhvervs-  

 og  

 Selskabsstyrelsen kan ajourføre de i styrelsen registrerede oplysninger,  

 uanset  

 om det er person- eller virksomhedsoplysninger.
Ajourføringen skal ske på  

 baggrund af de senest modtagne oplysninger om det samme forhold, uanset om de  

 pågældende oplysninger er registreringspligtige i styrelsen efter flere  

 forskellige lovgivninger, og de senest modtagne oplysninger kun er modtaget i  

 henhold til en enkelt af disse lovgivninger.
Styrelsen skal kun registrere oplysninger  og dermed  

 ajourføre allerede registrerede oplysninger  når de er modtaget i  

 overensstemmelse med kravene i en af de lovgivninger, som styrelsen  

 registrerer  

 efter.
Det sker eksempelvis, når anmeldere registrerer på egen hånd via  

 internettet (www.letnok.dk, www.webreg.dk, www.revireg.dk,  

 www.naeringsbasen.dk  

 samt selvbetjeningsløsningen til søndagsåbent på styrelsens hjemmeside,  

 www.eogs.dk). Endvidere kan oplysninger modtages på anmeldelsesblanketter  

 indsendt til sagsbehandling i styrelsen eller ved andre skriftlige og i visse  

 tilfælde mundtlige henvendelser, der handler om registrering.
Det gælder i  

 alle  

 tilfælde, hvor en anmelder afgiver oplysninger i en sag om registrering,  

 uanset  

 hvordan oplysningerne afgives, at anmelderen indestår over for Erhvervs- og  

 Selskabsstyrelsen for, dels at anmeldelsen henholdsvis registreringen via  

 internettet er lovligt foretaget, herunder at der foreligger behørig fuldmagt  

 til at indgive anmeldelse eller foretage registrering, og dels at dokumenter  

 indsendt sammen med anmeldelsen er gyldige.
Endelig kan oplysninger være  

 modtaget fra andre offentlige myndigheder, herunder via CPR-registret.
Ajourføring af oplysninger efter bestemmelsen vil kun kunne  

 foretages, hvor der er tale om helt identiske typer af oplysninger, og hvor  

 der  

 ikke er nogen afgørende forskel på de forskellige loves forståelse af, hvad  

 oplysningen dækker over.
Eksempelvis kan der være forskel på, hvad der  

 skatteretligt forstås ved en »virksomhedsadresse«, og hvad der  

 selskabsretligt  

 forstås ved en »hjemstedsadresse«.
Oplysninger om ændringer i en  

 virksomhedsadresse, der modtages efter skatte- og afgiftslovene, vil derfor  

 ikke nødvendigvis kunne anvendes til en ajourføring af selskabets  

 registrerede  

 hjemstedsadresse og omvendt.
Ligeledes vil ajourføring af en oplysning kræve, at  

 eventuelle dokumentationskrav er opfyldt.
F.eks. kræver flytning af  

 selskabets  

 adresse til en ny hjemstedskommune efter selskabslovene en vedtægtsændring,  

 og  

 en vedtægtsændring forudsætter en generalforsamlingsbeslutning for at være  

 gyldig.  

 Der skal derfor sammen med anmeldelsen indsendes nye vedtægter og en kopi af  

 protokollatet fra den generalforsamling, hvor beslutningen blev truffet.  

 Efter  

 skatte- og afgiftslovene skal den nye adresse derimod blot anmeldes for at  

 kunne  

 blive registreret.
De typer af registreringspligtige oplysninger, der vil  

 blive omfattet af bestemmelsen, er dels virksomhedsoplysninger om f.eks.  

 virksomhedsform, virksomhedsnavn, CVR-nummer, virksomhedsadresse eller  

 hjemstedsadresse,  

 dels personoplysninger, der i forvejen i lovgivningen er underlagt lovkrav om  

 offentliggørelse.
Det gælder navn, adresse og stilling for fuldt ansvarlige  

 deltagere, og i selskaber med begrænset ansvar de samme oplysninger for  

 stiftere samt direktører og bestyrelsesmedlemmer eller tilsvarende  

 ledelsesmedlemmer.
Ingen af disse personoplysninger er fortrolige eller  

 følsomme oplysninger eller oplysninger om andre rent private forhold i  

 henhold  

 til persondataloven.
Oplysningerne er suppleret af oplysning om CPR-nummer,  

 der  

 dog ikke offentliggøres.
Bestemmelsen i stk. 1 har betydning for pligten til at  

 foretage anmeldelse efter de forskellige love, som styrelsen registrerer  

 oplysninger på baggrund af.
I det omfang styrelsen ajourfører  

 registreringspligtige oplysninger efter stk. 1, vil det således være  

 unødigt byrdefyldt at opretholde en pligt efter anden lovgivning til at  

 anmelde  

 de samme ændringer i de pågældende oplysninger.
En byrdelettelse er blevet  

 mere  

 påtrængende i løbet af de senere år, hvor en række nye registreringsopgaver  

 er  

 placeret i styrelsen.
Ofte er det forvirrende for de omfattede virksomheder  

 og  

 personer, at det skal være nødvendigt at anmelde den samme oplysning til den  

 samme styrelse flere gange, fordi den pågældende oplysningspligt følger af  

 flere forskellige lovgivninger.
For eksempel skal et revisionsaktieselskab i  

 dag anmelde ændringer i selskabets navn og adresse til styrelsen i medfør af  

 såvel  

 aktieselskabsloven, lov om statsautoriserede og registrerede revisorer samt  

 en  

 række skatte- og afgiftslove.
Det betyder, at der i dag må foretages tre  

 anmeldelser.
Virksomheder og personer, der skal anmelde en oplysning til  

 styrelsen, forventer, at én anmeldelse er tilstrækkelig, selv om oplysningen  

 skal anmeldes efter flere lovgivninger.
 For at sikre en sådan byrdelettelse og for at undgå tvivl  

 hos virksomheder og personer om, hvilke forhold styrelsen selv opdaterer på  

 et  

 givent tidspunkt, og hvilken betydning det har for anmeldelsespligten efter  

 de  

 forskellige love, foreslås det i  

  

 stk. 2  

  

 ,  

 at styrelsen fastsætter regler om sådanne opdateringer af oplysninger efter  

 stk. 1.
Den foreslåede bestemmelse giver Erhvervs- og  

 Selskabsstyrelsen mulighed for i bekendtgørelse at fastsætte regler, der dels  

 fastlægger omfanget af opdateringer af oplysninger efter stk. 1, dels  

 fritager  

 personer og virksomheder fra konkret overlappende anmeldelsespligter i  

 lovgivningen.
Det forudsættes, at sådanne regler fastsættes i det videst  

 mulige  

 omfang, styrelsen har teknisk mulighed for at foretage opdateringer,  

 eksempelvis  

 i takt med, at styrelsens nye it-arkitektur bliver implementeret.
Til § 6 I bestemmelsen foreslås, at Erhvervs- og Selskabsstyrelsen  

 kan give adgang til offentligt tilgængelige oplysninger og dokumenter om  

 virksomheder  

 og personer  

  

 samlet.
Dette gælder uanset,  

 om oplysningerne og dokumenterne er modtaget i styrelsen i henhold til flere  

 love.
Den foreslåede bestemmelse regulerer således alene måden, hvorpå der  

 kan  

 gives adgang til offentligt tilgængelige oplysninger.
Bestemmelsen ændrer ikke på, hvilke oplysninger og  

 dokumenter der skal offentliggøres, og hvilke oplysninger og dokumenter, der  

 er  

 offentligt tilgængelige hos styrelsen.
Bestemmelsen indeholder således ikke  

 en  

 særskilt hjemmel til at registrere og opbevare oplysninger.
Bestemmelsen  

 ændrer  

 heller ikke på betingelserne for at få adgang til oplysningerne, herunder  

 gebyrbetaling og krav til anvendelse af selvbetjeningsløsninger, som fremgår  

 af  

 lovgivningen.
Med »offentligt tilgængelige oplysninger og dokumenter«  

 menes både oplysninger m.v., som er offentliggjort af styrelsen i henhold til  

 lovgivningen, og oplysninger m.v., der ikke offentliggøres, men som er  

 offentligt  

 tilgængelige i styrelsen i henhold til lovgivningen.
Det drejer sig for  

 eksempel om data, der er registreret om en virksomhed (navn, adresse, branche  

 m.v.), udøvere af liberale erhverv (f.eks. revisorer), dokumenter som ligger  

 til grund for en registrering (f.eks. generalforsamlingsprotokol) og øvrige  

 offentligt tilgængelige dokumenter (f.eks. årsrapporter).
Brugerne kan i dag få adgang til offentligt tilgængelige  

 oplysninger og dokumenter  eller udtræk heraf - enten ved henvendelse  

 til  

 styrelsen eller via en selvbetjeningsløsning på  

 www.cvr.dk.  

 Her er det i dag muligt at finde CVR-registrets stamoplysninger om  

 virksomheder  

 og få separate rapporter om forretningssteder og oplysninger, som er  

 registreret efter selskabslovene.
Endvidere kan brugerne på underliggende  

 sider  

 søge oplysninger om udøvere af liberale erhverv m.v.
Brugerne må derefter  

 selv  

 foretage en eventuel sammenstilling af oplysningerne fra de forskellige sider  

 og separate rapporter.
Dette kan f.eks. være relevant, hvis en bruger ønsker  

 at  

 få samlede oplysninger om en revisionsvirksomhed, der er organiseret som et  

 aktieselskab.
Med forslaget bliver det muligt at give adgang til  

 offentligt tilgængelige oplysninger og dokumenter - eller udtræk heraf - på  

 tværs af styrelsens lovområder.
Brugerne vil derved få mulighed for helt  

 eller  

 delvist at foretage samlede udtræk af offentligt tilgængelige oplysninger og  

 dokumenter om den pågældende virksomhed efter brugerens behov.
Den foreslåede  

 bestemmelse indeholder ikke en pligt til, men alene en mulighed for, at  

 styrelsen kan tilbyde brugerne oplysninger m.v. på tværs af lovområder.  

 Sammenstillingen af offentligt tilgængelige oplysninger og dokumenter i  

 selvbetjeningsløsninger vil f.eks. kræve betydelige tekniske ændringer i  

 styrelsens it-system og vil kun blive udviklet i det omfang, det vurderes at  

 bidrage til et større overblik for brugeren.
 Efter persondataloven skal der inden en samlet udlevering  

 af oplysninger og dokumenter foretages en konkret vurdering af, dels om  

 sammenstillingen af oplysningerne i det enkelte tilfælde kan ændre eventuelle  

 personoplysningers karakter fra ikke-følsomme til følsomme, dels om  

 persondatalovens regler om behandling af følsomme oplysninger i givet fald er  

 overholdt.
Den foreslåede bestemmelse giver hjemmel til, at Erhvervs-  

 og Selskabsstyrelsen kan give adgang til offentligt tilgængelige oplysninger  

 og  

 dokumenter samlet, uden først at foretage en sådan konkret vurdering.
Med  

 forslaget tilsigtes således en fravigelse af de materielle  

 videregivelsesregler  

 i persondatalovens § 8.
Den foreslåede bestemmelse skal ses i sammenhæng med, at de  

 personoplysninger, som er relevante for anvendelsen af bestemmelsen, i sig  

 selv  

 ikke er følsomme, og at der er tale om erhvervsmæssige oplysninger, som er  

 omfattet af lovkrav om, at de pågældende oplysninger og dokumenter er  

 offentligt tilgængelige.
Når en bruger kan få udleveret offentligt  

 tilgængelige  

 oplysninger om den samme person fra flere lovområder hver for sig, kan  

 brugeren  

 altid selv sammenholde de udleverede oplysninger.
Det vil således være et  

 rent  

 formalistisk og forsinkende krav, hvis der ikke kan gives adgang til de  

 ønskede  

 oplysninger samlet.
Interessen i at kunne få adgang til de offentligt  

 tilgængelige oplysninger samlet overstiger således klart hensynet til, at  

 adgangen ikke må gives samlet.
Hertil kommer, at det er hensynet til gennemsigtighed og  

 indsigt i virksomhedernes forhold, som er det bærende hensyn bag kravet i de  

 enkelte love om, at de pågældende oplysninger og dokumenter er offentligt  

 tilgængelige.
En samlet adgang til offentligt tilgængelige oplysninger vil  

 understøtte muligheden for, at offentligheden kan få en sådan indsigt i og  

 danne sig et samlet overblik over virksomhedernes forhold.
Den  

 samfundsmæssige  

 interesse, der ligger bag kravet i de enkelte love om, at de pågældende  

 oplysninger og dokumenter er offentligt tilgængelige, tilsiger således, at de  

 pågældende oplysninger m.v. kan udleveres samlet.
Det har endvidere  

 formodningen imod sig, at ikke-følsomme oplysninger, som i forvejen er  

 offentligt tilgængelige, skulle blive følsomme ved at blive udleveret sammen  

 med andre ikke-følsomme oplysninger.
Ved udlevering af oplysninger og dokumenter, herunder via  

 selvbetjeningsløsningen, vil der blive taget højde for, at der ikke gives  

 adgang til oplysninger m.v., som er undtaget fra aktindsigt.
Den foreslåede  

 bestemmelse  

 giver således bl.a. ikke adgang til offentliggørelse af oplysninger om  

 strafbare forhold.
Hvis der helt undtagelsesvis i et enkeltstående tilfælde er  

 særligt beskyttelsesværdige hensyn at tage til en registreret person, kan  

 styrelsen efter anmodning fra den pågældende konkret undtage oplysninger fra  

 det, der bliver offentliggjort eller givet adgang til om personen, jf.  

 persondatalovens § 35. Et særligt beskyttelsesværdigt hensyn vil f.eks.  

 være, hvis en person efter politiets vurdering kan være i fare, hvis  

 personens  

 navn og adresse offentliggøres.
Der foreligger derimod ikke et  

 beskyttelsesværdigt  

 hensyn, hvis en person ønsker at undgå henvendelser fra utilfredse kunder  

 eller  

 kreditorer.
Hvis styrelsen ikke efterkommer den pågældendes anmodning om  

 hemmeligholdelse, kan afgørelsen indbringes for Datatilsynet efter reglerne i  

 persondataloven.
Til § 7 Det foreslås i bestemmelsens  

  

 stk. 1  

  

 , at klager over de af Erhvervs- og Selskabsstyrelsens  

 afgørelser, som er omfattet af denne lov, som udgangspunkt kan indbringes for  

 Erhvervsankenævnet, og at fristen for indbringelse for Erhvervsankenævnet er  

 4  

 uger efter, at afgørelsen er meddelt den pågældende.
 I bestemmelsens  

  

 stk. 2  

  

 undtages afgørelser, der alene er begrundet i overskridelse af frister  

 fastsat  

 i henhold til forslagets § 3, stk. 2. Disse afgørelser skal således  

 ikke  

 kunne indbringes for anden administrativ myndighed.
De omfattede afgørelser i denne bestemmelse skal forstås  

 som afgørelser truffet af Erhvervs- og Selskabsstyrelsen i henhold til dette  

 lovforslag eller love omfattet af dette lovforslag, og der er udelukkende  

 tale  

 om afgørelser om anmeldelse, registrering og offentliggørelse.
Andre  

 afgørelser  

 truffet efter andre love indenfor styrelsens kompetenceområde vil ikke være  

 omfattet af denne bestemmelse, jf. tillige bemærkningerne til den foreslåede  

 § 1.
Udgangspunktet om, at klage over styrelsens afgørelser skal  

 indbringes for Erhvervsankenævnet, går igen på tværs af de lovgivninger, som  

 administreres af Erhvervs- og Selskabsstyrelsen, dog med forskellige  

 undtagelser  

 i de enkelte love.
Erhvervsankenævnet er nedsat ved lov nr. 858 af 23.  

 december  

 1987 om Industriministeriets Erhvervsankenævn, som senest ændret ved lov nr.  

 427 af 6. juni 2002. Loven indeholder blandt andet regler om gebyr for  

 prøvelse  

 af afgørelser ved nævnet.
Den foreslåede § 7 har alene udfyldende virkning.
Det  

 betyder bl.a., at afgørelser om fristoverskridelser på eksempelvis  

 revisorlovområdet  

 kan indbringes for Erhvervsankenævnet efter § 18 i lov om  

 statsautoriserede og registrerede revisorer.
Den foreslåede bestemmelse er  

 således kun relevant, hvis lovgivningen ingen bestemmelser har om  

 klageadgang.  

 Det betyder for eksempel, at styrelsens afgørelser efter skatte- og  

 afgiftslovene  

 vil kunne indbringes for Erhvervsankenævnet, da der i disse love ikke findes  

 bestemmelser om klageadgang for afgørelser truffet af Erhvervs- og  

 Selskabsstyrelsen.  

 For afgørelser om registrering truffet af told- og skatteforvaltningen finder  

 skatte- og afgiftslovenes regler om klage uændret anvendelse.
For de afgørelser, hvor bestemmelsen finder anvendelse,  

 indebærer forslaget, at der ikke er klageadgang til Økonomi- og  

 Erhvervsministeriet.
For afgørelser gælder det dog generelt, at der kan ske  

 prøvelse ved domstolene.
Til §§ 8 og 9 Det følger af en række af de gældende skatte- og  

 afgiftslove, at de omfattede virksomheder skal registreres hos told- og  

 skatteforvaltningen.
Anmeldelse til registrering skal i sådanne tilfælde  

 indsendes  

 til Erhvervs- og Selskabsstyrelsen, som siden 2004 er indgang for al  

 virksomhedsregistrering.
Med anmeldelse og registrering menes også ændringer  

 i  

 de registrerede forhold, herunder ophør.
I nogle sager foretager Erhvervs- og Selskabsstyrelsen  

 registrering af de modtagne anmeldelser i told- og skatteforvaltningens  

 systemer.
I sager, der kræver egentlig skatte- og afgiftsfaglig kompetence,  

 videresender Erhvervs- og Selskabsstyrelsen anmeldelserne til told- og  

 skatteforvaltningen, som derefter foretager registreringen.
Denne opgavefordeling har siden 2004 haft hjemmel i en  

 tekstanmærkning til finansloven og er i dag udmøntet i tre bekendtgørelser  

 med  

 hjemmel heri samt samarbejdsaftale imellem myndighederne.
Det drejer sig om  

 følgende bekendtgørelser:
   

 	  

 Bekendtgørelse nr.  

 414 af 3. juni 2004 om virksomhedsregistrering  overførsel af opgaver  

 fra  

 skatteministeren til økonomi- og erhvervsministeren.
   

 	  

 Bekendtgørelse nr.  

 508 af 10. juni 2004 om virksomhedsregistrering i en række skatte- og  

 afgiftslove.
   

 	  

 Bekendtgørelse nr.  

 860 af 10. august 2006 om anvendelse, registrering, gebyr samt  

 offentliggørelse  

 m.v. i Erhvervs- og Selskabsstyrelsen (anmeldelsesbekendtgørelsen).
Det foreslås med dette lovforslag, at hjemlen til at  

 udstede regler ved bekendtgørelse fremover placeres i §§ 8 og 9 i dette  

 lovforslag og i § 16 e i opkrævningsloven (dette lovforslags § 12).  

 Bestemmelserne i §§ 8 og 9, som omhandler henholdsvis indholdskrav og  

 formkrav, omtales nærmere nedenfor.
Vedrørende den foreslåede nye bestemmelse  

 i  

 opkrævningslovens § 16 e kan der henvises til lovforslagets § 12 og  

 bemærkningerne hertil.
De foreslåede ændringer indebærer ingen ændring i  

 opgavefordelingen.
Til § 8 Den foreslåede bestemmelse i  

  

 § 8  

  

 bemyndiger Erhvervs- og Selskabsstyrelsen til at fastsætte  

 regler om anmeldelse til Erhvervs- og Selskabsstyrelsen med henblik på  

 registrering efter skatte- og afgiftslovningen, jf. forslagets § 12.  

 Bemyndigelser af tilsvarende indhold findes på stort set alle styrelsens  

 andre  

 lovområder.
Med hjemmel heri er udstedt bekendtgørelse nr. 860 af 10. august  

 2006 om anmeldelse, registrering, gebyr samt offentliggørelse m.v. i  

 Erhvervs-  

 og Selskabsstyrelsen (anmeldelsesbekendtgørelsen), der fremover også vil have  

 hjemmel i dette lovforslag.
 Den foreslåede bestemmelse i § 8 skal sikre grundlaget  

 for Erhvervs- og Selskabsstyrelsens modtagelse af anmeldelser efter skatte-  

 og  

 afgiftslovgivningen og for at kræve tilstrækkelige oplysninger i  

 anmeldelserne  

 til, at der kan foretages registrering hos told- og skatteforvaltningen på de  

 pågældende områder.
 Det vil bl.a. være oplysning om virksomhedens navn,  

 adresse, driftsform, branche, regnskabsår, fuldt ansvarlige deltagere og  

 andre  

 generelle oplysninger samt de særlige oplysninger, som måtte være nødvendige  

 for det pågældende område inden for skatte- og afgiftslovgivningen.
 Eksempelvis kan nævnes, hvorvidt virksomheden indfører  

 eller fremstiller afgiftsbelagte varer, om virksomheden tidligere har udøvet  

 virksomhed,  

 som var registreret for handel med de pågældende varer, eller om virksomheden  

 eller dens indehaver ejer eller har et interessefællesskab med andre  

 virksomheder, der selvstændigt skal registreres for handel med de pågældende  

 varer.
Bestemmelsen giver endvidere hjemmel til at fastsætte  

 regler om administrative forhold som brug af blanket og regler om anmelders  

 indsendelse af anmeldelse på virksomhedens vegne.
Dette skal sikre et  

 grundlæggende  

 ens udgangspunkt for anmeldelser indsendt til Erhvervs- og Selskabsstyrelsen  

 uanset retsområde.
Med lovforslaget tilsigtes ingen ændring i de krav, der  

 allerede i dag findes på områderne.
Adgangen til at fastsætte bestemmelser  

 vil  

 som hidtil blive udnyttet i anmeldelsesbekendtgørelsen, hvor de nærmere krav  

 til dokumentation, og hvem der kan foretage anmeldelse m.v., er fastlagt for  

 såvel registreringen efter skatte- og afgiftslovgivningen som registreringen  

 af  

 selskaber og andre virksomheder med begrænset ansvar efter  

 selskabslovgivningen.
 Kravene til indholdet af anmeldelser til Erhvervs- og  

 Selskabsstyrelsen, som indebærer ændringer af myndighedernes fælles stamdata  

 i  

 Det Centrale Virksomhedsregister, vil således fortsat være samlet i  

 anmeldelsesbekendtgørelsen.  

 Det fastsatte indhold afspejler både kravene i lov om Det Centrale  

 Virksomhedsregister og de eventuelle yderligere krav i de enkelte love, som  

 der  

 sker anmeldelse efter.
Til § 9 Bestemmelserne om formkrav og anvendelse af elektroniske og  

 digitale løsninger skal sikre et grundlæggende ens udgangspunkt for  

 anmeldelser  

 indsendt til Erhvervs- og Selskabsstyrelsen uanset retsområde.
Bestemmelser  

 af tilsvarende  

 indhold findes bl.a. i selskabslovgivningen.
Den foreslåede bestemmelse i  

  

 stk. 1  

  

 fastsætter, at anmeldelser og eventuelle dokumenter i  

 forbindelse hermed kan være såvel i papirbaseret som i elektronisk form.  

 Dokumenterne er således retligt ligestillede uanset formen.
Det fremgår  

 endvidere af bestemmelsen, at Erhvervs- og Selskabsstyrelsen kan fastsætte  

 nærmere regler om underskriftsforhold, blandt andet for løbende at kunne  

 tilpasse reglerne til den teknologiske udvikling.
I  

  

 stk. 2  

  

 foreslås  

 det endvidere, at styrelsen kan fastsætte nærmere regler om elektronisk  

 indsendelse og datastruktur samt stille krav til de af brugeren anvendte  

 systemer.
Regler herom findes i dag i anmeldelsesbekendtgørelsen.
Stk. 3  

  

 indeholder et forslag om, at styrelsen kan lave internetbaserede  

 registreringsløsninger som alternativ til anmeldelser.
Sådanne løsninger  

 findes  

 i forvejen på dele af selskabsregistreringen og næringsbreve til  

 fødevarebutikker.
For så vidt angår registrering efter skatte- og afgiftslove  

 findes der ligeledes en internetbaseret registreringsløsning, Lynservice, på  

 hjemmesiden  

 www.webreg.dk.
Det er muligt at foretage ændringer af virksomhedens navn,  

 virksomhedsadresse og branchekode.
Det er desuden muligt at registrere import  

 og eksport, ligesom der kan afmeldes pligterne A-skat, AM-bidrag samt ATP.
Det er i dag ikke muligt at registrere start af virksomhed  

 på Lynservice, men med en særlig funktionalitet (onlinekonsulent) er det  

 muligt  

 digitalt at sende blanketter for start, ændring samt ophør.
Alle løsningerne  

 kræver digital signatur.
De omtalte blanketter findes i elektronisk form på  

 www.webreg.dk.
 Efter aftale med SKAT vil der kunne indføres flere digitale  

 løsninger.
Styrelsen kan i visse tilfælde på andre lovområder kræve,  

 at anmeldelse sker elektronisk.
Obligatorisk brug af internetløsning findes i  

 revisorregistret Revireg og ved afgivelse af erklæring om søndagsåbent efter  

 lukkeloven,  

 hvor indberetning ikke foretages af privatpersoner, men i begge tilfælde skal  

 ske ved en registreret eller statsautoriseret revisor som en særlig gruppe af  

 professionelle brugere.
 Desuden gives hjemmel til, at styrelsen kan fastsætte  

 nærmere regler for brugen af styrelsens it-system.
Der introduceres endvidere en generel sproglig  

 modernisering, idet »it-system« benyttes i stedet for »edb-system« og  

 »edb-informationssystem«,  

 som er anvendt i selskabsretlig lovgivning.
Hermed tilsigtes ingen  

 indholdsmæssig ændring.
Til § 10 I  

  

 stk. 1  

  

 foreslås,  

 at medmindre højere straf er forskyldt efter den øvrige lovgivning, straffes  

 med bøde den, der ikke opfylder sin oplysningspligt efter § 2, eller som  

 afgiver urigtige eller vildledende oplysninger i forbindelse med anmeldelse  

 eller registrering.
 For så vidt angår bestemmelsens første led vedrørende  

 overtrædelse af dette lovforslags § 2, kan der kun pålægges straf i form  

 af bøde, hvis den pågældende undlader at afgive en lovpligtig oplysning.  

 Bestemmelsens andet led giver hjemmel til at pålægge straf i form af bøde,  

 hvis  

 der afgives urigtige eller vildledende oplysninger, uanset om oplysningerne  

 er  

 lovpligtige eller afgives frivilligt.
 Bestemmelsen supplerer straffelovens §§ 162-164 og  

 296, hvor der findes regler om afgivelse af urigtige oplysninger til  

 offentlig  

 myndighed.
 Hvor man i lovgivningen har fastsat særlige  

 håndhævelsesmidler, eksempelvis tvangsbøder, finder disse uændret anvendelse.
I  

  

 stk. 2  

  

 gives der mulighed for at fastsætte regler om bødestraf i bekendtgørelser,  

 som  

 udstedes i medfør af loven, for overtrædelser af bestemmelser i  

 bekendtgørelserne.
Bødestraf vil eksempelvis blive foreskrevet for misbrug af  

 digitale selvbetjeningsløsninger, sådan som det allerede i dag er fastsat i  

 anmeldelsesbekendtgørelsen.
 I  

  

 stk. 3  

  

 gives  

 der mulighed for at pålægge selskaber m.v. (juridiske personer) straf for  

 overtrædelse af loven eller bestemmelser fastsat i medfør af loven.
Til § 11 I bestemmelsen fastsættes det, at loven træder i kraft den  

 1. januar 2008.
Til § 12 Det foreslås, at der indsættes en ny bestemmelse som  

  

 § 16 e i lov om opkrævning af skatter  

 og afgifter m.v. (opkrævningsloven). Bestemmelsen vil sammen med  

 forslagets  

 §§ 8 og 9 erstatte den hidtidige årlige hjemmelsbestemmelse i  

 finanslovens  

 tekstanmærkninger vedrørende overførsel af opgaver fra skatteministeren til  

 økonomi- og erhvervsministeren.
Det fremgår således af tekstanmærkning for Finansloven  

 2004, at »skatteministeren overdrager til økonomi- og erhvervsministeren  

 kompetencen til at træffe afgørelser og registrere i sager vedrørende  

 virksomhedsregistrering i en række skatte- og afgiftslove.
I sager, der  

 kræver  

 egentlig skatte- og afgiftsfaglig kompetence, kan registrering kun foretages  

 efter afgørelse truffet af skatteministeren.
Skatteministeren fastsætter  

 efter  

 aftale med økonomi- og erhvervsministeren retningslinier herfor. Økonomi- og  

 erhvervsministeren fastsætter efter aftale med skatteministeren de nærmere  

 bestemmelser for opgavefordelingen, herunder tidspunktet for overdragelsen.«  

 I  

 tekstanmærkninger til de efterfølgende finanslove er denne tekstanmærkning  

 gentaget, idet det oplyses, at baggrunden for tekstanmærkningen er, »at  

 Erhvervs- og Selskabsstyrelsen nu er blevet indgang for al  

 virksomhedsregistrering.« Den foreslåede bestemmelse i  

  

 stk. 1  

  

 giver skatteministeren adgang til efter aftale med  

 økonomi- og erhvervsministeren at fastsætte regler om, at anmeldelse til  

 Erhvervs- og Selskabsstyrelsen med henblik på registrering efter skatte- og  

 afgiftslovgivningen skal ske efter reglerne i dette lovforslag.
I dag skal  

 sådanne anmeldelser indsendes til Erhvervs- og Selskabsstyrelsen i henhold  

 til  

 § 1 i bekendtgørelse nr. 508 af 10. juni 2004 om virksomhedsregistrering  

 i  

 en række skatte- og afgiftslove.
Når der i denne sammenhæng nævnes virksomheder, forstås  

 dette som virksomheder med personligt hæftende deltagere, eksempelvis  

 enkeltmandsvirksomheder, interessentskaber og kommanditselskaber m.v.  

 Selskaber,  

 fonde og foreninger er nævnt som eksempler på juridiske personer med  

 begrænset  

 ansvar, men bestemmelsen finder fuldt ud anvendelse på andre juridiske  

 personer  

 med begrænset ansvar.
Det er således enhver enhed, som er omfattet af skatte-  

 eller afgiftslovgivningen, som kan være omfattet af den foreslåede  

 bestemmelse.
Forslaget berører ikke fremgangsmåde og sagsbehandling i  

 told- og skatteforvaltningen, ligesom det ikke ændrer på, at enhver  

 registrering efter skatte- og afgiftslovene sker i told- og  

 skatteforvaltningens systemer og er til brug for told- og  

 skatteforvaltningens  

 opkrævning af skatter og afgifter.
Pligten til at blive registreret efter  

 skatte- og afgiftslovgivningen fremgår således fortsat af skatte- og  

 afgiftslovgivningen.
 Den foreslåede bestemmelse i  

  

 stk. 2, 1. pkt.  

  

 , giver endvidere skatteministeren adgang til  

 efter aftale med økonomi- og erhvervsministeren at fastsætte regler om, at  

 Erhvervs- og Selskabsstyrelsen foretager registrering af anmeldelser, som er  

 omfattet af stk. 1. I dag foretager Erhvervs- og Selskabsstyrelsen  

 registrering af anmeldelser, der ikke forudsætter egentlig skatte- og  

 afgiftsfaglig kompetence, i henhold til § 4 i bekendtgørelse nr. 414 af  

 3.  

 juni 2004 om virksomhedsregistrering  overførsel af opgaver fra  

 skatteministeren til økonomi- og erhvervsministeren.
 Det foreslås endvidere i  

  

 stk. 2, 2. pkt.  

  

 , at det kan bestemmes, at Erhvervs- og  

 Selskabsstyrelsens afgørelser vedrørende registrering kan indbringes for  

 Erhvervsankenævnet.
 Med dette lovforslag tilsigtes umiddelbart ingen ændring af  

 den praktiske opgavefordeling i forhold til de gældende regler, men der kan  

 løbende ske en tilpasning i forbindelse med vedtagelse af nye skatte- og  

 afgiftslove  

 og ophævelse af hidtidige love eller hensigtsmæssige administrative ændringer  

 i  

 samarbejdet.
Den foreslåede § 16 e, som indsættes i  

 opkrævningsloven, skal ses i sammenhæng med dette lovforslags §§ 8 og 9  

 vedrørende særlige regler om anmeldelser og registreringer efter skatte- og  

 afgiftslovgivningen.
Der henvises til disse bestemmelser og bemærkningerne  

 hertil.
Til § 13 Bestemmelsen vedrører lovens territoriale gyldighed.
Det  

 foreslås i  

  

 stk. 1  

  

 , at loven ikke  

 gælder for Grønland og Færøerne, men at loven med de fornødne tilpasninger  

 helt  

 eller delvis vil kunne sættes i kraft for Grønland og Færøerne som anført i  

 stk. 2 og 3.
Stk. 2  

  

 omhandler muligheden af at sætte loven i kraft for Grønland.
Grønland har  

 eget  

 erhvervsregister, men grønlandske selskaber registreres i dag i Erhvervs- og  

 Selskabsstyrelsen, og told- og skatteforvaltningen varetager alle grønlandske  

 anmeldelser og registreringer efter skatte- og afgiftslovene.
Stk. 3  

  

 omhandler muligheden af at sætte loven i kraft for Færøerne.
I modsætning til  

 Grønland har Færøerne egen registreringsmyndighed, som registrerer færøske  

 selskaber.
Det færøske hjemmestyre har endvidere overtaget hele skatteområdet  

 som særanliggende.
Det foreslås derfor, at loven kan sættes i kraft for  

 Færøerne med de fornødne tilpasninger, bortset fra lovens kapitel 3 og  

 § 12, som omhandler anmeldelse og registrering efter skatte- og  

 afgiftslovene.
