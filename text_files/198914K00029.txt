Nr BTL 29 Betænkning over Forslag til lov om dagpenge ved sygdom eller fødsel   

 Nr B 29 1989-90, 1. samling Afgivet af Socialudvalget Afgivet: 19891210 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret dels skriftligt dels i samråd.
 Udvalget har endvidere modtaget mundtlige og/eller skriftlige henvendelser  

 fra:
Amtsrådsforeningen i Danmark, Børne- og Ungdomspædagogernes Landsforbund, Byggefagenes Landssammenslutning, Dansk Kommunal Arbejderforbund, Dansk Socialrådgiverforening, Foreningen af Danske Lægestuderende, FADL, Husligt Arbejder Forbund, Kræftens Bekæmpelse, Socialarbejdernes Fællesudvalg og Specialarbejderforbundet i Danmark.
 Der er af socialministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af socialministeren stillede ændringsforslag.
 Et andet mindretal (Socialdemokratiets medlemmer af udvalget) vil  

 redegøre nærmere for sin stilling til lovforslaget og de stillede  

 ændringsforslag ved lovforslagets 2. behandling.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til vedtagelse med de af  

 mindretallet under nr. 1, 3, 5, 6, 12, 14, 16, 19 og 20 og de af  

 socialministeren under nr. 10 og 11 stillede ændringsforslag og vil ved  

 lovforslagets 2. behandling redegøre nærmere for sin stilling til de af  

 socialministeren under nr. 4, 7, 8, 9, 13, 15, 18 og 21 stillede  

 ændringsforslag.
 Et fjerde mindretal (Centrum-Demokraternes medlem af udvalget) vil  

 ved 2. behandling redegøre nærmere for sin stilling til lovforslaget og de  

 stillede ændringsforslag.
Ændringsforslag Til § 1 Af et mindretal (SF):
 1) I stk. 2, nr. 2, udgår ordene »fra 1. hele  

 fraværsdag«, og i stedet indsættes ordene: »ved sygefravær i 13  

 uger fra 1. hele fraværsdag«.
 Af socialministeren, tiltrådt af et mindretal (KF, V, FP, RV  

 og KRF):
 2) Stk. 2, nr. 2, affattes således:
»2) Offentlige arbejdsgivere til ansatte ved sygefravær fra 1. hele  

 fraværsdag.« Til § 3 Af et mindretal (SF):
 3) Stk. 1 og 2 affattes således:
 »Lønmodtagere, som ikke får udbetalt fuld løn under sygdom, har ret  

 til dagpenge fra arbejdsgiveren, hvis de før fraværet har været beskæftiget  

 hos arbejdsgiveren i mindst 40 timer inden for de sidste 4 uger.
Stk. 2. Retten til dagpenge fra arbejdsgiveren indtræder tidligst  

 3 uger efter ansættelsen og ophører ved ansættelsens ophør.« Af socialministeren, tiltrådt af et mindretal (KF, V, FP, RV  

 og KRF):
 4) Stk. 2 affattes således:
» Stk. 2. Har lønmodtageren tidligere været beskæftiget hos  

 den nuværende arbejdsgiver, og udgør den samlede beskæftigelse hos denne  

 mindst 120 timer inden for de sidste 13 uger, gælder betingelsen i stk. 1,  

 nr. 1, dog ikke.« Af et mindretal (SF):
 5) Stk. 4 udgår.
Til § 4 6) Stk. 1, nr. 1, affattes således:
 »1) ikke har ret til dagpenge fra arbejdsgiveren,».
 Af socialministeren, tiltrådt af et mindretal (KF, V, FP, RV  

 og KRF):
Til § 9 7) I stk. 1, 2. pkt., og stk. 6, nr. 1, ændres  

 ordene »den gennemsnitlige indtægt pr. time« til: »den  

 gennemsnitlige indtjening«.
8) I stk. 2 ændres »2.339 kr.« til: »2.397  

 kr.« Til § 10 9) I stk. 5 indsættes efter ordet »skattevæsenet«  

 ordene: »og om betydningen af en forudgående beskæftigelse som  

 lønmodtager«.
 Af socialministeren, tiltrådt af et flertal (KF, SF, V, FP,  

 RV og KRF):
Til § 11 10) Paragraffen affattes således:
» § 11. Kommunen udbetaler dagpenge under fravær fra arbejdet  

 på grund af graviditet, barsel og adoption.« Til § 19 11) Paragraffen affattes således:
» § 19. Anmodning om dagpenge efter dette kapitel skal  

 indgives til kommunen senest 9 måneder efter fødslen eller modtagelsen af  

 barnet.
Hvis anmodning ikke er indgivet inden denne frist, bortfalder retten  

 til dagpenge.« Til § 22 Af et mindretal (SF):
 12) Bestemmelsen affattes således:
» § 22. Udbetalingen af dagpenge ophører, når der er iværksat  

 revalidering eller tilkendt førtidspension eller forskud herpå, jf. dog §  

 23.« Af socialministeren, tiltrådt af et mindretal (KF, V, FP, RV  

 og KRF):
 13) Stk. 1, nr. 2, affattes således:
 »2) den sikrede er under eller venter på lægebehandling, som må  

 antages inden for en kortere tid at kunne genskabe arbejdsdygtigheden,  

 eller«.
Til § 24 Af et mindretal (SF):
 14) Stk. 2 udgår.
 Af socialministeren, tiltrådt af et mindretal (KF, V, FP, RV  

 og KRF):
 15) I stk. 2 ændres »3 måneder« til: »2  

 måneder«.
Til § 25 Af et mindretal (SF):
 16) Paragraffen affattes således:
» § 25. Private arbejdsgivere afholder udgifterne til dagpenge  

 i de første 2 uger af en fraværsperiode under sygdom.
Offentlige  

 arbejdsgivere afholder udgifterne til dagpenge i de første 13 uger af en  

 fraværsperiode under sygdom.
De øvrige udgifter til dagpenge afholdes af den  

 kommune, hvor den sikrede har bopæl.« Af socialministeren, tiltrådt af et mindretal (KF, V, FP, RV  

 og KRF):
 17) Stk. 2 affattes således:
» Stk. 2. Offentlige arbejdsgivere afholder udgifterne til  

 dagpenge under sygdom i hele fraværsperioden, jf. dog § 3.« Til § 27 Af socialministeren, tiltrådt af et mindretal (KF, V, FP, RV  

 og KRF):
 18) Stk. 2 udgår.
 Af et mindretal (SF):
Til § 33 19) Stk. 1, 1. og 2. pkt., affattes således:
»Dagpengeudvalget består af 5 medlemmer samt en opmand, der alle  

 udnævnes af socialministeren. 1 medlem udnævnes efter indstilling fra Dansk  

 Arbejdsgiverforening, 1 medlem efter indstilling fra Landsorganisationen i  

 Danmark, 1 medlem efter indstilling fra Funktionærernes og Tjenestemændenes  

 Fællesråd og 1 medlem efter indstilling fra Kommunernes Landsforening,  

 Københavns og Frederiksberg Kommuner.« Til § 41 20) Stk. 2 udgår.
 Af socialministeren, tiltrådt af et mindretal (KF, V, FP, RV  

 og KRF):
Til § 42 21) Stk. 3 affattes således:
» Stk. 3. § 22 har dog virkning for sygdomstilfælde, der er  

 indtrådt den 1. oktober 1989 eller senere.
Ved optælling til  

 varighedsbegrænsning medregnes for perioder, der ligger før den 2. april  

 1990, kun de dage, der efter de hidtil gældende regler blev medregnet ved  

 varighedsbegrænsningen.
For sygdomstilfælde, der er indtrådt før den 1.  

 oktober 1989, ophører dagpengeretten senest den 30. september 1990, såfremt  

 betingelserne i lovens § 22 i øvrigt er opfyldt.« Bemærkninger Til nr. 1, 5, 14 og 16 Forslaget om, at de offentlige arbejdsgivere selv skal finansiere  

 sygedagpenge er stillet med det formål, at der skulle ske en administrativ  

 lettelse.
Det indebærer ikke økonomiske besparelser.
Forslaget er endvidere  

 stillet ud fra den forudsætning, at fastansatte offentlige lønmodtagere  

 traditionelt ikke afskediges på grund af sygdom.
Udvalgsbehandlingen har  

 imidlertid vist, at denne forudsætning ikke holder stik.
Der sker rent  

 faktisk afskedigelser af offentligt ansatte på grund af langvarig sygdom.
Det  

 må antages, at det vil ske i øget omfang, hvis den hidtidige refusionsordning  

 ved sygdom ud over 13 uger bortfalder.
Udvalgsbehandlingen har endvidere  

 vist, at den administrative lettelse ikke er iøjnefaldende.
Ved en ophævelse  

 af refusionsadgangen bortfalder naturligvis en ekspedition, der kan forekomme  

 overflødig, men som på den anden side ikke medfører noget synderlig  

 besværligt administrativt arbejde, da der er tale om enkle ekspeditioner.  

 Hertil kommer, at det ifølge Socialministeriets egne beregninger kun drejer  

 sig om ca. 3.000 sygdomstilfælde.
Omvendt vil det blive nødvendigt at opbygge  

 et nyt administrativt system, som skal sikre, at langvarigt syge offentligt  

 ansatte ikke bliver »glemt«.
Det forekommer ikke at være enkelt.
 Derfor foreslås det, at den nuværende ordning med dagpengerefusion til  

 offentlige arbejdsgivere ved sygdom ud over 13 uger bibeholdes.
Til nr. 2 Forslaget er en tydeliggørelse af, at offentlige arbejdsgivere alene er  

 dagpengeforpligtede ved sygefravær og ikke ved fravær på grund af barsel og  

 adoption, se bemærkningerne til nr. 10.
Til nr. 3 og 6 Det skærpede beskæftigelseskrav, der ligger i lovforslaget, vil især ramme  

 unge, der har afsluttet en uddannelse på mindre end 18 måneder, samt  

 personer, der har været udelukket fra arbejdsmarkedet i længere tid, f.eks.  

 kontanthjælpsmodtagere.
Det vil rimeligvis medføre en yderligere  

 marginalisering af folk, der i forvejen har en svag tilknytning til  

 arbejdsmarkedet.
Det ser vi ingen grund til.
Derfor foreslås det, at de  

 nuværende beskæftigelseskrav for ret til sygedagpenge opretholdes.
Til nr. 4 Der er tale om en tydeliggørelse af ordlyden, således at det klart  

 fremgår, at der er tale om den situation, hvor arbejdstageren  

tidligere har været ansat hos arbejdsgiveren.
Her opnås ret til  

 dagpenge fra arbejdsgiveren, hvis lønmodtageren inden for de sidste 3 måneder  

 før fraværet har været beskæftiget i 120 timer hos den pågældende  

 arbejdsgiver, jf. også svaret af 15. november 1989 på udvalgets spørgsmål nr.  

 19.
Til nr. 7 Der er tale om en tydeliggørelse af, at i de tilfælde, hvor dagpengene  

 ikke kan beregnes på grundlag af den aktuelle timefortjeneste under  

 sygefraværet, anvendes i stedet den gennemsnitlige indtjening inden for de  

 seneste 4 uger før sygdommens indtræden.
Ved at anvende udtrykket »den  

 gennemsnitlige indtjening« følger det mere direkte, at det er såvel  

 timetallet som timeindtægten i de seneste 4 uger, der lægges til grund ved  

 beregningen af dagpengenes størrelse.
Til nr. 8 Det nugældende ugemaksimum udgør 2.397 kr.
Ved en fejltagelse er det  

 beløb, der nævnes i § 9, stk. 2, det ugemaksimum, der var gældende indtil den  

 3. juli 1989.
Til nr. 9 Ændringsforslaget skal ses i lyset af, at der vil blive fastsat regler om,  

 i hvilket omfang en tidligere beskæftigelse som lønmodtager kan medregnes i  

 forbindelse med overgang fra lønmodtagerbeskæftigelse til selvstændig  

 erhvervsvirksomhed.
Til nr. 10 Ændringsforslaget stilles for at opnå ligestilling af offentlige og  

 private arbejdsgivere med hensyn til finansiering af ansattes fravær på grund  

 af barsel og adoption.
Der vil ikke skulle udbetales dagpenge under fraværet,  

 og offentlige arbejdsgivere, der efter lov eller aftale er forpligtet til at  

 yde fuld eller delvis løn, vil i medfør af lovforslagets § 26, stk. 1, have  

 ret til refusion med et beløb, den ansatte ellers ville have haft ret til fra  

 kommunen vedrørende samme arbejdsforhold.
Til nr. 11 og 17 Ændringsforslagene er en konsekvens af nr. 10.
Til nr. 12 Ændringsforslaget betyder, at sygedagpengeperioden forlænges, hvis der  

 ikke er igangsat en revalidering eller opnået førtidspension.
Derved  

 forhindres det, at syge mennesker bliver henvist til kontanthjælp eller i  

 værste fald ingenting og dermed ender på en sliske, der ofte vil slutte med  

 en førtidspension.
Der henvises i øvrigt til forslagsstillernes generelle  

 bemærkninger i betænkningsbidraget i tillægsbetænkningen.
Til nr. 13 Formålet med ændringsforslaget er en tydeliggørelse af, at  

 dagpengeperioden også kan forlænges, når den sikrede er i gang med en  

 lægebehandling, som må antages inden for en kortere tid at kunne genskabe  

 arbejdsdygtigheden.
Til nr. 15 Af hensyn til kommunens muligheder for at foretage dagpengeopfølgningen  

 senest efter 3 måneder, jf. stk. 1, foreslås det, at offentlige arbejdsgivere  

 skal indberette sygdomstilfælde til kommunen senest, når disse har varet 2  

 måneder.
Til nr. 18 § 27, stk. 2, foreslås ophævet.
Bestemmelsen må anses for overflødig, da  

 der i stk. 1 er en bemyndigelse for socialministeren til at fastsætte regler  

 om bl.a. regulering af lønsumsgrænsen for optagelse i forsikringsordningen.
Til nr. 19 Da Dagpengeudvalget bliver udvidet med 1 medlem fra Kommunernes  

 Landsforening, foreslås det, at også Funktionærernes og Tjenestemændenes  

 Fællesråd bliver repræsenteret.
Til nr. 20 Ændringsforslaget betyder, at socialministerens generelle bemyndigelse til  

 at fravige lovens regler i relation til EF's forordninger udgår.
Eventuelle  

 lovændringer bør behandles i Folketinget efter den normale fremgangsmåde.
Til nr. 21 Ændringsforslaget skyldes en opfordring fra Københavns Magistrat, 3.  

 afdeling, som har oplyst, at den foreslåede formulering af bestemmelsen  

 medfører, at kommunerne i de første 18 måneder efter den 1. april 1990 skal  

 foretage manuel optælling af samtlige sager.
 Baggrunden herfor er, at det fælleskommunale edb-system i dag enten ikke  

 indeholder oplysninger om dagpengeudbetaling i 3.-13. sygeuge (offentligt  

 ansatte), eller at disse dagpengeudbetalinger i andre tilfælde er registreret  

 på en sådan måde, at perioderne ikke automatisk medtælles, medmindre der  

 bliver foretaget væsentlige og dermed omkostningskrævende ændringer i  

 edb-registrene.
Karen Højte Jensen (KF) Pia Christmas-Møller (KF) Merete Aarup (KF)  

 Annebeth Runge Svendsen (V) Jørgen Winther (V) Jane Oksen (FP) Kirsten Lee  

 (RV) Bente Juncker (CD) Kofod-Svendsen (KRF) fmd.
Jytte Andersen (S)  

 Hanne Andersen (S) Pernille Forchhammer (S) Jytte Hilden (S) Grete Schødts  

 (S) Taanquist (S) nfmd.
Agerschou (SF) Birgitte Husmark (SF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har endvidere modtaget skriftlige henvendelser fra:
Foreningen af Danske Lægestuderende (FADL) og Specialarbejderforbundet i Danmark (SiD).
 Der er af socialministeren og af et mindretal stillet ændringsforslag,  

 hvorom henvises til de ledsagende bemærkninger.
 Nogle af udvalgets spørgsmål til socialministeren og dennes besvarelse  

 heraf er optrykt som bilag til betænkningen tillige med andre udvalgsbilag.
Et flertal (udvalget med undtagelse af Socialistisk Folkepartis medlemmer)  

 finder, at lovforslaget skal ses i nøje sammenhæng med det samtidig fremsatte  

 lovforslag om en fast revalideringsydelse.
Det er flertallets opfattelse, at  

 den omprioritering af ressourcerne, der her er tale om, giver mulighed for  

 socialpolitiske fremskridt ved, at passive udbetalinger ændres til aktiv  

 indsats.
Lovforslaget medfører en forbedret og forenklet beregning af  

 sygedagpenge og medfører endvidere en betydelig administrativ forenkling.
Flertallet har bemærket sig, at ministeren under udvalgsbehandlingen har  

 tilkendegivet, at der i forbindelse med varighedsbegrænsningen til 52 uger er  

 mulighed for at forlænge denne periode for personer, der er under eller  

 venter på sygdomsbehandling, og som må antages inden for 26 uger at kunne  

 genskabe fuld arbejdsdygtighed, og ministeren har oplyst, at dagpengeperioden  

 kan forlænges, når det anses for overvejende sandsynligt, at revalidering,  

 herunder arbejdsprøvning, vil blive iværksat.
Ministeren har endvidere  

 oplyst, at dagpengeudbetalingen i særlige tilfælde kan forlænges ud over  

 disse uger i tilfælde af f.eks. komplicerede knoglebrud, gentagne  

 operationer, dialysebehandlinger, cancer eller andre alvorlige lidelser, der  

 kræver langvarig behandling, men hvor der er udsigt til varig helbredelse, og  

 at det herudover er hensigten at åbne mulighed for forlængelse af  

 dagpengeperioden for personer, der lider af meget alvorlige sygdomme, f.eks.  

 kræftlidelser, for dermed at undgå en yderligere belastning af patientens og  

 de pårørendes i forvejen stærkt belastende situation.
Det er  

 Socialministeriets opfattelse, at mulighederne for forlængelse af  

 dagpengeperioden i de konkrete tilfælde skulle sikre, at »personer ikke  

 kommer i klemme i systemet«.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med det  

 af ministeren stillede ændringsforslag.
 Et andet mindretal (Socialdemokratiets og Centrum-Demokraternes  

 medlemmer af udvalget) indstiller lovforslaget til vedtagelse i den  

 affattelse, hvori det foreligger efter 2. behandling.
 Et tredje mindretal (Socialistisk Folkepartis medlemmer af  

 udvalget) stemmer for de af mindretallet stillede ændringsforslag, men  

 indstiller lovforslaget til forkastelse ved 3. behandling og ønsker at  

 udtale følgende:
Lovforslaget er stort set identisk med det forslag, som er indeholdt i  

 betænkningen om en ny dagpengeordning.
Den blev offentliggjort juni 1989 og  

 var produceret af et udvalg, der bl.a. bestod af repræsentanter for LO, Dansk  

 Arbejdsgiverforening, Kommunernes Landsforening samt diverse afdelinger af  

 centraladministrationen.
Allerede på dette tidspunkt advarede SF mod flere  

 meget problematiske forslag i det nye bud på en sygedagpengeordning.
Under 1.  

 behandling i Folketinget gennemgik SF en del af problemerne.
Forslaget om at indføre en ny varighedsbegrænsning på 52 uger for  

 modtagelse af sygedagpenge betyder for SF at se, at sandsynligvis mange  

 mennesker risikerer at komme i en ganske alvorlig klemme.
Det er ganske vist  

 filosofien, at man efter et år på sygedagpenge enten skal have førtidspension  

 eller den nye revalideringsydelse.
Samtidig bliver der imidlertid opereret  

 med merudgifter til kontanthjælp.
Det må naturligvis betyde, at nogle  

 langtidssyge ender i bistandssystemet eller ingenting, hvis de f.eks. er så  

 »uheldige« at have en ægtefælle med en lønindtægt.
Hertil kommer,  

 at man ikke på nogen måde har krav på revalidering.
Det er op til et skøn.  

 Det betyder givet, at endnu flere kommer på kontanthjælp, end producenterne  

 af dette lovforslag har forestillet sig, dengang de sad ved deres skriveborde  

 med fyldepen og lineal og sammensatte teksten.
Det er en betingelse for SF,  

 at ingen ender på kontanthjælp, og det undrer os, at Socialdemokratiet ikke  

 stiller samme betingelse.
Skal der indføres en ny varighedsbegrænsning, må kommunen efter SF's  

 opfattelse være forpligtet til at foretage en erhvervsvurdering, der  

 afklarer, om den syge kan forventes at blive rask med mulighed for at vende  

 tilbage til arbejdsmarkedet uden videre foranstaltninger, eller om den  

 pågældende skal have et revalideringstilbud.
Endelig kan der være tale om, at  

 der skal ske indstilling til førtidspension.
Er den helbredsmæssige tilstand  

 ikke afklaret i en grad, så erhvervsvurderingen kan foretages, skal retten  

 til sygedagpenge fortsætte, indtil en afklaring kan ske.
SF stillede  

 ændringsforslag til 2. behandling i overensstemmelse med dette  

 grundsynspunkt.
Det blev desværre forkastet.
Ikke engang Socialdemokratiet  

 kunne af uransagelige grunde støtte det, men stemte direkte imod.
 Det skal nævnes, at socialministeren via et ændringsforslag har  

 imødekommet et af SF's kritikpunkter, nemlig at alvorligt og langvarigt syge,  

 der er under behandling på tidspunktet for varighedsbegrænsningens indtræden,  

 nu bliver omfattet af en dispensationsbestemmelse, så de i hvert fald i en  

 periode fortsat modtager sygedagpenge.
Forslaget indeholder også et skærpet beskæftigelseskrav for overhovedet at  

 få ret til sygedagpenge.
SF mener, at det vil gøre det endnu vanskeligere for  

 folk at komme ind i det normale system, og det drejer sig vel at mærke om  

 folk, der i forvejen har en svag tilknytning til arbejdsmarkedet.
Det gælder  

 f.eks. unge og kontanthjælpsmodtagere.
Det ser SF ingen grund til.
Desuden indebærer forslaget, at offentlige arbejdsgivere ikke længere vil  

 modtage refusion for sygedagpenge.
Efter de nuværende regler er der refusion  

 efter 13 ugers sygdom. Ændringen vil for SF at se betyde et øget antal  

 afskedigelser på grund af langvarig sygdom.
Af den omtalte betænkning fremgår  

 det ganske vist, at offentlige virksomheder traditionelt ikke benytter sig af  

 retten til afskedigelse ved langvarige sygdomsforløb.
Under udvalgsarbejdet  

 er det blevet dokumenteret, at dette udsagn ikke er korrekt.
Oprindelig blev det desuden foreslået, at offentlige arbejdsgivere ikke  

 længere skulle have refusion for barseldagpenge.
Det ville efter SF's  

 opfattelse medføre nogle massive ligestillingsproblemer på det offentlige  

 arbejdsmarked.
I en situation, hvor flere og flere institutioner og lign. har  

 rammebudgetter, ville det gå hen og blive en betænkelig sag at ansætte  

 kvinder i den fødedygtige alder.
Dette kritikpunkt har socialministeren  

 imødekommet.
Hermed er de vigtigste problemer i forslaget nævnt.
Til sidst skal SF nok en gang understrege, at en konsekvens af  

 socialministerens forslag vil være, at folk falder ud af systemet, mister  

 deres forsørgelsesgrundlag og ender på en social sliske.
Det kan ingen have  

 interesse i.
SF har i hvert fald ikke.
Derfor indstiller SF forslaget til  

 forkastelse, og vi undrer os en del over, at Socialdemokratiet ikke gør det  

 samme.
 Uanset SF's endelige holdning til lovforslaget har SF fremsat mindre  

 ændringsforslag til 3. behandling i et forsøg på at løse særlige problemer.
Ændringsforslag Af et mindretal (SF):
Til § 3 1) Efter stk. 2 indsættes som nyt stykke:
»Stk. 3. Beskæftigelseskravet i stk. 1, nr. 2, gælder ikke  

 for lønmodtagere, der er beskæftiget i kortvarige, tilbagevendende  

 arbejdsforhold hos samme offentlige arbejdsgiver.« Stk. 3-4 bliver herefter stk. 4-5.
 2) Efter stk. 4, der bliver stk. 5, indsættes som nyt stykke:
»Stk. 6. Socialministeren fastsætter nærmere regler for  

 offentligt ansattes adgang til i særlige tilfælde at modtage dagpenge fra  

 kommunen.« Til § 22 3) Efter stk. 1 indsættes som nyt stykke:
»Stk. 01. Udbetaling af dagpenge forlænges dog ud over den i  

 stk. 1 nævnte periode, hvis der er rejst en sag om førtidspension.« 4) Efter stk. 1 indsættes som nyt stykke:
»Stk. 02. Udbetaling af dagpenge forlænges dog ud over den i  

 stk. 1 nævnte periode, hvis der er rejst en sag om dagpengemodtagerens ret  

 til erstatning efter arbejdsskadeforsikringsloven.« Af socialministeren, tiltrådt af et mindretal (KF, V, FP, RV  

 og KRF):
Til § 33 5) Stk. 1, 1. og 2. pkt., affattes således:
»Dagpengeudvalget består af 4 medlemmer samt en opmand, der alle  

 udnævnes af socialministeren. 1 medlem udnævnes efter indstilling fra Dansk  

 Arbejdsgiverforening, 1 medlem efter indstilling fra Landsorganisationen i  

 Danmark og 1 medlem efter indstilling fra Kommunernes Landsforening,  

 Københavns og Frederiksberg Kommuner.« Bemærkninger Til nr. 1 Den foreslåede ændring har til formål at sikre en gruppe lønmodtagere  

 dagpengeret i en særlig situation.
Det drejer sig specielt om lægestuderende,  

 der mere eller mindre har fast arbejde og dermed må siges at have en reel  

 tilknytning til arbejdsmarkedet.
Derfor bør de have dagpengeret.  

 Forslagsstillerne har ikke kunnet finde andre grupper i en lignende  

 situation, men vil ikke afvise, at de eksisterer.
Til nr. 2 Fjernelsen af offentlige arbejdsgiveres dagpengerefusion bør ikke sætte en  

 stopper for fagforeningers aktive indsats for at sikre langvarigt syges  

 genetablering på arbejdsmarkedet, jf.
BUPL's henvendelse til Socialudvalget  

 herom.
Med den foreslåede ændring bemyndiges socialministeren til at  

 fastsætte særlige regler, som betyder, at fagforeninger i fremtiden stadig  

 har mulighed for at indgå mindelige ordninger med arbejdsgivere med henblik  

 på at undgå ansattes udstødning af arbejdsmarkedet.
Til nr. 3 Ændringsforslaget medfører, at dagpengeperioden forlænges for personer,  

 der har en førtidspensionssag under behandling.
Til nr. 4 Ændringsforslaget medfører, at dagpengeperioden forlænges for de personer,  

 der har en arbejdsskadesag under behandling.
Til nr. 5 Ved 2. behandling af lovforslaget blev det vedtaget, at Funktionærernes og  

 Tjenestemændenes Fællesråd (FTF) skal repræsenteres i Dagpengeudvalget.
 Dette ændringsforslag går ud på at bringe sammensætningen i  

 Dagpengeudvalget tilbage til den sammensætning, som oprindelig er foreslået  

 af socialministeren.
Herefter vil Dagpengeudvalget komme til at bestå af 1 medlem fra LO, 1  

 medlem fra DA, 1 medlem fra kommunerne samt en formand udpeget af  

 socialministeren.
Kommunernes repræsentant er inddraget, fordi udvalget for  

 fremtiden skal træffe afgørelse i ankesager vedrørende kommunale afgørelser.  

 Der er således tale om inddragelse af den særlige kommunale ekspertise i  

 udvalgets arbejde.
Der er derimod ikke tale om, at kommunerne repræsenteres  

 som arbejdsgivere.
 Socialministerens forslag er udarbejdet af et enigt Dagpengelovudvalg, og  

 det var for udvalget en afgørende forudsætning, at pariteten i  

 arbejdsmarkedsrepræsentationen blev bevaret.
En udvidelsse af udvalget med et medlem fra FTF kan forventes at medføre  

 krav om øget repræsentation både fra arbejdsgiver- og arbejdstagerside og kan  

 blive betragtet som en svigtende forudsætning af såvel LO som DA.
Dertil  

 kommer, at langt den største del af FTF's medlemmer får løn under sygdom.  

 Eventuelle tvister vil derfor ofte være refusionssager.
Endelig modsvares FTF  

 ikke af en enkelt arbejdsgiverpart.
 Dagpengeudvalget fungerer i dag hurtigt, smidigt og effektivt, bl.a. på  

 grund af udvalgets hensigtsmæssige sammensætning med hensyn til ekspertise,  

 størrelse og paritetisk repræsentation.
 Den arbejdsmarkedsmæssige ekspertise, som er en vigtig forudsætning for  

 Dagpengeudvalgets funktion, nødvendiggør ikke yderligere repræsentation i  

 udvalget, da LO's og DA's repræsentanter besidder ekspertisen.
 Regeringen kan ikke gå ind for en udvidelse af udvalget, fordi det vil  

 forrykke balancen mellem arbejdsmarkedets parter og medføre et øget antal  

 medlemmer i udvalget.
Dagpengeudvalget fungerer i dag på den måde, at afgørelse træffes i et  

 møde, hvor DA's og LO's repræsentanter samt formanden deltager.
Hvis et af  

 Dagpengeudvalgets 3 medlemmer ønsker det, tilkaldes en opmand, som så alene  

 træffer afgørelsen.
Opmanden udnævnes efter indstilling fra Arbejdsrettens  

 formandskab og er typisk højesteretsdommer.
 Efter ændringsforslaget skal denne procedure også følges fremover, dog med  

 den undtagelse, at det foreslås at give kommunerne repræsentation i udvalget.
Karen Højte Jensen (KF) Lizzie Lichtenberg (KF) Merete Aarup (KF)  

 Annebeth Runge Svendsen (V) Jørgen Winther (V) Jane Oksen (FP) Kirsten Lee  

 (RV) Bente Juncker (CD) Kofod-Svendsen (KRF) fmd.
Jytte Andersen (S)  

 Hanne Andersen (S) Pernille Forchhammer (S) Jytte Hilden (S) Grete Schødts  

 (S) Taanquist (S) nfmd.
Agerschou (SF) Birgitte Husmark (SF) Bilag Nogle af udvalgets spørgsmål til socialministeren og dennes besvarelse  

 heraf Under samrådet den 7. december 1989 vedrørende samrådsspørgsmål A (L 29 -  

 bilag 89) gav jeg tilsagn om at sende Socialudvalget udkast til  

 bekendtgørelse om forlængelse af dagpengeperioden, jf. forslagets §§ 22 og  

 23.
 Under henvisning hertil vedlægges råudkast til de relevante  

 bestemmelser, der påtænkes at skulle indgå i en samlet bekendtgørelse om  

 dagpenge ved sygdom eller fødsel.
 Det er hensigten, at der skal ske en mere udførlig omtale af  

 forlængelsesmulighederne i den vejledning, som påtænkes udsendt til afløsning  

 af Sikringsstyrelsens vejledning af 30. januar 1987.
Forlængelse af dagpengeperioden efter § 22 § x.
Kommunen kan forlænge dagpengeperioden for personer, der er  

 omfattet af varighedsbegrænsningen efter lovens § 22, stk. 1, a) når det anses for overvejende sandsynligt, at revalidering, herunder  

 arbejdsprøvning, vil blive iværksat, b) når den pågældende er under eller venter på lægebehandling, der må  

 antages at kunne genskabe arbejdsdygtigheden inden for 26 uger.
§ y.
Forlængelse ud over 26 uger kan ske, når særlige  

 omstændigheder taler for det, a) hvis pågældende lider af en alvorlig sygdom, der kræver langvarig  

 behandling.
Det er en betingelse, at pågældende har været mere stabilt  

 erhvervsaktiv umiddelbart før sygeperioden og - efter en lægelig vurdering -  

 skønnes at ville kunne genoptage erhvervsmæssig beskæftigelse inden for de  

 følgende 26 uger, b) hvis pågældende lider af en meget alvorlig lidelse, hvor mulighederne  

 for helbredelse ikke skønnes at være til stede.
 Spørgsmål 7:
Vil offentligt ansatte, der trues af afsked på grund af sygdom, men som i  

 stedet bevilges orlov uden løn i en nærmere fastsat periode, i denne periode  

 være omfattet af bestemmelserne om sygedagpenge fra kommunen? Svar:
 Til brug for besvarelsen af spørgsmålet har jeg indhentet en udtalelse  

 fra Arbejdsministeriet, om hvorvidt en offentligt ansat i den omhandlede  

 situation kan betragtes som »ansat« i orlovsperioden.
 Arbejdsministeriets udtalelse af 9. november 1989 vedlægges.
 Efter forslagets § 3, stk. 4, består retten til dagpenge fra en offentlig  

 arbejdsgiver, så længe lønmodtageren er ansat, jf. dog forslagets §§ 22 og  

 23.
 Ved udtrykket »ansat« i forslagets § 3, stk. 4, forstås der i  

 den situation, hvor der er tale om sygeorlov, at retten til dagpenge  

 fra en offentlig arbejdsgiver består, så længe lønmodtageren ikke er opsagt  

 og opsigelsesvarslet ikke er udløbet.
 En offentligt ansat vil således i den situation, der er nævnt i  

 spørgsmålet, være berettiget til sygedagpenge fra arbejdsgiveren, såfremt  

 beskæftigelseskravene i øvrigt er opfyldt.
Arbejdsministeriet København, den 9. november 1989 Til Socialministeriet Som svar på Socialministeriets brev af 31. oktober  

 1989 vedrørende besvarelse af spørgsmål 7 til L 29, forslag til lov om  

 dagpenge ved sygdom og fødsel, skal Arbejdsministeriet udtale følgende:
 »Orlov« og »ansættelse« er ikke begreber, som i  

 lovgivningen eller overenskomsterne har fået tillagt en alment gældende, i  

 alle sammenhænge fælles betydning.
 Det står parterne frit for ved deres aftale at lægge det ind i begreberne,  

 de ønsker, og indholdet må derfor bero på en fortolkning af aftalen og dennes  

 forudsætninger og formål.
 På samme måde må fortolkningen af begrebet »ansat« i  

 dagpengeloven afhænge af lovgivers forudsætninger og formål med bestemmelsen.
 Parternes forudsætninger i forbindelse med en sygeorlov er således  

 formentlig nogle andre end i forbindelse med en orlov, der bevilges, fordi  

 lønmodtageren vil prøve andet arbejde.
I tjenestemandslovens § 58 er der hjemmel til at give tjenestefrihed.
Om  

 fortolkningen af dette begreb henvises til Administrations- og  

 Personaledepartementet.
Mange tilfælde af orlov indebærer, at arbejdsforpligtelsen og  

 vederlagsforpligtelsen ophører, så længe orlovsperioden løber.
Endvidere har  

 lønmodtageren ofte et krav på at vende tilbage på eller inden et bestemt  

 tidspunkt, eller når årsagen til orloven ophører.
 Den praksis, som ikke mindst forekommer inden for staten, med at give  

 »tilbagegangsret«, dvs. når der er normeringsmæssig mulighed for  

 det, viser imidlertid, at også denne ret kan være mere eller mindre betinget.
For lønmodtagere, der er omfattet af funktionærloven eller tilsvarende  

 regler, kan der være særlige begrænsninger for, hvad der kan aftales, navnlig  

 hvis lovens varsler ikke er iagttaget.
Af særlig betydning er  

 funktionærlovens § 21, der medfører ugyldighed af aftaler, der er til ugunst  

 for funktionæren.
H.
G.
Carlsen antager således i Dansk Funktionærret, 4. udgave side 37, at  

 der næppe er noget til hinder for, at parterne træffer aftale om orlov for  

 funktionæren med afbrydelse af anciennitetserhvervelsen til følge, når en  

 sådan aftale er i begge parters - navnlig funktionærens - velforståede  

 interesse.
Samme sted side 26 udtaler H.
G.
Carlsen, at en funktionær sandsynligvis  

 ikke kan give afkald på retten til løn under sygdom, heller ikke under  

 trussel om ellers at blive afskediget.
 Endelig må man nok antage, at arbejdsgiveren kun kan frigøre sig fra sine  

 (resterende) pligter i ansættelsesforholdet, navnlig pligten til på ny at  

 modtage lønmodtageren, med det i ansættelsesforholdet gældende varsel.
Hertil kommer et særligt aspekt i den i spørgsmålet nævnte situation.  

 Formålet med dagpengelovens § 3, stk. 4, må formodes at være at fastholde den  

 offentlige arbejdsgiver på dagpengeforpligtelsen.
Hvis formålet med orloven  

 alene er en omgåelse heraf, kan orloven muligvis erklæres ugyldig, som en  

 ugyldig forvaltningsakt.
Sammenfattende er det Arbejdsministeriets opfattelse, at orlovsbegrebet ikke er entydigt, men at det i mange tilfælde  

 indebærer, at arbejdsgiveren er frigjort fra enhver forpligtelse i  

perioden, medens han har forpligtelser i forbindelse med periodens  

 ophør.
Om lønmodtageren betegnes som ansat, må bero på, hvad der lægges vægt  

 på, at den omstændighed, at afkald på løn under sygdom sandsynligvis  

 er ugyldig, må spille en særlig rolle i den foreliggende situation, også selv  

 om lønmodtageren ikke gør ugyldigheden gældende.
Også her må læren om  

 ugyldige forvaltningsakter gøre det tvivlsomt, om dagpengemyndighederne  

 behøver at respektere aftalen, eller om de f.eks. selvstændigt kan gøre  

 ugyldigheden gældende, og at det spørgsmål opstår, om man skal overlade til retspraksis at  

 fortolke ordet »ansat« i § 3, stk. 4, eller om man bør give  

 begrebet en mere præcis mening, f.eks. »så længe lønmmodtageren ikke er  

 opsagt og opsigelsesvarslet ikke er udløbet«.
 Arbejdsministeriet skal udbede sig kopi af besvarelsen til Folketingets  

 Arbejdsmarkedsudvalg.
 Spørgsmål 47:
 Ad svaret på spørgsmål 7:
Vil ministeren indhente en udtalelse fra Administrations- og  

 Personaledepartementet til besvarelse af spørgsmålet for så vidt angår  

tjenestemænd? Svar:
 Socialministeriet har indhentet vedlagte udtalelse af 1. december 1989  

 fra Administrations- og Personaledepartementet.
 »Under henvisning til Socialministeriets brev af 27. november 1989 -  

 1. kt. j.nr. 1600-26 - angående det af Folketingets Socialudvalg stillede  

 spørgsmål 47 vedrørende forslag til lov om dagpenge ved sygdom elller fødsel  

 kan Administrations- og Personaledepartementet for så vidt angår tjenestemænd  

 oplyse følgende:
 Såfremt en tjenestemand søger og får bevilget tidsbegrænset tjenestefrihed  

 uden løn i henhold til tjenestemandslovens § 58, vil konsekvensen være, at  

 tjenestemandens arbejdsforpligtelse og arbejdsgiverens modsvarende  

 lønforpligtelse suspenderes i tjenestefrihedsperioden.
Hvis formålet med tjenestefriheden imidlertid alene har været at omgå den  

 offentlige arbejdsgivers pligt til at betale sygedagpenge til tjenestemanden,  

 har Finansministeriet ikke bemærkninger til den fortolkning af udtrykket  

 »ansat« i lovforslagets § 3, stk. 4, som Socialministeriet gav i  

 sit svar på Socialudvalgets spørgsmål 7.' Spørgsmål 60:
 Ad svaret på spørgsmål 7:
 Det bedes oplyst, om det er korrekt, at svaret betyder, at den offentlige  

 arbejdsgiver bliver nødsaget til at afskedige en ansat i tilfælde af  

 langvarig sygdom i modsætning til de mindelige ordninger, som man i dag kan  

 opnå.
Mener ministeren, at denne konsekvens er i overensstemmelse med det formål  

 at sikre, at langvarigt syge ikke mister deres tilknytning til  

 arbejdsmarkedet? Svar:
 Det er korrekt, at svaret betyder, at den offentlige arbejdsgiver ikke  

 kan undslå sig for forpligtelsen til at betale dagpenge under sygdom ved i  

 stedet at bevilge sygeorlov uden løn.
 Hvis den offentlige arbejdsgiver kunne frigøre sig for sin forpligtelse  

 til at betale dagpenge under langvarige sygdomstilfælde ved at bevilge  

 sygeorlov uden løn, ville konsekvensen heraf være, at lønmodtageren i mange  

 tilfælde ville være henvist til at søge om kontanthjælp efter bistandsloven.  

 Denne konsekvens finder jeg ikke ville være rimelig.
 Jeg kan i øvrigt tilslutte mig Dagpengelovudvalgets opfattelse af, at  

 ansættelsessikkerheden principielt bør reguleres gennem de arbejdsretlige  

 regler og overenskomster og aftaler og ikke gennem sygedagpengesystemet (side  

 42 i betænkningen fra juni 1989).
 Spørgsmål 10:
Hvordan vil ministerens bemyndigelse i lovforslagets § 22, stk. 2 blive  

 brugt? Svar:
 Det følger af forslagets § 22, stk. 2, at socialministeren fastsætter  

 nærmere regler om forlængelse af dagpengeperioden.
 Bemyndigelsen tænkes anvendt således, at dagpengeperioden kan forlænges i  

 følgende situationer:
 1) Det anses for overvejende sandsynligt, at revalidering, herunder  

 arbejdsprøvning, vil blive iværksat.
 Det er ikke hensigten at begrænse dagpengeperioden i denne situation, idet  

 dagpengeudbetalingen - under forudsætning af, at der er tale om en realistisk  

 revalideringsmulighed for den pågældende - skal kunne fortsætte, indtil  

 betingelserne for udbetaling af den faste bruttorevalideringsydelse er  

 opfyldt, jf. det samtidig hermed fremsatte lovforslag.
 2) Den sikrede er under eller venter på lægebehandling, som - på grundlag  

 af en lægelig vurdering - må antages inden for 26 uger at kunne genskabe fuld  

 arbejdsdygtighed.
Det er ikke afgørende, hvilken sygdom der i de konkrete tilfælde er tale  

 om.
I bemærkningerne til bestemmelsen er som eksempel angivet personer, der  

 venter på en øjen- eller hofteoperation.
 3) Når særlige omstændigheder i øvrigt taler derfor.
Det er hensigten, at dagpengeudbetalingen i særlige tilfælde skal kunne  

 forlænges ud over de 26 uger, der er nævnt ovenfor, i tilfælde af f.eks.  

 komplicerede knoglebrud, gentagne operationer, dialysebehandling, cancer  

 eller andre alvorlige lidelser, der kræver langvarig behandling, men hvor der  

 er udsigt til varig helbredelse.
Det vil være en forudsætning for  

 forlængelsen af dagpengeperioden, at den pågældende har været mere stabilt  

 erhvervsaktiv umiddelbart før sygeperioden, og at den pågældende efter en  

 lægelig vurdering skønnes at kunne genoptage erhvervsmæssig beskæftigelse  

 inden for et kortere tidsrum.
Herudover er det hensigten at åbne mulighed for undtagelsesvis at forlænge  

 dagpengeperioden uden for de tilfælde, der er nævnt ovenfor, for personer,  

 der lider af meget alvorlige sygdomme, f.eks. en kræftlidelse, for dermed at  

 undgå en yderligere belastning af patientens og de pårørendes i forvejen  

 stærkt belastede situation.
Det er ikke hensigten at begrænse  

 dagpengeperioden i disse situationer.
 Spørgsmål 44:
Vil ministeren oplyse, hvilke særlige omstændigheder der kan tale for, at  

 varighedsbegrænsningen kan forlænges? Svar:
Som det også er anført ved besvarelsen af spørgsmål 10, er det hensigten,  

 at dagpengeudbetalingen i særlige tilfælde skal kunne forlænges ud over de 26  

 uger.
Det kan eksempelvis være i tilfælde af komplicerede knoglebrud,  

 gentagne operationer, dialysebehandling, behandling for alvorlige  

 forbrændinger, bækkenløsning eller andre alvorlige lidelser, der kræver  

 langvarig lægebehandling, men hvor der er udsigt til varig helbredelse.
Det  

 vil være en forudsætning, at den pågældende har været mere stabilt  

 erhvervsaktiv umiddelbart før sygeperioden og efter en lægelig vurdering  

 skønnes at kunne genoptage erhvervsmæssig beskæftigelse inden for et kortere  

 tidsrum.
 Herudover er det hensigten at videreføre praksis efter gældende lovs § 25,  

 stk. 5, og således forlænge dagpengeperioden for personer, der lider af meget  

 alvorlige sygdomme, f.eks. en kræftlidelse, for dermed at undgå yderligere  

 belastning af patientens situation.
 Spørgsmål 57:
 Det bedes oplyst, om der vil blive fastsat regler i henhold til  

 bemyndigelsen i § 22, stk. 2, hvorefter dagpengeperioden forlænges under  

 behandlingen af en ansøgning om førtidspension.
 Svar:
Efter forslagets § 22, stk. 2, vil der blive fastsat regler om  

 forlængelse af dagpengeperioden for de tilfælde, der er omfattet af § 22,  

 stk. 1, nr. 1 og 2, der vedrører personer, der enten skal revalideres, venter  

 på lægebehandling eller afslutning af behandling.
Reglerne om forlængelse vil  

 desuden omfatte tilfælde, hvor særlige omstændigheder i øvrigt taler derfor.  

 Disse situationer er omtalt i svar på spørgsmål 10, pkt. 3, og spørgsmål 44.
 Muligheden for at forlænge udbetalingsperioden er begrundet med, at  

 personer, der med stor sandsynlighed vil kunne vende tilbage til en  

 erhvervsaktiv tilværelse, så vidt muligt ikke skal overgå til kontanthjælp i  

 en kortere periode.
 I de situationer, hvor ansøgningen om førtidspension indgives på  

 dagpengemodtagerens initiativ, og hvor kommunen skønner, at  

 uarbejdsdygtigheden kun er midlertidig, eller at der er mulighed for  

 revalidering, vil dagpengeudbetalingen kunne forlænges efter de  

 retningslinjer, der vil blive fastsat.
 Der er derimod ikke grundlag for at forlænge dagpengeudbetalingen ud over  

 52 uger på grund af, at en ansøgning om førtidspension er under behandling.
 Ansøgning om førtidspension vil typisk blive indgivet i forbindelse med  

 kommunens opfølgning af de længerevarende sygdomstilfælde efter forslagets §  

 24, og der vil under dette forløb blive taget stilling til udbetaling af  

 forskud på pensionen.
 Spørgsmål 29:
 Det bedes oplyst, om det klart fremgår af lovforslaget, at faderens ret  

 til dagpenge i de tilfælde, hvor barnet er indlagt i de første 14 uger, ikke  

 gælder fra fødslen, men efter barnets modtagelse i hjemmet.
 Svar:
 Efter forslagets § 15, stk. 1, kan den periode, hvor der er ret til  

 dagpenge, forlænges eller udsættes, hvis barnet er indlagt på sygehus.
 Efter forslagets § 15, stk. 2, gælder retten til at forlænge  

 dagpengeperioden ikke faderens ret til dagpenge i 2 uger efter § 13, stk.  

 2, eller de adoptionssøgendes ret til samtidig at modtage dagpenge, jf. § 14,  

 stk. 2.
 Det følger af § 15, stk. 3, at faderens dagpengeret kan udsættes  

 også i de tilfælde, hvor barnet eventuelt først modtages i hjemmet efter den  

 14. uge.
 Faderen kan således - afhængigt af familiens behov i den givne situation -  

 vælge at udnytte sin dagpengeret efter § 13, stk. 2, enten under barnets  

 indlæggelse på sygehus, eller når barnet modtages i hjemmet.
 Spørgsmål 37:
Vil lønmodtagere inden for det offentlige kunne opnå en aftale efter §  

 28, der svarer til en aftale efter den hidtidige § 12? Svar:
 En § 28-aftale efter lovforslaget vil stort set svare til en § 12-aftale  

 efter gældende lov.
 De helbredsmæssige betingelser for godkendelse af en aftale efter  

 forslagets § 28 er uændrede, og de regler, der vil blive fastsat, kommer til  

 at svare til den praksis, der gælder for § 12-aftaler i dag, ligesom de  

 løbende § 12-aftaler ikke forudsættes ophævet ved lovens ikrafttræden.
 Der vil dog blive tale om justeringer som følge af, at arbejdsgiveren selv  

 skal beregne og udbetale dagpenge og i stedet får et refusionskrav, og som  

 følge af, at arbejdsgiverperioden for private arbejdsgivere er udvidet til 2  

 uger.
Spørgsmålet om, hvorvidt offentligt ansatte vil kunne opnå en aftale efter  

 § 28, kan besvares bekræftende.
Offentligt ansatte vil ligesom privat ansatte  

 kunne indgå en aftale efter lovforslagets § 28, der giver arbejdsgiveren ret  

 til refusion med et beløb, der svarer til de dagpenge, som lønmodtageren har  

 ret til i de første 2 uger af hver sygeperiode, der skyldes den lidelse, som  

 aftalen indgås for.
 Spørgsmål 78:
 Udvalget anmoder om at få tilsendt kommentarer fra Kommunernes  

 Landsforening, LO og DA til lovforslaget, således som det ser ud nu på  

 grundlag af det hidtidige udvalgsarbejde.
 Svar:
 Kommunernes Landsforenings udtalelse af 8. december 1989 vedlægges.
 Bemærkninger:
 For så vidt angår dagpengeforslaget anerkender Landsforeningen at  

 have modtaget det ønskede materiale, men tager forbehold over for de  

 økonomiske konsekvenser og tager afstand fra beskæring af bloktilskud som  

 følge af de administrative lettelser.
 Det er ikke præciseret, hvad forbeholdet over for de økonomiske  

 konsekvenser går på ud over den generelle usikkerhed, der altid er ved at  

 forudsige fremtidig adfærd.
 I forbindelse med de væsentlige ændringer af arbejdsgiverperioden i 1988  

 aftaltes med de kommunale organisationer, at der skulle ske en  

 efterregulering af bloktilskuddene, såfremt der viste sig at være væsentlige  

 afvigelser mellem den faktiske udvikling og de skøn, der lå til grund for  

 beregningerne.
 Endvidere aftaltes, at staten - mod sædvane - gav kommunerne kompensation  

 for de øgede administrative udgifter.
 Et væsentligt formål med den nye dagpengelov er at lette de administrative  

 byrder, der blev lagt på kommunerne ved lovændringerne i 1988.
 Socialministeriet har derfor foreslået de kommunale organisationer, at  

 bloktilskudsjusteringerne som følge af den nye lov efterreguleres efter de  

 samme principper, som aftaltes ved lovændringerne i 1988, og påpeget, at en  

 lettelse af kommunernes administrative byrde naturligvis må føre til en  

 beskæring af den kompensation, kommunerne fik for administrative merudgifter  

 i 1988.
Kommunernes Landsforening Den 8. december 1989 Til Socialministeriet Angående forslag til lov om ændring af lov om social bistand  

 (indførelse af en fast bruttorevalideringsydelse m.v.) og forslag til ændring  

 af lov om dagpenge ved sygdom eller barsel Socialministeriet har med skrivelse af 7. december 1989 anmodet om  

 landsforeningens udtalelse i forlængelse af følgende spørgsmål fra  

 Folketingets Socialudvalg: »Udvalget anmoder om at få tilsendt  

 kommentarer fra KL, LO og DA til lovforslaget, således som det ser ud nu på  

 grundlag af det hidtidige udvalgsarbejde.« Sagen blev senest behandlet på landsforeningens formandskabs møde den 30.  

 november 1989, og landsforeningen har på denne baggrund følgende kommentarer:
 Ændring af lov om dagpenge ved sygdom eller barsel.
 I forbindelse med forslag til ændring af lov om dagpenge ved sygdom eller  

 barsel har landsforeningen modtaget det ønskede materiale til belysning af  

 lovforslagets konsekvenser.
 Landsforeningen kan på denne baggrund tage lovforslaget til efterretning,  

 som det foreligger, idet landsforeningen fortsat tager forbehold over for de  

 økonomiske konsekvenser og tager afstand fra kravet om beskæring af  

 bloktilskuddet på grund af administrative lettelser.
 Landsforeningen har ikke bemærkninger til de fremsatte ændringsforslag til  

 lovforslaget.
 Forslag om en fast bruttorevalideringsydelse.
 Landsforeningen har med skrivelse af 12. oktober d.å. anmodet  

 Socialministeriet om udkast til de bebudede regler om krav om erhvervsplan  

 som forudsætning for at modtage revalideringsydelse.
 Kendskab til disse regler er en væsentlig forudsætning for endeligt at  

 kunne vurdere de økonomiske virkninger af lovforslaget om en fast  

 bruttorevalideringsydelse.
 Landsforeningen har fortsat ikke modtaget det nødvendige materiale, og  

 landsforeningen ser sig derfor ikke i stand til at foretage en endelig  

 vurdering af konsekvenserne af lovforslaget.
 Landsforeningen finder, at en mere effektiv revalideringsindsats  

 forudsætter forbedrede handlemuligheder i forhold til arbejdsmarkedet ud over  

 forslaget om revalideringsydelsen.
 Løsningen af revalideringsopgaven forudsætter et væsentligt intensiveret  

 samspil mellem kommuner og private arbejdsgivere.
Landsforeningen er usikker på, om forslaget om bruttorevalideringsydelsen  

 risikerer at bremse for revalideringsaktiviteter.
Det burde overvejes at give  

 forrevalideringsarbejdet en mere synlig forankring i regelsættet ved at  

 udskille bestemmelserne herom til en selvstændig paragraf.
 En aktiv kommunal arbejdsmarkedsindsats.
 Kommunerne står samlet over for meget store grupper, som man forventer at  

 kommunerne gør en indsats for: Kontanthjælpsmodtagerne, revalidenderne,  

 sygedagpengemodtagerne, førtidspensionisterne, handicappede, flygtninge m.v.
 Der er behov for en aktiv kommunal indsats for at hjælpe disse grupper til  

 en placering på arbejdsmarkedet.
 Landsforeningen finder, at der er behov for, at man gør sig samlede  

 overvejelser om aktivering af modtagere af passive økonomiske ydelser.
 Landsforeningen har på denne baggrund besluttet at udarbejde et samlet  

 udspil, der vil indeholde følgende elementer:
- mulighederne for at bringe forskellige grupper fra passive økonomiske  

 ydelser til en plads på arbejdsmarkedet, herunder modtagere af kontanthjælp,  

 sygedagpenge, førtidspension, unge ledige, langtidsledige m.v., - en samlet model til finansiering af en aktiv kommunal indsats over for  

 hele gruppen set i lyset af de konkrete muligheder, - instrumenter til fremme af kommunens muligheder for at løse hele denne  

 opgave i et samarbejde med det private erhvervsliv.
 Landsforeningen påregner at have et sådant udspil parat primo februar  

 1990. Filosofien i udspillet er belyst i Danske Kommuner nr. 41, hvorfra  

 lederen vedlægges i kopi.
Landsforeningen håber på at komme i en direkte og konstruktiv dialog med  

 bl.a.
Socialministeriet og Folketingets Socialudvalg på baggrund af dette  

 udspil.
Med venlig hilsen Thorkild Simonsen / Peter Gorm Hansen Danske Kommuner nr. 41 En aktiv kommunal arbejdsmarkedsindsats Der er opbrud i holdningerne til, hvad man kan og skal gøre for de ledige.  

 Dette opbrud viser sig især i befolkningen og hos de lokale politikere.  

 Holdningsskiftet, der nu er ved at nå helt ind i Folketinget, har fået  

 overskriften: Fra kontantlinjen til arbejdslinjen.
Denne overskrift er  

 inspireret af den svenske indsats.
Kontantlinjen er filosofien bag den hidtidige bistandsmodel.
Et  

 varieret udbud af kontantydelser med hver sit regelsæt.
Det overlades til den  

 enkelte borger at bevise, hvor dårlig han eller hun er, og hvor lidt den  

 pågældende selv kan gøre ved sin situation.
Arbejdslinjen er filosofien bag den hidtidige  

 beskæftigelsesindsats.
Et arbejde er for den enkelte ensbetydende med en  

 forpligtelse til at yde noget, og samtidig modtager man løn for det.
I dette  

 tilfælde skal borgeren vise, hvor meget han eller hun kan.
 Arbejdslinjen er filosofien bag flere lovforslag i Folketinget.  

 Socialministerierens lovforslag om ungdomsydelse og om dagpenge  

 (bruttorevalideringsydelse) og arbejdsministerens forslag om den kommunale  

 beskæftigelsesindsats.
 En konsekvent anvendelse af filosofien bag arbejdslinjen vil betyde, at  

 kommunerne står med meget store grupper af borgere, som forventes at gøre en  

 aktiv indsats for: kontanthjælpsmodtagerne, førtidspensinisterne,  

 revalidenderne, flygtningene, sygedagpengemodtagerne med videre.
 En sådan indsats forudsætter løsninger på to problemer.
For det første må der etableres en ny model, hvorefter kommunerne  

 kan finansiere en aktiv indsats.
Her må staten fastholdes på det finansielle  

 ansvar for ledigheden og dens bekæmpelse.
 For det andet må kommunerne have nye redskaber til at løse hele  

 problemet i et aktivt samarbejde med de private virksomheder.
De mange ledige er uden sammenligning vort største sociale problem.  

 Filosofien bag arbejdslinjen er at bygge på de lediges egne ressourcer.
Men  

 opgaven kan kun løses, hvis virksomheder og personaleorganisationer  

 anerkender deres medansvar.
 En løsning af de to problemer forudsætter dermed, at alle de involverede  

 parter må tage konsekvensen og leve op til nogle nye roller.
Folketinget kan ikke nøjes med at tilslutte sig arbejdslinjen som  

 filosofi.
Folketinget må følge dette op med bredere rammer for kommunernes  

 virksomhed på området, og Folketinget må også leve op til dets finansielle  

 ansvar ved en målrettet finansiel model til finansiering af den aktive  

 indsats.
Virksomhederne og personaleorganisationerne kan ikke fortsat både tale om,  

 at de offentlige udgifter skal ned, og samtidig afvise at medvirke i  

 løsningen af problemerne.
De må tværtimod aktivt støtte, at man i kommunerne  

 må og kan finde løsninger efter arbejdslinjen.
 Landsforeningen vil medvirke aktivt i en fortsat bestræbelse på at bane  

 vejen for, at kommunerne får mulighed for at lægge arbejdslinjen til grund  

 for en bred indsats for de berørte grupper.
 Spørgsmål 78:
 Udvalget anmoder om at få tilsendt kommentarer fra KL, LO og DA til  

 lovforslaget, således som det ser ud nu på grundlag af det hidtidige  

 udvalgsarbejde.
 Svar:
 DA's og LO's udtalelser af 8. december 1989 vedlægges.
 Bemærkninger:
Dagpengelovudvalget foreslog i sin betænkning, at den generelle  

 varighedsbegrænsning for udbetaling af sygedagpenge nedsættes fra 91 til 52  

 uger.
Udvalget understregede, at denne nedsættelse nødvendigvis bør knyttes  

 sammen med en øget indsats med henblik på dagpengemodtagerens tilbagevenden  

 til arbejdsmarkedet.
Samtidig foreslår udvalget med henblik på en styrkelse  

 af motivationen for at påbegynde erhvervsmæssig revalidering indførelsen af  

 en særlig revalideringsydelse på et rimeligt niveau, f.eks. det nuværende  

 dagpengeniveau (betænkningens s. 15).
 Det må således opfattes som en forudsætning for udvalgets enighed på dette  

 punkt, at der ville blive fremsat et lovforslag om en revalideringsydelse.
 Om revalideringsydelsen udtaler udvalget:
 »Det er udvalgets opfattelse, at indførelse af en revalideringsydelse  

 efter følgende principper kunne virke motiverende:
- en fast ydelse på et rimeligt niveau, f.eks. det nuværende  

 dagpengeniveau, - ydelsen skal som udgangspunkt være indkomstuafhængig og ydes uden hensyn  

 til eventuel ægtefælles indtægts- og formueforhold, - ydelsen skal være skattepligtig, - ydelsen skal som udgangspunkt ikke være tilbagebetalingspligtig.
 Revalideringsydelsen bør kun ydes i de situationer, hvor der er en rimelig  

 udsigt til, at revalideringen kan føre til erhvervsmæssig beskæftigelse.
Revalideringsydelsen bør formentlig ydes fra det tidspunkt, hvor der er  

 truffet beslutning om revalidering (betænkningens s. 75-76).« Udvalget forudsatte altså alene, at der blev indført en revaliderings  

ydelse, men derimod ikke ændringer i revalideringens indhold.
 Det fremsatte lovforslag om en revalideringsydelse opfylder således til  

 fulde udvalgets forudsætninger.
Landsorganisationen i Danmark Den 8. december 1989 Til Socialministeriet Med skrivelse af 7. december 1989 - j.nr. 1. kontor  

 nr. 1600-26 og j.nr. 4. kontor nr. 4000-52 - har Socialministeriet anmodet  

 Landsorganisationen i Danmark om en udtalelse til brug for svar på spørgsmål  

 vedrørende forslag til lov om dagpenge ved sygdom eller fødsel (L 29) og  

 forslag til lov om ændring af lov om social bistand. (Indførelse af en  

 bruttorevalideringsydelse og ændring af husvildebestemmelsen og  

 forsøgsreglerne) (L 30).
 I den anledning skal Landsorganisationen meddele, at organisationen kan  

 tilslutte sig forslaget til lov om dagpenge ved sygdom eller fødsel med de  

 ændringsforslag, der er stillet af ministeren, såfremt den nuværende  

 varighedsperiode, jf. sygedagpengelovens § 25, bevares.
 Det er organisationens opfattelse, at forslag til lov om ændring af lov om  

 social bistand (bruttorevalideringsydelse) ikke har et sådant indhold,  

 at ændringen har bred opbakning i Folketinget.
Da forslaget om indførelse af en bruttorevalideringsydelse er kædet sammen  

 med ændringen af varighedsperioden i forslaget til lov om dagpenge ved sygdom  

 eller fødsel, jf.
Landsorganisationens høringssvar af 23. august 1989, må  

 Landsorganisationen kræve, at socialministeren udsætter forslaget om  

 indførelse af en fast bruttorevalideringsydelse med henblik på nye  

 forhandlinger, og at ministeren stiller forslag til lov om dagpenge  

 ved sygdom eller fødsel om uændret varighedsperiode - det vil sige 91  

 uger.
Dansk Arbejdsgiverforening Den 8. december 1989 Til Socialministeriet Med skrivelse af 7. december 1989 har  

 Socialministeriet anmodet Dansk Arbejdsgiverforening om en udtalelse til brug  

 for svar på spørgsmål vedrørende forslag til lov om dagpenge ved sygdom  

 elller fødsel (L 29).
 I den anledning skal Dansk Arbejdsgiverforening meddele, at vi kan  

 tilslutte os forslaget til lov om dagpenge ved sygdom eller fødsel med de  

 ændringsforslag, der er stillet af ministeren.
 For så vidt angår en eventuel ændring af varighedsperioden i forslaget til  

 lov om dagpenge ved sygdom eller fødsel vil Dansk Arbejdsgiverforening  

 foretrække, at der ikke sker en forlængelse af varighedsperioden.
Dette skal primært ses i relation til de overenskomstområder, hvor  

 lønforpligtelsen er knyttet til dagpengeperioden.
Inden for det grafiske  

 område er der således ret til fuld løn under sygdom, så længe der ifølge  

 dagpengeloven er dagpengeret.
 Fra Dansk Arbejdsgiverforenings side anser vi det samlede lovforslag for  

 anbefalelsesværdigt og skal i øvrigt henvise til, at lovforslaget er  

 udarbejdet i overensstemmelse med de retningslinjer, der blev fastlagt i  

 betænkningen om en ny dagpengeordning fra juni 1989.
Med venlig hilsen Dansk Arbejdsgiverforening Hanne Simonsen Spørgsmål 68:
 Ad svaret på spørgsmål 53 og 54:
 Der ønskes andre eksempler på private institutioner, der er fritaget for  

 at være omfattet af loven om arbejdsgivernes elevrefusion. - Hvis der er  

 eksempler på private institutioner, der ikke er fritaget for AER, selv  

 om aktiviteterne overvejende finansieres af offentlige midler, ønskes disse  

 ligeledes angivet.
 Svar:
De grupper af private institutioner, der er fritaget for forpligtelsen  

 til at betale bidrag til Arbejdsgivernes Elevrefusion, fremgår af bilaget til  

 Undervisnings- og Forskningsministeriets bekendtgørelse nr. 169 af 24. marts  

 1989 om indbetaling af bidrag til Arbejdsgivernes Elevrefusion.
Kopi af  

 bilaget vedlægges.
 Som det fremgår af punkt 35 i bilaget, gælder fritagelsen generelt gruppen  

 af private institutioner, der over en årrække og i henhold til fast praksis  

 får mindst 50 pct. af deres driftsudgifter dækket af kommuner, amtskommuner  

 eller staten, herunder tipsmidler.
 Undervisnings- og Forskningsministeriet, hvorunder loven om  

 Arbejdsgivernes Elevrefusion hører, har oplyst, at ministeriet ikke har  

 godkendt nogen dispensation fra denne bestemmelse.
Bilag Følgende grupper af private institutioner, hvis udgifter overvejende  

 dækkes af offentlige midler, eller som er et selskab i tilknytning til  

 folkekirken eller andre kristne trossamfund, hvis eneste formål er at drive  

 missionsvirksomhed uden for landet, er undtaget fra forpligtelsen til  

 indbetaling af bidrag til Arbejdsgivernes Elevrefusion:
 1. Friskoler, private grundskoler og private grundskolekursus (lov nr. 306  

 af 8. juni 1977 om friskoler og private grundskoler).
 2. Private gymnasieskoler og studenterkursus (lov om gymnasieskoler og  

 studenterkursus, jf. lovbekendtgørelse nr. 510 af 3. oktober 1984).
 3. Private kursus til højere forberedelseseksamen (lov om højere  

 forberedelseseksamen, jf. lovbekendtgørelse nr. 263 af 11. maj 1973).
 4. Folkehøjskoler, landbrugsskoler, husholdningsskoler og efterskoler (lov  

 nr. 259 af 4. juni 1970 om folkehøjskoler, landbrugsskoler,  

 husholdningsskoler og efterskoler).
 5. Handelsskoler, tekniske skoler samt maskinmester- og maskinistskoler  

 (lov om godkendelse af handelsskoler, tekniske skoler samt maskinmester- og  

 maskinistskoler og tilskud m.v. til disse skoler, jf. lovbekendtgørelse nr.  

 187 af 9. april 1981, som ændret ved lov nr. 267 af 6. juni 1985).
 6. Handelshøjskoler (lov nr. 258 af 8. juni 1983 om handelshøjskoler og  

 handelshøjskoleafdelinger, som ændet ved lov nr. 245 af 23. maj 1984).
 7. Teknika (lov nr. 243 af 23. maj 1984 om teknika).
8. Ungdomsklubber i forbindelse med fritidsvirksomhed for børn og unge  

 (lov om fritidsundervisning m.v., jf. lovbekendtøgrelse nr. 329 af 11. juli  

 1983, kap.
II).
9. Private institutioner, der giver fritidsundervisning for voksne (lov om  

 fritidsundervisning, kap.
III).
 10. Folkeuniversitetsvirksomhed (lov om fritidsundervisning, kap VI).
 11. Private seminarier (lov om uddannelse af lærere til folkeskolen, jf.  

 lovbekendtgørelse nr. 334 af 4. juli 1985), private børnehave- og  

 fritidspædagogseminarier (lov nr. 209 af 21. maj 1969, som ændret ved lov nr.  

 210 af 28. maj 1975), private husholdningsseminarier (lov nr. 292 af 7. juni  

 1972), private socialpædagogiske seminarier (§ 14, stk. 1, i lov nr. 333 af  

 19. juni 1974 om social bistand - nedenfor betegnet: social bistandslov - som  

 ændret ved lov nr. 262 af 6. juni 1985) og private håndarbejdsseminarier (lov  

 nr. 91 af 14. marts 1979 om uddannelse af håndarbejdslærere m.fl.).
 12. Den Grafiske Højskole (lov nr. 241 af 8. juni 1977 om Den Grafiske  

 Højskole).
 13. Produktionsskoler (lov nr. 269 af 6. juni 1985 om produktionsskoler).
 14. Private søfartsskoler m.v. (lov nr. 70 af 15. marts 1967 om  

 søfartsuddannelse, § 2).
 15. Foreninger, dagcentre, klubber og lign., der i forbindelse med  

 aktiverende omsorgsarbejde får mindst 50 pct. af deres udgifter dækket af  

 kommunerne (social bistandslov, § 60).
 16. Private daginstitutioner for børn og unge (social bistandslov, § 69).
 17. Private daghjem og dagcentre (social bistandslov, § 74).
 18. Private plejehjem og beskyttede boliger (social bistandslov, § 80).
 19. Private revalideringsinstitutioner (social bistandslov, § 91).
 20. Private særlige daginstitutioner (social bistandslov, § 95 a).
 21. Private døgninstitutioner for børn og unge (social bistandslov, § 96).
 22. Private svangre- og mødrehjem (social bistandslov, § 101).
 23. Private forsorgshjem m.v. (social bistandslov, § 105).
 24. Private institutioner for personer med vidtgående fysiske eller  

 psykiske handicap (social bistandslov, § 112, stk. 1).
 25. Private særlige plejehjem (social bistandslov, § 112, stk. 2).
 26. Specialarbejderskoler (lov nr. 237 af 6. juni 1985 om  

 arbejdsmarkedsuddannelser).
 27. Private sygehuse (lov nr. 324 af 19. juni 1974 om sygehusvæsenet, §  

 18).
 28. Landsdelsorkestre m.v. (lov nr. 306 af 10. juni 1976 om musik, kap.  

 III).
 29. Private museer, der får mindst 50 pct. af deres udgifter dækket af  

 stat og (amts)kommuner (lov nr. 291 af 6. juni 1984 om museer m.v., § 10).
 30. Private teatre (lov nr. 292 af 6. juni 1984 om ændring af lov om  

 teatervirksomhed).
 31. Private institutioner, der får mindst 50 pct. af deres udgifter dækket  

 gennem støtte fra teknologirådet (§ 5, stk. 1, nr. 1, lov nr. 142 af 21.  

 marts 1973 om teknologisk service, som ændret ved lov nr. 90 af 13. marts  

 1985).
 32. Private regionale udviklingsudvalg, der får mindst 50 pct. af deres  

 udgifter dækket gennem støtte fra direktoratet for egnsudvikling (lov nr. 88  

 af 13. marts 1985 om egnsudvikling, § 9).
 33. Handelsflådens Velfærdsråd (lov nr. 188 af 30. april 1948, § 3).
 34. Selvejende institutioner, der får mindst 50 pct. af deres  

 driftsudgifter dækket gennem statsstøtte i henhold til finansloven.
 35. Private institutioner, der over en årrække og i henhold til fast  

 praksis får mindst 50 pct. af deres driftsudgifter dækket af kommuner,  

 amtskommuner eller staten, herunder tipsmidler.
 36. Baptistsamfundets Ydre Mission.
 37. Brødremenighedens Danske Mission.
 38. Dansk Ethioper Mission.
 39. Dansk Forenet Sudan Mission.
 40. Dansk Santalmission.
 41. Den danske Israelsmission.
 42. Den danske Pinsevækkelses Ydre Mission.
 43. Det danske Missionsforbund.
 44. Det danske Missionsselskab.
 45. Kherwara-Missionen.
 46. Metodistkirkens Verdensmission.
 47. Nordisk Østasienmission (dansk afdeling).
 48. Ordet og Israel.
 49. Støtteselskabet for Pakistans Kirke.
 50. Syvende Dags Adventistsamfundet.
 51. Evangelisk Luthersk Missionsforening.
 52. Luthersk Missionsforening.
 53. Dialogcentret.
 54. Apostolsk Kirke.
 55. Beskæftigelsesprojekter i henhold til § 2, stk. 1, nr. 3, i lov nr.  

 293 af 21. juni 1985 om beskæftigelsesmuligheder for unge m.v., såfremt  

 statens tilskud eller eventuelt andre offentlige tilskud dækker mindst 50  

 pct. af driftsudgifterne for de pågældende organisationer m.fl.
 56. Opholdssteder for børn og unge, godkendt efter social bistandslov §  

 66, stk. 2, såfremt offentlige tilskud dækker mindst 50 pct. af  

 driftsudgifterne for den pågældende institution.
 Spørgsmål 55:
 Udvalget anmoder om at modtage en dækkende besvarelse af spørgsmål 13 og  

 42.
 Svar:
 Dagpengelovforslagets § 41, stk. 2, indeholder en generel bemyndigelse  

 til at fravige lovens regler i det omfang, det er nødvendigt for anvendelse  

 af gældende EF-forordninger om social sikring for arbejdstagere og  

 selvstændige erhvervsdrivende.
Bestemmelsen er udformet således, at den svarer til lignende bestemmelser  

 i den øvrige lovgivning om social sikring.
Der henvises til besvarelsen af  

 spørgsmål 42.
 Som nævnt i besvarelsen af spørgsmål 13 vil bestemmelsen især få betydning  

 ved sammenlægning med perioder tilbagelagt i andre lande i tilfælde, hvor der  

 efter dansk lov stilles krav om beskæftigelse i en vis tid forud for  

 dagpengeudbetaling, og ved medregning af perioder, hvor der er udbetalt  

 dagpenge i et andet land, i tilfælde, hvor der gælder en varighedsbegrænsning  

 for dagpengeudbetaling efter dansk lov.
Socialministeriet Den 31. oktober 1989 Socialministerens kommentar til en henvendelse fra Dansk Kommunal  

 Arbejderforbund Vedrørende skrivelse af 17. oktober 1989 fra Dansk Kommunal  

 Arbejderforbund Ad opfølgningen af sygedagpengesager.
 Bestemmelsen om, at offentlige arbejdsgivere skal indberette  

 sygdomstilfælde til kommunen senest, når disse har varet 3 måneder (§ 24,  

 stk. 2), skal ses i sammenhæng med, at kommunen er forpligtet til senest  

 efter 3 måneder at tage den sikredes forhold op til vurdering (§ 24, stk. 1).
 Fristen på 3 måneder er foreslået ud fra følgende hensyn:
 1) Som udgangspunkt er det de mere langvarige sygdomstilfælde, der giver  

 anledning til, at kommunen overvejer behovet for andre hjælpeforanstaltninger  

 til den sikrede og dennes familie.
 2) Det er tillagt vægt, at offentlige arbejdsgivere ikke pålægges unødigt  

 administrativt besvær.
 Arbejdsgivere, der bliver opmærksomme på, at en ansat har behov for  

 hjælpeforanstaltninger fra det offentlige, bør orientere kommunen herom -  

 også inden der er forløbet 3 måneder.
 Den sikrede kan selv på et hvilket som helst tidspunkt under  

 sygdomsforløbet søge råd og vejledning hos kommunen.
 Forslaget til § 24 skal også ses i lyset af, at kommunen efter de gældende  

 regler har pligt til senest 3 måneder efter sygdommens indtræden at tage den  

 sikredes forhold op til vurdering.
 Ad lægeerklæring.
 Hovedsigtet med § 7 er, at der normalt ikke skal udstedes lægeerklæringer  

 ved kortvarige sygdomstilfælde, men at arbejdsgiveren eller kommunen efter en  

 konkret vurdering kan forlange en lægeerklæring.
 Efter Socialministeriets opfattelse er det ikke hensigtsmæssigt at  

 fastsætte bindende regler om det skøn, der skal udøves i det enkelte  

 tilfælde.
 Det forekommer ikke sandsynligt, at adgangen til at indhente  

 lægeerklæringer vil blive misbrugt under hensyn til, at det er  

 arbejdsgiveren/kommunen, der skal afholde de hermed forbundne udgifter.
 De oplysninger, som kan kræves i henhold til lægeerklæringen, vil fremgå  

 af en blanket, som skal godkendes af chefen for Socialstyrelsen.
 Ad klagereglerne.
 Det er Socialministeriets opfattelse, at sammensætningen af  

 Dagpengeudvalget, jf. forslagets § 33, sikrer, at der bliver tale om en  

 uvildig klageinstans, således at retssikkerhedshensynet ikke tilsidesættes.
 Ad varighedsbegrænsningen.
 Efter forslagets § 22, stk. 1, er der mulighed for at forlænge den  

 periode, hvori der udbetales dagpenge, når:
1) det anses for overvejende sandsynligt, at revalidering vil blive  

 iværksat, 2) den sikrede venter på lægebehandling, som må antages inden for en  

 kortere tid at kunne genskabe arbejdsdygtigheden, eller 3) særlige omstændigheder i øvrigt taler derfor.
 Efter § 22, stk. 2, er socialministeren bemyndiget til at fastsætte  

 nærmere regler om forlængelse af dagpengeperioden.
 Det er Socialministeriets opfattelse, at mulighederne for forlængelse af  

 dagpengeperioden i de konkrete tilfælde skulle sikre, at »personer ikke  

 kommer i klemme i systemet«.
Forslaget om forkortelse af dagpengeperioden skal i øvrigt ses i lyset af  

 forslaget om en fast revalideringsydelse, og Socialministeriet er derfor  

 enigt i, at forslaget om ændring af bistandsloven og forslaget om en ny  

 dagpengelov bør behandles samtidig.
Dette er også baggrunden for, at  

 socialministeren fremsatte begge forslagene (samt forslag til en  

 konsekvensændring af delpensionsloven) for Folketinget den 11. oktober 1989.
Aase Olesen / Ib Valsborg Til Folketingets Socialudvalg Henvendelser til udvalget Specialarbejderforbundet i Danmark Den 8. december 1989 Til socialminister fr.
Aase Olesen Kære Aase Olesen I forlængelse af din opringning til mig i går aftes vil  

 jeg gerne som det første medgive dig, at der skulle være sagt fra noget før  

 over for varighedsbegrænsningen i sygedagpengeloven fra 91 til 52 uger.
Vi i forbundene har selvfølgelig kun givet vor tilslutning til  

 begrænsningen i den tro, at alle vore langtidssyge medlemmer fortsat var  

 sikret dagpenge, men nu i form af den aktive revalideringsydelse eller  

 forlængede sygedagpenge.
Vi kan selvsagt ikke acceptere, at vore syge  

 medlemmer henvises til bistandshjælp eller privat ægtefælleforsørgelse, uden  

 at reel revalidering er forsøgt først i alle de tilfælde, hvor der ikke skal  

 ske førtidspensionering.
 Vi har forstået på Jytte Hilden, at Socialdemokratiet støtter lovforslget  

 om den nye sygedagpengelov - med de forbedringer, der er opnået under  

 folketingsforhandlingerne - dog således, at varighedsbegrænsningen trækkes ud  

 og behandles sammen med forslaget til en såkaldt bruttorevalideringsydelse,  

 hvor følgende sikres:
 at der i dagpengelovens bestemmelser om varighedsbegrænsning  

 kommer en ordlyd med et indhold, der opfylder følgende:
Kommunen er inden for 52 uger forpligtet til at foretage en  

 erhvervsvurdering omfattende en afklaring af, om den syge 1. forventes at blive rask med mulighed for at vende tilbage til  

 arbejdsmarkedet uden foranstaltninger.
2. skal revalideres.
I så fald udarbejdes revalideringsplan.
 3. skal indstilles til førtidspension.
 Såfremt den helbredsmæssige tilstand ikke er afklaret i en grad, så der  

 kan foretages en erhvervsvurdering, fortsætter retten til sygedagpenge,  

 indtil afklaring kan ske.
at det i den nye bestemmelse om revalideringsydelsen gøres klart,  

 at den dagpengelignende ydelse også gives under det, I kalder forrevalidering  

 såsom arbejdsprøvning, højskoleophold, 9.-10. klasse og lignende.
Mange af  

 vore medlemmer vil ikke være i stand til at kunne beslutte en såkaldt  

 revalideringsplan omfattende flere uddannelsesled.
Det typiske for dem er, at  

 de tager et skridt ad gangen, og det bør de ikke straffes for.
De har ofte  

 også brug for en afklaring, før de går i gang med en egentlig uddannelse.
at kommunerne tilskyndes til revalidering og til ansættelse af  

 kvalificeret revalideringspersonale gennem refusionsordninger, der giver  

 bedre statsrefusion til denne aktive sociale ydelse end til bistandshjælp og  

 førtidspension.
Dette har vi også forstået at Socialdemokratiet forhandler  

 med jer om for øjeblikket.
 Jeg har lyst til også personlig at sende dig den skriftlige redegørelse,  

 vi og andre forbund fremlagde for Socialudvalget, hvor vi havde foretræde den  

 5. ds.
Venlig hilsen Hardy Hansen Byggefagenes Landssammenslutning Specialarbejderforbundet i Danmark Husligt Arbejder Forbund København, den 5. december 1989 Til Folketingets Socialudvalg Vedrørende L 29, L 30 om sygedagpenge og bruttorevalideringsydelse Indførelsen af en bruttorevalideringsydelse er et fremskridt, som har vor  

 fulde tilslutning.
 Det må sikres, at hvis kommunen ikke via aktive foranstaltninger er i  

 stand til at indlede revalidering eller udbetale forskud på førtidspension  

 inden de 52 uger, fortsætter sygedagpengene, indtil den erhvervsmæssige  

 tilstand er afklaret, for at undgå perioder på lav bistandshjælp eller ingen  

 indtægt.
Den store fejl ved de to såkaldte sammenkædede forslag om begrænsning af  

 sygedagpengeretten og indførelse af bruttorevalideringsydelse er, at  

 sammenkædningen ikke er en ret for den enkelte syge, men er overladt til et  

 kommunalt skøn.
Der bør være samtidighed i ophøret af dagpenge og  

 påbegyndelsen af retten til bruttorevalideringsydelse.
Sådan er de to såkaldte sammenkædede forslag desværre ikke formuleret.
Der  

 er hverken en forpligtelse eller en tilskyndelse til kommunerne  

 til at iværksætte revalidering for alle, hvis dagpengeret ophører.
Ingen af  

 lovforslagene indeholder denne forpligtelse.
Man kan således frygte, at mange  

 vil være henvist til bistandshjælp, og kun der, hvor der aftales en egentlig  

 revalideringsplan, skal der ydes bruttorevalideringsydelse på dagpengeniveau.  

 Det fremgår således af sygedagpengeforslaget, at disse kun kan forlænges,  

 hvis det er »overvejende sandsynligt, at revalidering iværksættes«,  

 og forslaget om bruttorevalideringsydelse forpligter ikke det offentlige til  

 at afklare og tilbyde revalidering til alle, der falder for den nye  

 varighedsbegrænsning i sygedagpengeloven.
 Tilskyndelsen mangler, ved at der ikke samtidig foreslås statsrefusion til  

 kvalificeret revalideringspersonale i kommuner og amter, samt at der ikke  

 gives en større statsrefusion på den aktive bruttorevalideringsydelse end til  

 den passive pension som f.eks. foreslået af Københavns Kommunes magistrat.
 Den sikre vej til at reducere det store antal utrolig dyre  

 førtidspensioneringer er, at kommunerne forpligtes og tilskyndes til  

 iværksættelse af revalidering for alle (minus de få, som det er klart skal  

 have førtidspension).
Vi ser ellers en sliske for de syge på B-holdet med forløbet: Sygedagpenge  

 i eet år, så bistandshjælp og førtidspension som udgang for de heldige! Siden revalideringscentrenes nedlæggelse i 1976 er myndighedernes og det  

 sociale og sundhedsmæssige personales viden om revalidering udvandet.  

 Samtidig har der hersket den misforståelse, at revalidering ikke kan  

 gennemføres i arbejdsløshedstider.
Det er imidlertid netop i disse tider, der  

 er brug for revalidering, da de med skavanker og handicap ellers fastlåses i  

 arbejdsløshedskøen med førtidspension som udgang.
 Moderne revalideringspersonale skal kende til helhedsorienteret  

 revalideringsarbejde, som både omfatter den svære tid som syg,  

 revalideringsplanlægning, opfølgning og tilbageføring til arbejdsmarkedet.
 Vi vil i den forbindelse foreslå, at der i sygedagpengelovens § 23  

 indføres en bestemmelse om, at der ved 3-måneders opfølgningen også tages  

 kontakt til den syges arbejdsplads, dvs. arbejdsgiver, tillidsrepræsentant  

 eller fagforening - hvis den syge giver tilladelse - for på et tidligere  

 tidspunkt at gøre dem medansvarlige for helst tilbageføring til den syges  

 tidligere arbejdsplads eller anden beskæftigelse, eventuelt iværksættelse af  

 revalidering, tildeling af hjælpemidler eller bistand fra BST med  

 arbejdspladsindretning.
Allerhelst ser vi, som det fremgår af LO's høringssvar, at alle  

 revalideringsbestemmelser samles i en revalideringslov, der samtidig  

 indeholder retningslinjer for fremtidig revalideringsvirksomhed.
Den skal  

 også omfatte aftaler om forpligtelser til, at arbejdsmarkedet modtager  

 mennesker, der ikke er fuldt arbejdsdygtige, eventuelt med løntilskud.
Gunvor Auken Specialarbejderforbundet i Danmark Else Bjerre Husligt Arbejder Forbund Lene Munch-Petersen Dansk El-Forbund (på vegne af Byggeriets Landssammenslutning) Politiken, den 29. november 1989 Metoden skal på plads Problemer i revalideringen Af Lene Munch-Petersen, socialrådgiver, Dansk El-Forbund Der er nu flere tegn på, at samfundets socialpolitik er på vej til at  

 blive aktiv.
Regeringen har således stillet forslag om en fast bruttoydelse  

 på 10.387 kr. pr. måned til personer på revalidering.
Denne bruttoydelse skal  

 være uafhængig af eventuel ægtefælleindtægt og formue.
 Dette nye system skal afløse den trangsbestemte revalideringshjælp i  

 bistandsloven § 42. Denne paragraf har igennem årene udelukket mange gifte  

 fra at få revalideringshjælp, idet ægtefællen typisk vil have en indtægt, der  

 - selv om den kan synes lav - vil afskære den syge, arbejdsskadede eller  

 ulykkesramte fra revalideringshjælp.
Regeringen regner da også med, at bestemmelsen vil medføre en merudgift på  

 124 mio. kr. årligt.
Så langt er alt godt, og det er imponerende, at det i en  

 sparetid er muligt også at øge udgifterne.
 Men pengene skal hentes et sted, og det er bl.a. sket ved, at  

 varighedsgrænsen i sygedagpengeloven nedsættes fra to år til et år. Ændringen  

 bygger på den filosofi, at syge skal tilskyndes - også økonomisk - til at  

 påbegynde en revalidering, inden de helt har opgivet ævred og opgivet at  

 planlægge en ny fremtid og levevej.
Gid det var så vel, men regeringen overser, at f.eks. de syge og/eller  

 nedslidte over 50 år næppe vil blive raske inden for et år - selv med den nye  

 bestemmelse.
Andre vil komme i klemme med et-års-varighedsbestemmelsen, mens  

 de venter på indlæggelse på sygehuset.
Samfundets problemer er sammenhængende  

 og bider sig selv i halen.
Men begge de nævnte forhold og andre kan man tage  

 højde for i lovgivningen, hvis man altså vil.
Men det, der ikke bare kan ændres ved et pennestrøg, er selve  

 revalideringsindsatsen.
Her tænker jeg på den tværfaglige viden, der skal  

 til, for at en revalidering lykkes, herunder specialkendskab til uddannelser  

 og arbejdsmarkedet.
Efter bistandslovens fødsel i 1976 blev alle former for socialindsats  

 enstrengde og decentraliseret fra amter til kommuner, således at borgerne  

 skulle slippe for at rende fra det ene kontor til det andet for at få hjælp  

 til at få deres sociale problemer løst.
Men herved blev den specialviden, der  

 var opbygget i de tidligere revalideringscentre i amterne, langsomt udvandet.  

 Man kan sige, at der skete en fortynding af ekspertise, fordi den almindelige  

 sagsbehandler i kommunen for sjældent arbejder med denne type sager.
Det er  

 det samme problem, man har med de tunge miljøsager.
13 år efter nedlæggelsen af revalideringscentrene i amterne, har  

 kommunerne nu næsten ingen sagsbehandlere, der har denne nødvendige  

 specialviden på revalideringsområdet, og indsatsen bliver herefter.
Dette  

 betyder i praksis, at har man som borger brug for revalidering, skal man selv  

 undersøge uddannelsesmarkedet og herefter selv lægge sin revalideringsplan,  

 og derefter selv sørge for at blive holdt til ilden.
Disse opgaver kan unge og fremadstræbende naturligvis selv klare, men  

 syge, ældre, arbejdsskadede og andre, der er blevet slået ud af erhverv,  

 magter ikke denne opgave alene med en pose penge i lommen.
Posen skal i denne  

 forbindelse forstås som den faste bruttorevalideringsydelse, som foreslås af  

 regeringen.
Hvem kan så hjælpe kommunerne? Fagbevægelsens ca. 100 ansatte socialrådgivere hjælper blandt andre  

 opgaver sine arbejdsskadede og syge medlemmer med planlægningen af  

 revalideringen og møder glædeligvis en stor velvilje fra kommunerne.
Fra  

 anden privat side hjælper firmaet »Dansk Råstof« - et resultat af  

 et vellykket EF-projekt - kommunerne, ved at Dansk Råstof overtager  

 revalideringsarbejdet og sender kommunen regningen.
Men politikerne har vel  

 næppe forudset, at private foreninger og organisationer er nødvendige  

 samarbejdspartnere, for at revalideringsarbejdet skal lykkes.
I givet fald må  

 der så som konsekvens heraf ske en omfordeling af de offentlige midler, der  

 er afsat til revalideringsarbejdet.
 Århus Amtskommune har ved et andet EF-støttet forsøg med 325 ulykkesramte  

 vist, at ved en hurtig og helhedsorienteret indsats over for ulykkesramte kan  

 man få de fleste tilbage i erhverv og dette i arbejdsløshedstider.  

 Sekretariatschef for Revaliderings- og Pensionsnævnet i Århus, Birthe Bernt  

 Henriksen, der har været en af igangsætterne af forsøget, håber, at  

 lovgivningen fremover åbner op for at kunne arbejde helhedsorienteret og med  

 tværfaglig specialviden inden for revalideringsområdet.
Med den nye beregning af revalideringshjælpen må der under alle forhold  

 opbygges en spcialviden om revalidering et eller andet sted.
Om det skal  

 foregå i kommunerne eller man må erkende, at i hvert tilfælde de små kommuner  

 må overføre revalideringsindsatsen til amterne eller flere kommuner i  

 fællesskab, må drøftes nærmere.
Hvis ikke denne organisering af revalideringsarbejdet bliver indrettet  

 bedre, end det sker i dag, vil vi ikke få de besparelser på længere sigt, som  

 socialministeren regner med vil blive resultatet af det nye forslag.
Målet må  

 være, at antallet af førtidspensionister skal falde og flere blive  

 selvforsørgende.
Hensigten med socialministerens forslag er der sandsynligvis  

 bred politisk enighed om såvel af samfundsøkonomiske grunde som af  

 menneskelige grunde.
