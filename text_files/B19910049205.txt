§ 1 I Direktoratet for Arbejdsløshedsforsikringens bekendtgørelse nr. 461 af  

 27. juni 1989 om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid  

 foretages følgende ændring:
 1. »I § 4 ophæves stk. 2 og 3. Stk. 4 bliver herefter  

 stk. 2«.
 2. Som nye bestemmelser indsættes efter § 4:
§ 4a.
Et medlem, som i perioden fra den 1. juli 1991 til den 31.  

 august 1991 i henhold til § 4, stk. 1, mister retten til supplerende  

 dagpenge, kan oppebære supplerende dagpenge indtil den 31. august 1991.
 Stk. 2.  Supplerende dagpenge efter stk. 1 kan kun  

 udbetales, hvis det over for arbejdsløshedskassen dokumenteres, at medlemmet  

 har opsagt sit arbejde på nedsat tid.
§ 4b.
Et medlem, der i henhold til den tidligere § 4, stk. 3,  

 oppebærer dagpenge efter reglerne for deltidsforsikrede, kan fra den 1. juli  

 1991 få udbetalt dagpenge efter reglerne for fuldtidsforsikrede.
 Stk. 2.  Udbetalinger efter stk. 1, forudsætter  

 imidlertid, at arbejdsløshedskassen forinden har foretaget en vurdering af  

 medlemmets rådighed i overensstemmelse med reglerne i bekendtgørelsen om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed.
 3. I § 9 indsættes som nyt stk. 2:
 Stk. 2.  Når et medlem har fået dagpengegodtgørelse fra  

 arbejdsgiveren på grundlag af ledighed på 4 timer eller derunder, skal  

 dagpengekortet belægges med 3.1 timer.
§ 2 Bekendtgørelsen træder i kraft den 1. juli 1991.
