Betænkning afgivet af Skatteudvalget den  

 27. november 2002 Betænkning over Forslag til lov om ændring af lov om  

 afgift af mineralvand m.v. og andre love (Ændring af regnskabsbestemmelser, skærpede  

 bøder m.v.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 8 ændringsforslag  

 til lovforslaget.
2. Udvalgsarbejdet Lovforslaget blev fremsat den 6. november 2002 og var til  

 1. behandling den 15. november 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen  

 været sendt i høring, og skatteministeren sendte den 2. oktober  

 2002 dette udkast til udvalget, jf. alm. del   bilag 6. Den 29. oktober 2002  

 sendte skatteministeren de indkomne høringssvar samt et notat herom  

 til udvalget, jf. alm. del   bilag 60.
Spørgsmål Udvalget har stillet 7 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til  

vedtagelse med de stillede ændringsforslag.
Socialdemokratiets medlemmer af udvalget bemærker,  

 at Socialdemokratiet kan støtte ethvert initiativ, som kan være  

 med til at begrænse den dybt skadelige og ulovlige handel med varer,  

 hvor man snyder for afgifter og moms.
Derfor kan Socialdemokratiet også  

 støtte L 66, men er samtidig stærkt tvivlende over for, om loven  

 vil få den ønskede og tilsigtede virkning.
Det forudsætter under alle omstændigheder, at  

 regeringen er parat til at afsætte flere ressourcer for at kontrollere  

 og følge op på lovovertrædelser.
Med de kraftige  

 personalemæssige beskæringer, som Told og Skat oplever nu, og som  

 også er planlagt for de kommende år, vil det nærmest blive  

 umuligt at prioritere den form for kriminalitet tilstrækkelig  

 højt.
Herudover er det Socialdemokratiets opfattelse, at det kan  

 blive nødvendigt med mere kontante reaktioner over for gentagne  

 lovovertrædelser.
Selv om den enkelte overtrædelse isoleret  

 betragtet kan virke beskeden, vil den ofte være udtryk for konsekvente  

 og løbende lovovertrædelser ved salg af visse varer, uden at der  

 betales dansk moms og afgift heraf.
 Derfor mener Socialdemokratiet, at gentagne  

 overtrædelser bør indebære, at man kan miste retten til at  

 drive virksomhed med salg af moms- og afgiftspligtige varer.  

 Socialdemokratiet vil selv arbejde videre med denne form for sanktioner og  

 opfordrer også regeringen til at fremkomme med et gennemarbejdet  

 forslag, som indeholder den mulighed.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 1 1) I den under nr. 2 foreslåede affattelse af §  

 12 ændres i stk. 6, 2. pkt., »told- og skatteregionen« til:  

 »de statslige told- og skattemyndigheder«.
[Redaktionel ændring] Til § 2 2) I det under nr. 3 foreslåede § 12, stk.  

 7, ændres i 2. pkt. »told- og skatteregionen« til: »de  

 statslige told- og skattemyndigheder«.
[Redaktionel ændring] 3) Efter nr. 4 indsættes som nyt nummer:
 »01. § 19 c affattes således:
»§ 19 c.
Bestemmelserne i §§ 12-15 og 17 finder tilsvarende  

 anvendelse på de efter § 19 b registrerede virksomheder.«« [Redaktionel præcisering af § 19 c i lov om afgift  

 af chokolade og sukkervarer m.m.] Til § 3 4) I det under nr. 2 foreslåede § 14, stk. 5,  

 2. pkt., ændres »told- og skatteregionen« til: »de statslige told-  

 og skattemyndigheder«.
[Redaktionel ændring] Til § 4 5) I det under nr. 3 foreslåede § 9, stk.  

 7, ændres i 2. pkt. »told- og skatteregionen« til: »de  

 statslige told- og skattemyndigheder«.
[Redaktionel ændring] Til § 5 6) I den under nr. 3 foreslåede affattelse af §  

 20, stk. 7, ændres i 2. pkt. »told- og skatteregionen« til:  

 »de statslige told- og skattemyndigheder«.
[Redaktionel ændring] Til § 6 7) I den under nr. 2 foreslåede affattelse af §  

 18, stk. 6, ændres i 2. pkt. »told- og skatteregionen« til:  

 »de statslige told- og skattemyndigheder«.
[Redaktionel ændring] Til § 10 8) Paragraffen affattes således:
»§ 10 Loven træder i kraft dagen efter  

 bekendtgørelsen i Lovtidende.« [Ændring af ikrafttrædelsestidspunkt] Bemærkninger Til nr. 1, 2 og 4-7 Der er tale om en redaktionel ændring, således  

 at det af de pågældende bestemmelser fremgår, at der skal  

 rettes henvendelse til de statslige told- og skattemyndigheder og ikke til  

 told- og skatteregionen.
Dermed bringes udformningen af reglerne i  

 overensstemmelse med de øvrige afgiftsregler, der henviser til de  

 statslige afgiftsmyndigheder.
Omformuleringen giver ikke anledning til  

 ændret praksis i forhold til det oprindelige lovforslag.
Til nr. 3 Der er for det første tale om en redaktionel  

 ændring, idet bestemmelsen i § 12, stk. 4, som der henvises til i § 19  

 c, nu er flyttet til § 13, stk. 3. For det andet indeholder den nye  

 affattelse af chokoladeafgiftslovens §§ 12 og 13 en række  

 regnskabsbestemmelser, der ikke tidligere har figureret i lovteksten.
Da der  

 er tale om praksis, som allerede i dag følges af virksomhederne, er  

 det valgt at lave en generel henvisning til §§ 12 og 13.
Til nr. 8 Med den foreslåede affattelse af § 10 flyttes lovens  

 ikrafttrædelsestidspunkt generelt til dagen efter  

 bekendtgørelsen i Lovtidende.
Det fremgår af  

 bemærkningerne til det oprindelige lovforslag, at bestemmelserne   med  

 undtagelse af §§ 7 og 9   først skulle træde i kraft 2  

 måneder efter bekendtgørelsen i Lovtidende af hensyn til en i  

 den mellemliggende periode iværksat oplysningskampagne.
 Der eksisterer imidlertid et behov for relativt hurtigt at  

 kunne gribe ind over for den række af virksomheder, hvor man allerede  

 nu har kendskab til større uregelmæssigheder.
Der vil imidlertid stadig blive iværksat en  

 oplysningskampagne i umiddelbar forlængelse af lovens vedtagelse,  

 således at handlende med de omfattede afgiftspligtige varer må  

 anses som fuldt ud bekendt med de krav, som nu stilles i de  

 pågældende afgiftslove.
Herunder både under hensyn til, at  

 de pågældende ikke er direkte afgiftspligtige efter  

 afgiftslovene, men også under hensyn til, at de regnskabs- og  

 fakturakrav, som opstilles, er udtryk for den almindelige praksis i de  

 berørte brancher.
Lars Christian Lilleholt (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Mikkel Dencker (DF)  Colette L.
Brix (DF)  

 Charlotte Dyremose (KF)  

  Else Theill Sørensen (KF)  

  Mogens Nørgård Pedersen (KRF)  

  Erik Mortensen (S)  Henrik Sass Larsen (S)  

  Jacob Buksti (S)  

 Jens Peter Vernersen (S) fmd.  

  Sophie Hæstorp Andersen (S)  

  Morten Homann (SF)  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 66 Bilagsnr.
Titel 1 Meddelelse om, at høringsnotat og høringssvar fra  

 Skatteministeriet er omdelt på alm. del   bilag 60 2 Meddelelse om, at Told- og Skattestyrelsens rapport om kontrolaktionen mod  

 kiosker m.fl. i første halvår af 2002 er omdelt på  

 (2001-02, 2. saml.) alm. del   bilag 442 3 Meddelelse om tidspunkt for betænkningsafgivelse og frist for  

 spørgsmål m.v.
