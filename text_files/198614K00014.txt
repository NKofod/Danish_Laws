Nr BTL 14 Betænkning over Forslag til lov om ændring af lov om markedsføring   

 Nr L 14 1986-87, 1. samling Blad nr 67 Afgivet af erhvervsudvalget Afgivet: 19861013 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Skriftlige og/ eller mundtlige henvendelser er modtaget fra:
Butikshandelens Fællesråd, Dansk Organisation af Detailhandelskæder, Danske Detailhandelsejede Kontoringe og Detailhandelens Kreditformidlingsråd.
Herefter indstiller et flertal (udvalget med undtagelse af Socialdemokratiets medlemmer) lovforslaget til vedtagelse med de af industriministeren stillede ændringsforslag.
Et mindretal (Socialdemokratiets medlemmer af udvalget) vil redegøre for sin stilling til lovforslaget ved 2. behandling, men ønsker dog at udtale følgende:
Mindretallet finder, at de to ændringsforslag, som industriministeren har stillet til sit eget lovforslag, er en forbedring af det oprindelige lovforslag set i forhold til mindretallets holdning om god markedsføringsskik, hvorfor mindretallet kan støtte ændringsforslagene.
ÆNDRINGSFORSLAG Til § 1 Af industriministeren, tiltrådt af udvalget:
1) I den under nr. 1 foreslåede § 8 a ændres i stk. 1 »3  

 måneder« til: »den løbende og efterfølgende måned«.
 2) I den under nr. 1 foreslåede § 8 a affattes stk. 2 således:
»Stk. 2. Overstiger kredittens løbetid den periode, der er nævnt i stk. 1, skal den erhvervsdrivende opkræve en årlig rente, der mindst svarer til den til enhver tid fastsatte officielle diskonto med et tillæg på 4 pct.« BEMÆRKNINGER Til nr. 1 Det er skønnet hensigtsmæssigt at begrænse den reklamemæssige effekt, der ligger i at kunne markedsføre 3 måneders rentefri kredit.
Til nr. 2 Formålet er at sikre sig, at den kredit, der udbydes, sker på vilkår, der ligner markedsrentevilkår.
Derfor er det fundet mere hensigtsmæssigt alene at lade renten følge diskontoen og ikke binde den til den rente, der fastsættes i lov om renter ved forsinket betaling m.v.
Henning Andersen (KF) nfmd.
Flemming Hansen (KF) Jette Thomsen (KF) Aagaard (KF) Svend Heiselberg (V) Jens Peter Jensen (V) Addi Andersen (CD) Kofod-Svendsen (KRF) Svend Andersen (S) fmd.
Erling  

 Jensen (S) Kelm-Hansen (S) Tove Lindbo Larsen (S) Lissa Mathiasen (S) Bjørn Westh (S) Jes Lunde (SF) Rahbæk Møller (SF) Larsen-Ledet (RV) Partierne VS og FP havde ikke medlemmer i udvalget.
