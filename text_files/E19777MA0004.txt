En lejrskolevirksomhed yder skoleklasser mv. ophold med kost og logi.  

 Opholdet kan være af kortere eller længere varighed end 6 nætter (nu 1  

 måned), jf. tidligere lovens § 2, stk. 2, punkt j og k samt nu § 2, stk. 3,  

 punkt h.
Skoleklasserne medbringer deres egne lærere, men lejrskolen er  

 behjælpelig med at tilrettelægge den undervisning og de ekskursioner, der  

 finder sted i tilknytning til opholdet.
 Der er personer med undervisningsmæssig erfaring knyttet til lejrskolen,  

 ligesom der tilbydes foredragsholdere inden for forskellige fagområder til at  

 vejlede skoleeleverne i undervisningen og under ekskursionerne.
Virksomheden stiller endvidere tekniske hjælpemidler til rådighed til brug  

 for undervisningen og ekskursionerne, f eks brochurer med forslag til  

 studieemner, skriftligt oplysningsmateriale, bøger, lysbilleder, film og  

 båndoptagelser.
Lejrskolen kan desuden stille chauffør, der er oplært til at  

 videreføre undervisningen i marken, til disposition for de besøgende  

 skoleklasser under ekskursioner.
Der modtages ikke offentlige tilskud til  

 driften af de pågældende lejrskoler.
 En sådan lejrskolevirksomhed kan ikke anses som en  

 undervisningsinstitution med egen undervisning, der efter lovens § 3, stk. 7,  

 (nu § 3, stk. 5) er fritaget for at svare afgift af værelseudlejning og  

 servering, idet undervisningen ikke kan betragtes som foranstaltet af  

 lejrskolen selv.
 Værelseudlejningen og serveringen i lejrskolerne er derfor omfattet af  

 afgiftspligten.
