Klage over utilstrækkelige undersøgelser i forbindelse med forhøjet PSA-tal Nævnet fandt grundlag for kritik af lægens behandling af patienten den 4. marts 2004. Det var således nævnets vurdering, at lægen den 4. marts 2004 burde have foretaget en undersøgelse af prostata gennem endetarmen, idet patienten på ny havde oplyst, at han var oppe flere gange hver nat for at lade vandet.
De frembudte symptomer burde lægen have søgt belyst så nøje som muligt.
Det var videre nævnets vurdering, at undersøgelse gennem endetarmen (rektal eksploration) er en relevant undersøgelse i situationer, hvor kræftforandringer i prostata kan mistænkes.
