(Kulturaftalen med Storbritannien) Ved kgl. resolution af 25. juni 1974 har Danmark ratificeret den i London  

 den 2. maj 1974 undertegnede kulturoverenskomst mellem Danmark og  

 Storbritannien.
 Overenskomsten har følgende ordlyd.
KULTUROVERENSKOMST mellem Kongeriget Danmarks regering og Det forenede  

 Kongerige Storbritannien og Nordirlands regering Kongeriget Danmarks regering og Det forenede Kongerige Storbritannien og  

 Nordirlands regering er ud fra ønsket om at styrke de venskabelige forbindelser mellem deres to  

 lande og at fremme og udvikle det kulturelle, undervisningsmæssige og  

 videnskabelige samarbejde blevet enige om følgende:
Artikel 1 For denne overenskomsts formål skal betegnelserne »territorium«  

 og »land« i relation til Danmarks regering betyde Kongeriget  

 Danmark med undtagelse af Færøerne og Grønland og i relation til Det forenede  

 Kongeriges regering Det forenede Kongerige Storbritannien og Nordirland.
Artikel 2 De kontraherende parter vil gensidigt tilskynde til undervisningsmæssigt,  

 videnskabeligt og kulturelt samarbejde mellem de to lande gennem  

 foranstaltninger som de følgende:
Artikel 3 De kontraherende parter vil fortsat yde stipendier til studenter og/eller  

 unge kandidater fra det andet land til studier af og specialisering inden for  

 videnskab, undervisning og kultur.
Artikel 4 Artikel 5 De kontraherende parter vil tilskynde til direkte samarbejde mellem de to  

 landes undervisningsmæssige, videnskabelige og kulturelle institutioner og  

 organisationer.
Artikel 6 De kontraherende parter vil tilskynde til besøg af personer, der  

 beskæftiger sig med litteratur, musik, kunst (herunder kunsthåndværk),  

 teater, film og kulturformidling i videste betydning med henblik på studier  

 og indsamling af materiale samt deltagelse i konferencer, festspil og  

 internationale konkurrencer.
Artikel 7 De kontraherende parter vil tilskynde til udvekslinger af kunstnere og  

 ensembler, til koncerter og teaterforestillinger af værker af det andet lands  

 kunstnere samt til udvekslinger af udstillinger af kunst og kunsthåndværk og  

 af udstillinger af pædagogisk art.
Artikel 8 De kontraherende parter vil fremme direkte samarbejde mellem de to landes  

 radio, fjernsyn og presse.
Artikel 9 De kontraherende parter vil fremme direkte samarbejde mellem de to landes  

 filminstitutioner og lette udvekslingen af film af kunstnerisk, dokumentarisk  

 eller videnskabelig art, musikoptagelser og udvekslinger af andre  

 audio-visuelle medier, som kan tjene denne overenskomsts formål.
Artikel 10 De kontraherende parter vil fremme udvekslinger mellem de to landes  

 biblioteker af bøger og publikationer af videnskabelig, undervisningsmæssig,  

 teknisk og litterær art.
Artikel 11 De kontraherende parter vil tilskynde til oversættelse og udgivelse af  

 videnskabelige, litterære eller kunstneriske værker og opførelse af musik fra  

 det andet land.
Artikel 12 De kontraherende parter vil fremme udvekslinger af personer, der er  

 ansvarlige for folkeoplysning og kulturformidling.
Artikel 13 De kontraherende parter vil fremme samarbejde mellem de to landes ungdom  

 og ungdomsorganisationer.
Artikel 14 Med henblik på gennemførelsen af denne overenskomst skal der nedsættes en  

 permanent blandet kommission, af hvilken tre medlemmer skal være danske, som  

 mødes i København, og tre medlemmer skal være britiske, som mødes i London.  

 Den samlede blandede kommission skal mødes med periodiske mellemrum, der  

 normalt ikke må overstige tre år, skiftevis i Danmark og i Storbritannien.
Artikel 15 Intet i denne overenskomst skal berøre nogen persons forpligtelse til at  

 overholde gældende love og bestemmelser i hvert af de kontraherende parters  

 territorium om udlændiges indrejse, ophold og udrejse.
Artikel 16 Hver kontraherende part vil inden for sin lovgivnings rammer på enhver  

 måde lette indførslen til sit territorium af udstyr, der er nødvendigt til  

 denne overenskomsts formål.
Artikel 17 Denne overenskomst skal ratificeres.
Overenskomsten vil træde i kraft  

 15-dage efter udvekslingen af ratifikationsinstrumenterne.
Artikel 18 Denne overenskomst skal forblive i kraft i en periode på fire år.  

 Medmindre en af de kontraherende parter har givet skriftlig meddelelse om  

 opsigelse ikke mindre end seks måneder før denne periodes udløb, skal den  

 derefter forblive i kraft indtil udløbet af seks måneder fra den dato, på  

 hvilken en af de kontraherende parter har givet skriftlig meddelelse om  

 opsigelse til den anden part.
 Til bekræftelse heraf har undertegnede, som af deres respektive regeringer  

 er behørigt bemyndigede dertil, undertegnet denne overenskomst.
 Udfærdiget i London den 2. maj 1974, i to eksemplarer på dansk og engelsk,  

 således at begge tekster har samme gyldighed.
 For Kongeriget Danmarks regering:
Ove Guldberg For Det forenede Kongerige Storbritannien og Nordirlands regering:
James Callaghan Overenskomsten trådte i medfør af artikel 17 i kraft den 31. august 1974.
 Udenrigsministeriet, den 18. september  

 1974.
 Ove Guldberg.
Resume Protokol vedrørende 5. møde i den blandede kommission for gennemførelsen  

 af kulturaftalen mellem Kongeriget Danmarks regering og Det Forenede  

 Kongerige Storbritannien og Nordirlands regering om samarbejde inden for  

 kultur, uddannelse og videnskab I henhold til kulturaftalen med Storbritannien af 2. maj 1974 er der efter  

 forhandlinger i København i dagene 28. - 30. oktober 1986 vedtaget et nyt  

 samarbejdsprogram for perioden 1. januar 1987 - 31. december 1989.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
