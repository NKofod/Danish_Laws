 Landsskatteretskendelse vedr. efteropkrævning af told og  

 moms.
Usamlede cykeldele fra Kina Klagen skyldes, at ToldSkat har anset  

 importerede cykeldele for at skulle tariferes som cykler og ikke som  

 cykeldele.
Landsskatterettens afgørelse ToldSkats afgørelse stadfæstes.
Sagens oplysninger I forbindelse med en kontrol i maj 2001  

 på Toldekspedition Frihavnen blev en af selskabets varesendinger udtaget til  

 egentlig varekontrol.
Varesendingen var angivet til at omfatte en container  

 cykeldele i form af cykelstel, cykelstyr, pedaler, kranksæt, cykelsadler,  

 cykelfælge cykeleger, cykeldæk, cykelslanger, cykellåse, tape,  

 underlagsskiver  

 af jern, skruer og bolte, cykelbremsedele, cykelbremser og plastvarer.
Ved  

 angivelsen var varerne i det væsentligste tariferet under hovedposition 8714.
Regionen har oplyst, at man ved  

 kontrollen erfarede, at der ikke var tale om cykeldele, men derimod om hele  

 cykler.
Cyklerne var pakket i kasser, så der alene skulle monteres hjul og  

 kæde, før cyklerne var køreklare.
Containeren blev herefter tømt, og man  

 erfarede herved, at de manglende dele (hjul og andet) også var tilstede i  

 containeren,  

 sammen med flere cykeldele m.v.
Ved den omhandlede ekspedition blev der  

 herefter på myndighedernes foranledning indgivet ny fortoldning, hvorved de  

 omhandlede cykeldele blev tariferet som cykler under varekoden 8712 00 30 00.  

 Samtidig blev der forevist et tilsynsdokument.
Efterfølgende har klageren ved fem  

 ekspeditioner angivet cykeldele.
Af fakturaerne fremgår det, at de  

 forskellige  

 cykeldele sælges i samme mængde, og fakturaerne omfatter samme type varearter  

 som den kontrollerede varesending.
Klagerens repræsentant har bl.a. oplyst,  

 at de importerede cykeldele fra Kina tilføres gearnav fra Tyskland til en  

 værdi  

 af 550 kr., eger og nipler fra Italien til en værdi af 30 kr. og endelig en  

 værdi på 195 kr. i form af arbejdsløn til montering.
Priserne er angivet som  

 anskaffelsessum opgjort uden moms pr. færdiggjort cykel.
Af  

 anskaffelsesprisen  

 for den færdige cykel udgør de importerede cykeldele fra Kina kun ca. 25 % af  

 prisen.
De importerede cykeldele fra Kina omfatter ikke baghjul.
ToldSkats afgørelse Regionen har efteropkrævet i alt  

 196.718,60 kr. i told og moms, idet importerede cykeldele er anset for hele  

 cykler i usamlet stand henhørende under varekode 8712 00 30 00 og ikke som  

 cykeldele, fortrinsvis tariferet under hovedposition 8714.
Ifølge toldkodeksens artikel 201 opstår  

 toldskyld ved indførsel, når en importafgiftspligtig vare overgår til fri  

 omsætning.
Hvis der opstår toldskyld, er grundlaget for de efter lovgivningen  

 skyldige afgifter toldtariffen, jf. herved artikel 20, stk. 1, i  

 toldkodeksen.
Betaling af moms skal ske ved indførsel  

 af varer her til landet fra steder uden for EU.
Der skal således udover den  

 allerede ved fortoldningen erlagte moms tillige betales moms af det  

 efteropkrævede  

 toldbeløb, jf. § 12 i momsloven.
Ifølge pkt. 2a i de almindelige  

 tariferingsbestemmelser vedrørende den kombinerede nomenklatur i toldtariffen  

 gælder, at når en bestemt vare nævnes i en positionstekst, omfatter  

 positionen  

 også ukomplette eller ufærdige varer af den omhandlede art, for så vidt de  

 fremtræder som i det væsentlige komplette eller færdige varer.
Positionen  

 omfatter endvidere varer af den pågældende art (herunder ukomplette eller  

 ufærdige varer, som efter denne bestemmelse tariferes som komplette eller  

 færdige varer), når de foreligger i adskilt eller ikke samlet stand.
Klagerens påstand og argumenter Klageren har fremsat påstand om, at de  

 importerede cykeldele skal tariferes som cykeldele således at der ikke  

 beregnes  

 antidumpingtold.
Den omhandlede import omfatter cykeldele,  

 der ikke er hele, usamlede cykler og ikke fremtræder som i det væsentlige  

 komplette færdigvarer.
De importerede cykeldele var adskilte og kan ikke ved  

 let montering samles til hele cykler.
Af anskaffelsesprisen for den færdige  

 cykel, udgør de fra Kina importerede cykeldele kun ca. 25 % af prisen.
Den  

 resterende anskaffelsessum for cyklen hidrører  

 fra EU, nærmere betegnet Danmark, Italien og Tyskland.
Bl.a. omfatter de  

 fra Kina importerede cykeldele ikke baghjul, og cykler uden baghjul må anses  

 for cykeldele.
Endvidere importeres egerne fra Italien, og navet hidrører fra  

 Tyskland.
De fra Kina importerede cykeldele  

 tilføres følgende: Gearnav fra Tyskland 550 kr., eger og nipler fra Italien  

 30  

 kr., og arbejdsløn, montering 195 kr.
Priserne er angivet som anskaffelsessum  

 opgjort uden moms pr. færdig cykel.
Ved afgørelsen af, om der er importeret  

 i det væsentlige færdigvarer, er færdigvarens værdi målt i forhold til  

 værdien  

 af det importerede afgørende.
Da værdien af det importerede kun udgør ca. 25  

 %  

 af færdigvarens værdi foreligger der ikke i det væsentlige færdigvarer.
Der  

 er  

 snarere tale om, at det importerede udgør en ikke-væsentlig del af  

 færdigvaren.
Heller ikke fysisk fremtræder det  

 importerede som i det væsentlige færdigvarer, idet samlingen af cykeldelene  

 kræver et omfattende og kvalificeret stykke monteringsarbejde med bl.a. brug  

 af  

 specialværktøj.
Det gøres yderligere gældende, at det ikke er muligt at samle  

 en hel cykel af de importerede cykeldele, idet gearnav og eger til baghjul  

 ikke  

 er omfattet af de importerede cykeldele.
En cykel uden baghjul kan således  

 ikke  

 betegnes som en i det væsentlige hel cykel.
Landsskatterettens bemærkninger og  

 begrundelse Toldtariffens kapitel 87 omhandler:
Køretøjer (undtagen til jernbaner og  

 sporveje) samt dele og tilbehør dertil. Hovedposition 8712 omhandler:
Cykler uden motor (herunder trehjulede  

 transportcykler). Position 8712 00 30 00 omfatter ifølge  

 varebeskrivelsen følgende (fremhævet af Landsskatteretten):
 Uden kuglelejer:
 I andre tilfælde:
Tohjulede I andre tilfælde Hovedposition 8714 omhandler:
Dele og tilbehør til køretøjer  

 henhørende under pos. 8711-8713. Følgende fremgår af Almindelige  

 bestemmelser, punkt A, bestemmelse 2, litra a:
2 a) Når en bestemt vare nævnes i en  

 positionstekst, omfatter positionen også ukomplette eller ufærdige varer af  

 den  

 omhandlede art, for så vidt de fremtræder som i det væsentlige komplette  

 eller  

 færdige varer.
Positionen omfatter endvidere varer af den pågældende art  

 (herunder ukomplette eller ufærdige varer, som efter denne bestemmelse  

 tariferes som komplette eller færdige varer), når de foreligger i adskilt  

 eller  

 ikke samlet stand. Af forklarende bemærkninger til kapitel  

 87 fremgår bl.a. følgende:
( ) Ukomplette eller ufærdige køretøjer  

 tariferes som de tilsvarende komplette eller færdige køretøjer, for så vidt  

 de  

 i det væsentlige fremtræder som komplette eller færdige køretøjer (se  

 Almindelige tariferingsbestemmelser, punkt 2 a), fx:
 Et automobil uden hjul, dæk eller  

 akkumulator.
B.
Et automobil uden motor eller indvendigt  

 udstyr.
C.
En cykel uden sadel og dæk.
( ) Artikel 1 i Rådets forordning nr.  

 2474/93 af 8. september 1993 har følgende ordlyd:
Artikel 1 1. Der indføres en endelig  

 antidumpingtold på importen af cykler uden motor (hereunder trehjulede  

 transportcykler) henhørende under KN-kode 8712 00, med oprindelse i Den  

 Kinesiske Folkerepublik.
 2. Tolden fastsættes til 30,6 % af  

 nettoprisen, frit Fællesskabets grænse, ufortoldet.
3. De gældende bestemmelser for told  

 finder anvendelse. Artikel 1 i Rådets forordning nr.  

 1524/2000 af 10. juli 2000 har følgende ordlyd:
Artikel 1 1. Der indføres en endelig  

 antidumpingtold på importen af cykler uden motor /herunder trehjulede  

 transportcykler), som i øjeblikket tariferes under KN-kode 8712 00 10, 87 00  

 30  

 og 8712 00 80 og har oprindelse i Folkerepublikken Kina.
 2. Tolden fastsættes til 30,6 % af  

 nettoprisen, frit Fællesskabets grænse, ufortoldet.
3. Medmindre andet er anført, finder  

 gældende bestemmelser for told anvendelse. Det fremgår bl.a. af almindelige  

 tariferingsbestemmelse 2, litra a, at en position også omfatter ukomplette  

 eller ufærdige varer hvis de fremtræder som i det væsentlige komplette eller  

 færdige varer.
Det fremgår videre, at det er uden betydning for tariferingen,  

 om en vare foreligger i adskilt eller ikke samlet stand.
Ifølge myndighedernes oplysninger, der  

 bygger på en i maj 2001 foretagen kontrol, hvor en container med en af  

 klagerens  

 varesendinger blev udtaget til egentlig varekontrol, er der tale om cykler  

 pakket i kasser, som alene manglede montering af hjul og kæde for at være  

 køreklare.
Ligeledes fremgår det, at de manglende dele også indgik i  

 varesendingen.
Retten finder på denne baggrund, at det  

 er med rette, at de omhandlede varer ved indførslen i Danmark er tariferet  

 som  

 cykler under position 8712  

 00 30 00 med  

 heraf følgende efteropkrævning af told og moms.
Det forhold, at cyklerne  

 efter  

 indførslen i Danmark tilføres gearnav fra Tyskland og eger og nipler fra  

 Italien, finder retten uden betydning for fastsættelsen af den told og moms,  

 der følger af selve cyklernes indførsel i Danmark.
 Derfor stadfæstes afgørelsen.
