 I tilslutning til Udenrigsministeriets bekendtgørelser nr. 16 af 24.
maj 1951 og nr. 5 af 14. januar 1969, Lovtidende C vedrørende luftfartsoverenskomsten af 22. juni 1950 med Schweiz med senere ændringer meddeles det, at overenskomsten er ændret ved følgende noteveksling af 4. november 1994 og 10. juli 1995:
Kongelig Dansk Ambassade Bern Deres Excellence, Jeg har æren af at henvise til luftfartsoverenskomsten mellem Danmark og  

 Schweiz undertegnet i Bern den 22. Juni 1950, samt aftalens anneks, som  

 ændret ved noteveksling den 14. marts 1957 og noteveksling den 5. november  

 1968.
 Yderligere har jeg den ære at foreslå, at Danmark og Schweiz, uanset  

 artikel 1 (b) i den ovenfor nævnte aftale, foreløbig tillader udpegelsen af  

 mere end et luftfartsselskab til at udføre de aftalte serviceydelser, indtil  

 ikrafttrædelsen af en ny luftfartsaftale mellem vores lande.
 Endelig har jeg, såfremt ovenstående er acceptabelt for Schweiz, æren af  

 at foreslå, at denne note og Deres Excellences svar skal betragtes som en  

 aftale mellem vores to lande, som træder i kraft på modtagelsesdagen for  

 Deres Excellences svar.
 Modtag venligst, Deres Excellence, forsikringer om min højagtelse.
Jan Marcussen, Danmarks ambassadør Ministeriet for transport, kommunikation og energi Bern Deres Excellence, Jeg har hermed æren af at anerkende modtagelsen af Deres brev af 4.  

 november 1994, som var sendt til chefen for det Føderale Udenrigsministerium,  

 og som lød som følger:
(her følger teksten til foranstående note) Jeg har æren af at akceptere Deres forslag og erklære, at Deres brev og  

 dette svar skal betragtes som en aftale mellem vores to lande, som skal træde  

 i kraft på modtagelsesdagen for dette svar.
 Modtag venligst, Deres Excellence, forsikringer om min højagtelse.
Adolf Ogi, føderal minister Notevekslingen trådte i kraft den 13. juli 1995.
