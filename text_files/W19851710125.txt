 Rådet har besluttet at åbne mulighed for udstedelse af tilladelser i  

 henhold til buslovens § 11, stk. 1, til ved udførelse af  

 turistkørselslignende arrangementer at optage/afsætte passagerer i flere  

 kommuner.
Rådet har besluttet at imødekomme ansøgninger om udstedelse af § 11, stk.  

 1-tilladelse til ved turistkørselslignende arrangementer at optage/afsætte  

 passagerer i flere områder, der udgør et sammenhængende geografisk område,  

 bestående af kommuner med tilsammen op til 100.000 indbyggere - dog bortset  

 fra kommunerne i Københavns amt og Frederiksberg, Greve, Solrød, Køge,  

 Birkerød, Farum, Hørsholm og Karlebo kommuner.
Rejsemålet skal ligge uden for  

 det udvidede område.
 Ansøgninger, hvor disse kriterier ikke er opfyldt, vil blive forelagt  

 bl.a. de fælleskommunale trafikselskaber/amtskommuner, forinden  

 persontrafikrådet træffer beslutning.
 Persontrafikrådet vil kun udstede sådanne tilladelser til ansøgere, der  

 har tilladelse til turist- og bestillingskørsel. § 11, stk. 1-tilladelsen vil  

 blive udstedt med samme udløbsdato som tilladelsen til turist- og  

 bestillingskørsel.
 Der vil normalt for disse § 11, stk. 1-tilladelser blive stillet følgende  

 vilkår:
1. Passagererne skal befordres med samme køretøj fra de områder, hvor de  

 optages, og tilbage til de områder, hvor de blev optaget.
Først når hele  

 turen er afsluttet, må bussen benyttes til befordring af andre.
2. Tilladelsen giver kun adgang til kørsel, hvor formålet er fælles  

 deltagelse i et arrangement af kulturel, sportslig, underholdningsmæssig  

 eller anden rekreativ art, eller hvor formålet med den fælles deltagelse er  

 indkøb på et eller flere forretningssteder.
Der må ikke arrangeres ture, der  

 gør det muligt regelmæssigt at benytte bussen til bopæl/arbejdssted-kørsel  

 inden for normal arbejdstid.
 3. Tilladelsen giver ikke adgang til befordring af passagerer med  

 befordringsmål i forbindelse med deltagernes arbejde, erhverv, uddannelse  

 eller med individuelle besøgsmål.
 4. Rejsemålet for samtlige passagerer skal ligge uden for de kommuner,  

 hvori der optages passagerer, og hvortil de samme passagerer bringes tilbage,  

 medmindre andet er fastsat som særligt vilkår.
 5. Under kørslen må højst befordres det antal personer, køretøjet er  

 indregistreret til, samt det passagererne tilhørende rejsegods.
 6. Til kørslen må kun benyttes køretøjer, der opfylder de af ministeren  

 for offentlige arbejder fastsatte bestemmelser med hensyn til indretning,  

 udstyr og benyttelse.
 7. Indehaveren er pligtig at følge de anvisninger, der gives ham af en  

 kommunal myndighed eller politimyndighed med hensyn til benyttelse af  

 gader/veje samt holdepladser.
 8. Indehaveren er forpligtet til at afgive de indberetninger om  

 virksomhedens omfang og udøvelse, som persontrafikrådet foreskriver, enten  

 til statistisk brug eller som led i nationale eller internationale  

 kontrolforanstaltninger.
 9. Tilladelsen kan ikke overdrages.
 10. Benytter indehaveren af tilladelsen hjælpevognmand, skal denne være  

 indehaver af en af persontrafikrådet udstedt tilladelse til buskørsel.
11. Persontrafikrådet kan tilbagekalde tilladelsen, hvis indehaveren har  

 gjort sig skyldig i grov eller oftere gentagen overtrædelse af de for  

 tilladelsen gældende regler og vilkår.
Tilladelsen kan endvidere  

 tilbagekaldes, hvis indehaveren i udøvelsen af sin virksomhed har gjort sig  

 skyldig i andre forhold, der giver grund til at antage, at han ikke fremtidig  

 vil drive virksomheden på forsvarlig måde, jfr. lovens § 14.
 12. Er tilladelsen tilbagekaldt, frakendt eller bortfaldet, skal den  

 straks afleveres til direktoratet for vejtransport.
Persontrafikrådets beslutning indebærer, at de lokale og regionale  

 myndigheder vil skulle udstede § 11, stk. 1-tilladelser til  

 optagning/afsætning af passagerer i flere kommuner ved turistkørselslignende  

 arrangementer, hvor kørslen forløber inden for to amtskommuner.
Det bemærkes,  

 at der kræves § 11, stk. 1-tilladelse til turistkørselslignende arrangementer  

 inden for een primærkommune, hvis der optages/afsættes passagerer flere  

 steder i kommunen.
For at få en ensartet praksis for udstedelse af sådanne § 11, stk.  

 1-tilladelser til turistkørselslignende arrangementer henstiller  

 direktoratet, at de lokale myndigheder udsteder tilladelse, når de førnævnte  

 kriterier er opfyldt, og at der i de tilladelser, der udstedes af de lokale  

 myndigheder, fastsættes ovennævnte vilkår.
Da kørslen er af  

 turistkørselslignende karakter, bør tilladelse kun udstedes til vognmænd, der  

 har tilladelse til turist- og bestillingskørsel.
