Udnyttet dispensationsmulighed ved at sidestille andele udstedt af  

 udenlandske investeringsinstitutter med værdipapirer Finanstilsynets skrivelse af 12. maj 1993 om fortolkning af bank- og  

 sparekasselovens § 42b, stk. 1, nr. 6, vedrørende værdipapirer, som efter  

 Finanstilsynets afgørelse kan sidestilles med aktiver, som opsparing i  

 pensionsøjemed (kapitalpension, rateopsparing og selvpension) kan anbringes  

 i:
 »Under henvisning til Finanstilsynets skrivelse af 24. marts 1993  

 skal man efter den 22. april 1993 at have modtaget Skatteministeriets  

 høringssvar meddele Dem følgende:
At Finanstilsynet vil gøre brug af dispensationsmuligheden i bank- og  

 sparekasselovens § 42b, stk. 1, nr. 6, og derved sidestille andele udstedt af  

 udenlandske investeringsinstitutter, der er godkendt i medfør af Rådets  

 direktiv nr. 85/611 af 20. december 1985 om samordning af love og  

 administrative bestemmelser om visse institutter for kollektiv investering i  

 værdipapirer, med investeringsforeningsandele udstedt af  

 investeringsforeninger omfattet af lov om investeringsforeninger.
Det er dog  

 en betingelse herfor, at et sådant instituts andele markedsføres her i landet  

 i overensstemmelse med bekendtgørelse nr. 619 af 21. september 1989 om visse  

 udenlandske investeringsinstitutters markedsføring i Danmark.
