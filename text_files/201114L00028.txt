Betænkning afgivet af Erhvervs-, Vækst- og Eksportudvalget den 10. november 2011 Betænkning over Forslag til lov om ændring af lov om en garantifond for indskydere og investorer (Tabskaution ved brug af udvidet medgiftsordning) [af erhvervs- og vækstministeren (Ole Sohn)] 1. Ændringsforslag Erhvervs- og vækstministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 12. oktober 2011 og var til 1. behandling den 27. oktober 2011. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Lovforslaget blev sendt i høring samtidig med fremsættelsen.
Den 24. oktober 2011 sendte erhvervs- og vækstministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
4. Ændringsforslag med bemærkninger Ændringsforslag Til titlen Af erhvervs- og vækstministeren, tiltrådt af et flertal (udvalget med undtagelse af EL):
 1) I titlen indsættes efter »investorer«: »og ligningsloven«.
[Ændring af titlen, så det også fremgår heraf, at ligningsloven ændres] Til § 2 2) Efter nr. 1 indsættes som nyt nummer:
»01. I § 7 B, stk. 3, ændres »Såfremt Garantifonden for Indskydere og Investorer har« til: »Er der«.« [Konsekvensændring som følge af den i § 1, nr. 1, foreslåede ændring af ligningslovens § 7 B, stk. 2] Til § 4 3) Paragraffen affattes således:
»§ 4 Stk. 1. Loven gælder ikke for Færøerne og Grønland, jf. dog stk. 2.
Stk. 2. § 1 kan ved kongelig anordning sættes i kraft for Færøerne og Grønland med de ændringer, som de færøske og grønlandske forhold tilsiger.« [Præcisering af bestemmelsen] Bemærkninger Til nr. 1 Da loven også indeholder ændring til ligningsloven, indsættes ligningsloven i titlen, således at denne i det hele afspejler lovens indhold.
Til nr. 2 Ifølge ligningslovens § 7 B, stk. 2, skal medgift, der udbetales i medfør af § 16 k i lov om finansiel stabilitet, ikke medregnes ved opgørelsen af den skattepligtige indkomst.
Der er tale om tilfælde, hvor et sundt pengeinstitut viderefører et nødlidende pengeinstitut.
Som modstykke hertil begrænser ligningslovens § 7 B, stk. 3, det nødlidende pengeinstituts adgang til at anvende sit skattemæssige underskud, så tab, der har udløst udbetalingen af medgiften fra Garantifonden, ikke kan nedbringe fremtidig skattepligtig indkomst, der ikke stammer fra pengeinstitutvirksomheden.
Begrænsningen omfatter hele det nødlidende pengeinstituts skattemæssige underskud, uanset om det overstiger det tab, der har udløst udbetalingen fra Garantifonden.
Den foreslåede ændring af ligningslovens § 7 B, stk. 2, betyder, at medgift, der udbetales til datterselskabet under Finansiel Stabilitet A/S i forbindelse med anvendelsen af den udvidede medgiftsordning model II som beskrevet i akt nr. 181 af 7. september 2011, ligeledes ikke skal medregnes ved opgørelsen af den skattepligtige indkomst.
Denne medgift kan både indeholde medgift, der udbetales fra Garantifonden, og statslig medgift, der udbetales fra Finansiel Stabilitet A/S.
 Da den gældende bestemmelse i ligningslovens § 7 B, stk. 3, forudsætter, at udbetaling af medgift kun sker fra Garantifonden, foreslås en konsekvensændring, således at bestemmelsens formulering også omfatter statslig medgift.
Til nr. 3 Det foreslås med bestemmelsen i stk. 1, at ændringerne i ligningsloven samt lov om en garantifond for indskydere og investorer ikke gælder for Færøerne og Grønland.
 Med det foreslåede stk. 2 vil ændringen i lov om en garantifond for indskydere og investorer helt eller delvis kunne sættes i kraft i Grønland og på Færøerne med de ændringer, som de færøske og grønlandske forhold tilsiger.
 En oversigt over Folketingets sammensætning er optrykt i betænkningen.
Benny Engelbrecht (S) Jacob Bjerregaard (S) Jan Johansen (S) Mette Reissmann (S) Karin Gaardsted (S) fmd.
Trine Bramsen (S) Simon Kollerup (S) Andreas Steenberg (RV) Marie-Louise Andreassen (RV) Camilla Hersom (RV) Marlene B.
Lorentzen (RV) Annette Vilhelmsen (SF) Steen Gade (SF) Frank Aaen (EL) Henning Hyllested (EL) Kim Andersen (V) Gitte Lillelund Bech (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Mads Rørvig (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Ole Birk Olesen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokurin havde ikke medlemmer i udvalget.
