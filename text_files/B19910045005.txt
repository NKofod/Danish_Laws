I medfør af § 10, stk. 3, i lov nr. 340 af 6. juni 1991 om erstatning for skader forårsaget af stormflod, fastsættes:
Stormflodsrådets kompetence og organisation § 1.  Stormflodsrådet forestår administrationen af lov  

 om erstatning for skader forårsaget af stormflod.
§ 2.  Rådet består af en formand og 7 andre medlemmer.  

 Medlemmerne og disses suppleanter udnævnes af industriministeren for 4 år ad  

 gangen.
Finder udnævnelsen sted i løbet af en periode, foretages den kun til  

 periodens udløb.
Formanden skal opfylde betingelserne for at blive udnævnt  

 til landsdommer.
De 7 andre medlemmer skal repræsentere hver af følgende  

 myndigheder og organisationer: Industriministeriet, Trafikministeriet,  

 Justitsministeriet, Assurandør-Societetet, Forbrugerrådet, Amtsrådsforeningen  

 i Danmark og Kommunernes Landsforening.
 Stk. 2.  Industriministeriets repræsentant er rådets  

 næstformand og træder i tilfælde af formandens forfald i dennes sted.
 Stk. 3.  Personer, der er fyldt 65 år, kan ikke udpeges  

 til medlemmer af rådet.
 Stk. 4.  Medlemmer af rådet kan genbeskikkes.
§ 3.  Assurandør-Societetet's sekretariat varetager  

 den daglige administration af loven med bistand fra forsikringsselskaberne og  

 er samtidig sekretariat for rådet.
Sekretariatet deltager i rådets møder samt  

 fastlægger dagsordenen efter aftale med formanden.
 Stk. 2.  Rådet fastsætter nærmere regler for  

 sekretariatets arbejde, taksationens udførelse og erstatningens beregning.
 § 4.  Rådets formand leder rådets møder.
Stk. 2.  Rådet afholder møde på de af rådet vedtagne  

 mødedage, og iøvrigt så ofte formanden finder anledning hertil, eller når 3  

 medlemmer fremsætter ønske om afholdelse af møde til behandling af nærmere  

 angivne spørgsmål.
Formanden bestemmer mødevarslet.
 Stk. 3.  Med mødeindkaldelsen skal følge en dagsorden,  

 der indeholder angivelse af de sager, der kommer til behandling og være  

 bilagt det efter formandens skøn fornødne materiale.
 Stk. 4.  Medlemmer, der er forhindret i at give møde,  

 skal give meddelelse herom.
Stk. 5.  I rådets møder deltager medlemmer og  

 suppleanter for de medlemmer, der er forhindret i at give møde.
Det påhviler  

 det medlem, der er forhindret i at deltage i et møde, tidligst muligt at  

 underrette sin suppleant samt forsyne denne med relevant materiale, såfremt  

 ikke andet aftales med sekretariatet i hvert enkelt tilfælde.
 § 5.  Hvis sager, der skal behandles af rådet, ikke er  

 udsendt til medlemmerne senest 3 dage før det pågældende møde, kan  

 behandlingen kun finde sted, såfremt samtlige i mødet deltagende medlemmer  

 samtykker heri.
Stk. 2.  Rådet er beslutningsdygtigt, når mindst 5 af  

 medlemmerne er tilstede.
Beslutning træffes ved almindelig stemmeflertal.  

 Hvert medlem har een stemme.
I tilfælde, hvor stemmerne står lige, er  

 formandens eller i dennes fravær næstformandens stemme afgørende.
Når  

 forholdene taler herfor, kan formanden eller i dennes fravær næstformanden  

 bestemme, at sager behandles ved skriftlig procedure.
 § 6.  Rådet kan til fremme af forebyggende  

 foranstaltninger give pålæg til skadelidte, ligesom rådet over for offentlige  

 myndigheder kan stille forslag om foranstaltninger, som rådet anser for  

 påkrævede for at begrænse følgerne af stormflod.
 § 7.  Rådet afgiver en beretning til  

 industriministeren om sin virksomhed, såfremt der i årets løb er udbetalt  

 erstatninger, eller såfremt rådet finder, at beretning bør afgives.
 § 8.  Rådet aflægger et årligt regnskab, der revideres  

 af en statsautoriseret revisor og indsendes til industriministeren.
 § 9.  Rådets arbejdssprog er dansk.
 § 10.  Forvaltningslovens og offentlighedslovens  

 regler finder anvendelse på rådet.
§ 11.  Over rådets forhandlinger føres en protokol,  

 som underskrives af formanden.
Ethvert medlem kan kræve sit votum og dets  

 begrundelse tilført protokollen.
 § 12.  Formanden bestemmer om, og i bekræftende fald  

 på hvilken måde nævnets afgørelser skal offentliggøres.
 Stk. 2.  Rådets møder er ikke offentlige.
Stormflodspuljen § 13.  De med rådets administration forbundne udgifter  

 afholdes af stormflodspuljens midler.
Formanden aflønnes efter retningslinier  

 fastsat af industriministeren efter aftale med finansministeren.
Stk. 2.  Rådet fastsætter nærmere bestemmelser om  

 betaling for sekretariatets arbejde, for taksationens udførelse samt for  

 fremmed bistand, herunder oplysningsvirksomhed.
Omkostningerne afholdes af  

 stormflodspuljen.
 § 14.  Rådet indgår aftale med Nationalbanken om  

 forvaltning af stormflodspuljens midler.
 § 15.  Når rådet finder, at stormflodspuljen har nået  

 en sådan størrelse, at yderligere indbetalinger til puljen ikke skønnes  

 nødvendig, afgiver rådet indstilling herom til industriministeren.
 § 16.  Såfremt stormflodspuljen ikke indeholder  

 tilstrækkelige midler til dækning af de med ordningen forbundne omkostninger,  

 afgiver rådet indstilling til industriministeren om udløsning af  

 statsgarantien.
Rådets afgørelser i tilfælde af stormflod § 17.  Afgørelse af om der har været stormflod i et  

 område på et givet tidspunkt, træffes af rådet, efter udtalelse fra  

 Kystinspektoratet.
Rådet træder sammen hurtigst mulig efter en  

 stormflodssituation er indtruffet.
 § 18.  Når rådet har besluttet, at der har været  

 stormflod, offentliggøres meddelelse herom i dagspressen.
§ 19.  Sekretariatet forbereder de anmeldte sager om  

 skader forårsaget af stormflod.
Rådets afgørelser træffes på det af  

 sekretariatet tilvejebragte grundlag.
Rådet kan beslutte at udsætte en sag på  

 yderligere oplysninger.
Rådets formand kan endvidere beslutte, at en  

 sagkyndig skal tilkaldes til rådets behandling.
 Stk. 2.  Rådet kan bemyndige sekretariatet til at træffe  

 konkrete afgørelser i henhold til stk. 1 efter nærmere retningslinier.
 Stk. 3.  Rådet kan foretage eller lade foretage  

 inspektionsbesøg på stedet, hvor skaden er indtruffet.
 Stk. 4.  Rådets formand kan beslutte, at en tidligere  

 afgjort sag skal genoptages, hvor særlige grunde taler herfor, herunder  

 navnlig i tilfælde af nye oplysninger, som må antages at ville have givet  

 sagen et andet udfald, hvis de havde foreligget under behandlingen.
 Stk. 5.  To medlemmer kan begære en sag gjort til  

 genstand for nærmere behandling i rådet.
 Stk. 6.  Rådet kan beslutte at anvende fremmed bistand.
Stk. 7.  Rådets afgørelse meddeles forsikringstageren og  

 dennes forsikringsselskab.
Rådet forestår erstatningsudbetalingen.  

 Forsikringsaftalelovens §§ 54, 57-58 finder anvendelse.
Ikrafttræden § 20.  Bekendtgørelsen træder i kraft dagen efter  

 bekendtgørelse i Lovtidende.
