1. Almindelige regler 2. Skattenedsættelser 3. Skatteberegningseksempler 1. Almindelige regler 1.1. Skatteprocenter Som hovedregel beskattes de i SSL § 1, stk.1, og § 2 samt FBL § 1  

 omhandlede selskaber, foreninger og fonde m.v. med 50 % af den skattepligtige  

 indkomst.
 En undtagelse herfra er de i SSL § 1, stk.1, nr.3 a og 4 nævnte  

 foreninger, der pålignes en skat på 20 % af en skattepligtig indkomst, der er  

 opgjort som en procentdel af formuen.
 Skatten, der således er en proportional skat, beregnes efter at den  

 skattepligtige indkomst er nedrundet til et med 100 deleligt tal, SSL § 22.
 Af udbytter og afståelsessummer, der er skattepligtige efter § 2, stk.1,  

 litra c, herunder udbytter m.v., der tilgår et fast driftssted her i landet,  

 svares en skat på 30% af hele udbyttet eller afståelsessummen.
 Denne skat indeholdes efter KL § 65 eller betales i henhold til KL § 65 A,  

 stk.2.
 Hvis der i henhold til en dobbeltbeskatningsoverenskomst er tillagt disse  

 selskaber og foreninger skattegodtgørelse, beskattes denne på tilsvarende  

 måde med en definitiv skat på 30%, jfr. lov nr.244 af 9.juni 1982.
 Royaltyindtægter, der er omfattet af SSL § 2, stk.1, litra g, beskattes  

 med en bruttoskat på 30%.
1.2. Forhøjelse af skatten Endvidere skal der efter bestemmelsen i SSL §§ 28, stk.2, og 29, stk.2, i  

 tilfælde af manglende overholdelse af selvangivelsesfristen ske en forhøjelse  

 af den pålignede indkomstskat.
Forhøjelsen af skatten andrager 1 % for hver  

 dag fristen overskrides, men kan højst andrage 10 %. Endvidere er der en  

 beløbsmæssig overgrænse på 5.000 kr.
Der skal ligeledes ske forhøjelse af skatten som anført, hvis selskabets  

 ansættelse i mangel af behørig selvangivelse foretages skønsmæssigt efter SSL  

 § 28, stk.1, jfr.
Skd.53.138. Der skal dog ikke foretages forhøjelse, hvis  

 ansættelsen takseres til 0 kr., skd.63.339.
 Hvor ganske særlige omstændigheder taler derfor, kan de her omhandlede  

 forhøjelser helt eller delvis eftergives af amtsligningsrådene og i  

 Københavns og Frederiksberg kommune af vedkommende skattedirektorat med  

 klageadgang til ligningsrådet, jfr. skattedepartementets bekendtgørelse  

 nr.186 af 9. april 1981.
 Forhøjelsen, der beregnes efter at indkomstskatten er nedsat med fradrag  

 for virksomhed i udlandet, anses for en del af  indkomstskatten  og  

 medtages i efterfølgende lempelsesberegninger, der har relation til ophævelse  

 af dobbeltbeskatning.
2. Skattenedsættelser De ovenfor under SE 1. omtalte indkomstskatter kan nedsættes, hvis der  

 foreligger et eller flere af følgende forhold:
1) Indtægt ved virksomhed i udlandet (udlandslempelse), jfr.
SSL § 17,  

 stk. 2, § 17B, stk. 2, og § 18, stk. 2.
 2) Skatter betalt i udlandet (dobbeltbeskatningsoverenskomster og/eller LL  

 § 33).
3) Udbytte fra andre selskaber (datterselskabslempelse), jfr.
SSL § 17,  

 stk. 3, § 17B, stk. 3, og § 18, stk. 3.
 Om rækkefølgen for beregningen, se SE 3.
2.1. Udlandslempelse Denne lempelse indrømmes i henhold til SSL § 17, stk.2, § 17 B, stk.2, og  

 § 18, stk.2, kun aktieselskaber, anpartsselskaber og andre selskaber (SSL §  

 1, stk.1, nr.1, nr.2 og 2b), sparekasser (SSL § 1, stk.1, nr.2 a) og  

 brugsforeninger (SSL § 1, stk.1, nr.3) samt fonde og visse foreninger (FBL §  

 1).
Lempelsen forudsætter, at selskabet kan godtgøre, at en vis del af den  

 skattepligtige indkomst hidrører fra virksomhed i udlandet.
Bevisbyrden  

 herfor påhviler altså selskabet.
Oplysningen om den udenlandske indkomst  

 indsendes samtidig med selvangivelsen, eventuelt ved en påtegning på denne,  

 jfr. endvidere rev.medd. 1985-1 af 25.juli 1985 om dokumentation for  

 virksomheden i udlandet.
2.1.1. Virksomhed i udlandet Skattelovgivningen har siden 1903 haft lovbestemmelser, der har åbnet  

 mulighed for, at selskaber kan opnå skattenedsættelse for virksomhed i  

 udlandet.
Udland Udland  omfatter alle områder udenfor dansk land- og  

 søterritorium.
Færøerne og Grønland henregnes ifølge lovbestemmelsen  

ikke  til udland i denne forbindelse.
Den lempelsesberettigede  

 indtægt skal i sin helhed hidrøre fra virksomhed i udlandet (ØLD 18. marts  

 1969, U.f.R. 1971.187).
Virksomhed En generel rettesnor for, om betingelserne for nedsættelse i relation til  

 begrebet  virksomhed  i udlandet er opfyldt, kan udledes af reglerne i  

 SSL § 2, stk.1, litra a og b om udenlandske selskabers skattepligt ved  

 virksomhed udøvet her i landet.
Hvis et udenlandsk selskab ville være  

 skattepligtig her i landet af en vis virksomhed, vil en tilsvarende  

 virksomhed udøvet af et dansk selskab i udlandet i almindelighed falde ind  

 under lempelsesbestemmelsen.
Det er uden betydning, om der i udlandet er  

 betalt skat af den pågældende virksomhed.
Dels indrømmes lempelse uden hensyn  

 til en eventuel udenlandsk beskatning, dels findes der indtægter, f.eks.  

 udbytte- og licensindtægter, der beskattes i udlandet, men som ikke  

 berettiger til lempelsen.
Som hovedregel kan det derfor fastslås, at selskaber er berettiget til  

 lempelse for virksomhed i udlandet, såfremt denne udøves fra et fast  

 driftssted i udlandet - f.eks. filial, butik, fabrik med en ledelse udstyret  

 med en vis selvstændighed.
Det samme gælder leje- og forpagtningsindtægter af  

 fast ejendom, landbrugs- og skovdrift i udlandet.
Om begrebet fast  

 driftssted, se SA 2.2.
 Lempelse for virksomhed i udlandet vil almindeligvis også kunne opnås i  

 følgende tilfælde:
- indtægt i udenlandske sambeskattede selskaber, - skibs- og luftfart mellem udenlandske havne, - medejerskab i et interessentskab, kommanditselskab, rederi eller et  

 lignende foretagende i udlandet, - entreprenørarbejder i udlandet af en vis varighed og fast karakter, se  

 f.eks.
Losr 1938.74, - eksportvognmandskørsel mellem udenlandske destinationer, jfr.
SD-cirk  

 1978-41 og lsr. 1979.90.
 - bjærgningsvirksomhed, som udføres udenfor dansk søterritorium.
 I følgende tilfælde blev selskabet dog anset for berettiget til  

 udlandslempelse selv om, der ikke forelå fast driftssted:
 - HD-dom af 29.oktober 1985, Skat januar 1986, nr.12, side 337.
 - Skat 1987.5.346.
Indtægter, der ikke berettiger til nedsættelse Indtægter fra udlandet, som tilflyder danske selskaber, uden at der i  

 udlandet er udfoldet nogen væsentlig aktivitet, berettiger ikke til  

 nedsættelse for virksomhed i udlandet, jf. nedenfor.
 Dette gælder indtægt ved almindelig eksportvirksomhed samt renteindtægter,  

 (bortset fra renter af nødvendig driftskapital), udbytter (lsr. 1941.78),  

 licenser (losr. 1933.25), patenter, provisioner og honorarer.
 Et selskab, som var sambeskattet med et udenlandsk datterselskab, hvis  

 eneste indtægt var renter og udbytter, har statsskattedirektoratet således  

 ikke anset for berettiget til nedsættelsen, R.R. 1981.216 SM og SO 1981.132.
En dansk banks udenlandske filials virksomhed ved långivning til såvel  

 udenlandske som danske kunder anses dog som virksomhed i udlandet og er  

 omfattet af SSL § 17, stk.2. Ved beregningen af lempelsen, skal der ikke ske  

 nedsættelse af filialens samlede nettoindtægt, selvom der i nettoindtægten  

 indgår indtægter som kan henføres til udlånsforretninger med filialens danske  

 kunder.
Skd.72.81.
 Endvidere vil der ikke kunne gives nedsættelse for indtægter fra  

 virksomhed ved:
1) andel i overskud fra en udenlandsk virksomhed, hvortil det danske  

 selskab ikke har et ejerforhold, 2) udsendte repræsentanter med henblik på tilvejebringelse af  

 salgskontrakter, 3) montører, der udsendes for at arbejde med igangsætning eller reparation  

 af leverede maskiner og anlæg.
Charterindtægter Et selskab, hvis eneste indkomstgrundlag var udlejning af luftfartøjer til  

 udenlandske virksomheder, der selv afholdt samtlige driftsudgifter, er ikke  

 anset for berettiget til nedsættelsen.
Det samme gælder rederier, som har bortchartret skibe på  

 bare-boat-charter.
Derimod berettiger charterindtægter fra time-chartrede  

 skibe til nedsættelsen, i det omfang skibene transporterer personer eller  

 gods mellem udenlandske havne.
 Charterhyre, der betales for skibe på bare-boat-basis fra  

 kommanditselskaber og interessentskaber, hvori et selskab selv var deltager,  

 anses for en driftsudgift, der er forbunden med fragtindtægten.
 Den fulde charterhyre fragår således ved beregningen af den  

 lempelsesberettiget udlandsindtægt (utrykt landsskatteretskendelse).
Eksempler, hvor der ikke er anset at foreligge virksomhed i udlandet Som eksempler fra praksis, hvor der  ikke  er anset at foreligge  

 virksomhed i udlandet, kan nævnes:
 I losr. 1938.71 blev fradrag for virksomhed i udlandet ikke anerkendt for  

 et aktieselskab, der drev virksomhed i udlandet gennem en provisionslønnet  

 generalagent, der optog ordrer på selskabets ordresedler og indsendte disse  

 til selskabet her i landet, som effektuerede ordrerne direkte til kunderne og  

 bar ansvaret for eventuelle mangler ved det leverede.
 I lsr. 1943.10 blev et forsikringsaktieselskab, der bl.a. drev  

 genforsikringsvirksomhed i Frankrig, ikke anset berettiget til fradrag for  

 virksomhed i udlandet, da selskabets repræsentant i Frankrig ikke havde  

 kompetence til at afslutte og underskrive genforsikringskontrakterne.
I lsr. 1952.101 blev et handelsaktieselskab, hvis virksomhed udelukkende  

 bestod i salg til udlandet, ikke anset berettiget til fradrag for virksomhed  

 i udlandet.
Selskabets faste i London bosiddende agent var kun ved  

 ordreoptagelse bemyndiget til at tegne selskabet, mens den bestemmende  

 myndighed lå hos selskabets herværende ledelse.
 I lsr. 1968.90 fandtes udlejningsvirksomhed i udlandet ikke at berettige  

 til fradrag for virksomhed i udlandet, idet den endelige bestemmende  

 myndighed havde ligget hos den her i landet værende ledelse.
I lsr. 1972.7 ansås et aktieselskab, der havde agenter i Norge, Sverige og  

 Tyskland, ikke berettiget til fradrag for virksomhed i udlandet.
Agenten i  

 Tyskland havde til stadighed et selskabet tilhørende lager af usolgte varer.  

 Agenterne kunne i alle tilfælde forhandle sig frem til priser, og selskabet  

 var bundet af de af agenterne indgåede aftaler, selvom disse skulle vise sig  

 tabgivende.
Langt den overvejende del af levering og fakturering skete  

 imidlertid direkte fra selskabets domicil i Danmark, ligesom betalingen fra  

 kunderne for langt den overvejende dels vedkommende skete direkte til  

 selskabets domicil i Danmark.
I lsr. 1973.2 fandtes et selskabs udlejning af boreudstyr, hvilket var  

 dets eneste grundlag for indtægtserhvervelse, ikke at indebære, at indtægten  

 kunne danne grundlag for skattenedsættelse for virksomhed i udlandet.  

 Selskabet blev stiftet af det amerikanske moderselskab, der ejede det meste  

 af aktiekapitalen.
Selskabet udlejede sit olieboringsudstyr til det  

 amerikanske moderselskab for en fast månedlig leje, og selve driften skulle  

 foregå for moderselskabets regning og risiko.
Boreudstyret havde udelukkende  

 været i brug uden for dansk territorialfarvand.
I lsr.1984.101 var det oplyst, at et selskab drev virksomhed med udlejning  

 af dampanlæg, og at en betydelig del af selskabets indtægt hidrørte fra  

 Norge, hvor nogle af selskabets dampanlæg havde været i arbejde,  

 hovedsageligt på olieboreplatforme.
Arbejdet havde bl.a. bestået i, at man  

 med dampanlæggene havde renset rørledninger og tanke for olie og gasser m.v.
Landsskatteretten fandt, at selskabet efter det oplyste kun i meget  

 begrænset omfang selv havde udøvet faktisk virksomhed i Norge, og da kun ved  

 medarbejdere, der ikke havde indgået aftaler på selskabets vegne.  

 Landsskatteretten fandt endvidere, at et norsk selskab, der efter det oplyste  

 handlede i eget navn, fandtes at have en sådan selvstændig stilling i forhold  

 til det danske selskab, at den af det norske selskab drevne virksomhed med  

 udleje af dampanlæg i Norge måtte anses for virksomhed, udøvet afdet norske  

 og ikke af det danske selskab.
Dettes virksomhed med udleje af dampanlæggene  

 til det norske selskab måtte herefter anses for udlejningsvirksomhed, udøvet  

 fra Danmark således, at der ikke var grundlag for udlandslempelse.
 I lsr. 1974.4 fandt retten ikke grundlag for at anse et aktieselskabs  

 aktivitet i forbindelse med produktion i Frankrig af en bestemt slags ost som  

 en af selskabet dreven virksomhed og fandt derfor ikke grundlag for  

 nedsættelse for virksomhed i udlandet.
 Landsskatteretten har statueret - lsr. 1978.92 - at avance ved salg af et  

 skib, som alene havde været benyttet i en udlandsvirksomhed, ikke giver ret  

 til skattenedsættelse for virksomhed i udlandet, da lovbestemmelsens begreber  

 »virksomhed« og »nettoindtægt« alene kan forbindes med  

 opgørelse af løbende driftsindtægt med fradrag af driftsomkostninger.
 Et selskab, der drev befragtning, blev ikke anset for berettiget til  

 lempelse efter selskabsskattelovens § 17, stk.2, idet der alene var tale om  

 genbefragtning, mens det var et andet rederi, der stod for transporten, Skat  

 1988.7.406.
2.1.2. Nedsættelsens størrelse Lempelsen udgør halvdelen af den skat, som forholdsmæssigt kan henføres  

 til den del af indkomsten, der hidrører fra virksomhed i udlandet.
Lempelsen  

 beregnes som hovedregel efter følgende brøk:
udlandsindtægt x skat (50%) --------------------------- 2 x skattepligtig indkomst Hvis indtægten fra virksomhed i udlandet overstiger den skattepligtige  

 indkomst, kan denne indtægt ikke tages i betragtning i nævnte brøk med et  

 større beløb end den skattepligtige indkomst (den del af indkomsten, d.v.s.  

 den skattepligtige indkomst, der hidrører fra virksomhed i udlandet).  

 Lempelsen kan således  højst  andrage halvdelen af det beregnede  

 skattebeløb.
Nettoindtægt Den lempelsesberettigende udlandsindtægt er alene  nettoindtægten  

  fra virksomhed i udlandet opgjort efter danske ligningsregler.
Der er dog  

 tillagt ligningsrådet bemyndigelse til at tillade udlandsindtægten  

opgjort på anden måde, når det er forbundet med  betydelige  

  vanskeligheder at opgøre virksomhedens nettoindtægt.
En sådan tilladelse er  

 givet en række rederier, hvor den opgjorte nettoindtægt ved skibsfart  

 fordeles mellem den indsejlede bruttofragt fra udlandet og den samlede  

 bruttofragt.
Ved opgørelsen af nettoindtægten skal denne belastes med de udgifter, som  

 direkte kan henføres til virksomheden i udlandet samt med den andel af de af  

 det danske selskab faktisk afholdte generalomkostninger, der kan henføres til  

 den pågældende udlandsvirksomhed.
I mangel af regnskabsmæssig dokumentation  

 ansættes denne andel efter et skøn.
I lsr. 1965.93 og 94 fandtes  

 generalomkostningerne for forsikringsselskaber i mangel af egentlig  

 dokumentation passende at kunne ansættes som 1/2% af præmieindtægten fra  

 udenlandsk genforsikringsvirksomhed og 1% af præmieindtægten fra direkte  

 forsikringstegning.
 Er der tale om  indtægter fra flere lande,  opgøres nettoindtægten  

 under eet, lsr. 1965.92, d.v.s., at der ikke kan gives lempelse, når de  

 negative indtægter er lig med eller overstiger de positive.
 Det er uden betydning for lempelsen, om der er  betalt skat af  

 indtægten i udlandet.  Men er der betalt skat af indtægten i udlandet,  

opgøres nettoindtægten uden fradrag af skattebeløbet.  Ved  

 skatteberegningen gives der nedsættelse både for virksomhed i udlandet og  

 efter dobbeltbeskatningsoverenskomst med det pågældende land eller efter  

 bestemmelsen i LL § 33, idet man først beregner nedsættelsen for virksomhed i  

 udlandet, og skatten efter denne nedsættelse indgår derefter i beregningen af  

 nedsættelsen efter overenskomsten/LL § 33 (eksempel 1 nedenfor under SE 3).
Fremførsel af underskud Indkomsten i udlandet vedrører samme kilde i år 1, 2 og 3.
 Underskuddet fra år 1 skal primært modregnes i dansk indkomst, således at  

 der for år 2 kan beregnes udlandslempelse for hele den udenlandske indkomst  

 (200.000). Da den negative skattepligtige indkomst fra år 1 kan rummes i den  

 skattepligtige indkomst for år 2, påvirkes indkomsten og skatteberegningen  

 for år 3 ikke af den negative indkomst i år 1.
Skattepligtig indkomst Den i brøkens nævner anførte  skattepligtige indkomst  er  

 selskabets samlede inden- og udenlandske indkomster opgjort efter danske  

 ligningsregler.
Skat Det i tælleren anførte  skattebeløb  er skatten uden forhøjelse i  

 henhold til SSL §§ 28, stk. 2, og 29, stk. 2, se herved ovenfor under SE 1.2.
Den skat, der fremkommer efter fradraget med den beregnede lempelse for  

 virksomhed i udlandet, hviler på såvel den udenlandske som den danske  

 indkomst, hvilket er ensbetydende med en nedsættelse af den effektive  

 skatteprocent.
Den effektive skatteprocent kan dog ikke blive lavere end 25  

 (halvdelen af den normale sats).
2.2. Nedsættelse efter dobbeltbeskatningsoverenskomster og ligningslovens  

 § 33 Disse nedsættelser kan forekomme for samtlige de i SSL § 1 og FBL § 1  

 nævnte selskaber, foreninger og fonde m.v.
Færøerne og Grønland betragtes som  

 udland i denne forbindelse.
 Reglerne praktiseres ved ligningen og skal af ligningsmyndighederne  

 bringes til anvendelse uden ansøgning, såfremt det af selvangivelsen eller  

 bilag fremgår, at den selvangivne indkomst indeholder indtægter fra udlandet.  

 Dokumentation for den heraf i udlandet betalte skat må være vedlagt, når  

 denne skat kan danne overgrænsen for nedsættelsen (creditreglen).
2.2.1. Dobbeltbeskatningsoverenskomster Bestemmelserne i overenskomsterne skal modvirke den dobbeltbeskatning, der  

 opstår, når den samme indtægt kan beskattes både i Danmark og i et andet land  

 efter reglerne i landenes nationale lovgivning.
Anvendelse af  

 overenskomsternes bestemmelser kan derimod ikke bevirke en højere beskatning  

 end den, der ville være fremkommet efter den danske skattelovgivning alene.  

 Således skal en udenlandsk indtægt, der opgjort efter danske skatteregler  

 medfører et underskud, fratrækkes ved opgørelsen af den skattepligtige  

 indkomst, også hvor indtægten hidrører fra et land, hvormed Danmark har en  

 exemptionsoverenskomst.
Overenskomsterne er således uden virkning, når  

 dobbeltbeskatning ikke foreligger.
 Ved overenskomsterne er der truffet aftale mellem Danmark og vedkommende  

 udenlandske stat om, hvilket land der skal have ret til at oppebære skatten  

 af den i kildelandet fremkomne indtægt.
 I nærværende afsnit omtales reglerne, når  Danmark  i henhold til  

 en dobbeltbeskatningsoverenskomst har givet  helt eller delvis afkald   

 på beskatningen.
Afkaldet medfører en reduktion af den skat, som ville være blevet  

 opkrævet, såfremt alene de danske skatteregler skulle følges.
Metoden for  

 skattenedsættelse afhænger af det princip, som den pågældende overenskomst  

 bygger på.
Der kan være tale om dels  exemptionsprincippet  og dels  

creditprincippet.  Om indholdet af disse principper og deres  

 indflydelse på indkomstopgørelsen henvises til Ligningsvejledningen,  

 Subjektiv skattepligt og Dobbeltbeskatning.
2.2.2. Nedsættelsens størrelse Størrelsen af den danske skat, der kan henføres til den fra udlandet  

 medregnede indkomst, udregnes efter følgende brøk, uanset om exemptions-  

 eller creditprincippet skal anvendes:
udlandsindkomst x skat ---------------------- skattepligtig indkomst Omfatter udlandsindkomsten udbytte, skal en evt. skattegodtgørelse af  

 dette udbytte medregnes.
 Hvis der fra samme fremmede stat er flere sambeskattede selskaber, hvoraf  

 nogle giver overskud og andre underskud, skal lempelsen beregnes på grundlag  

 af selskabernes samlede nettoindkomst.
 Ved beregningen af lempelsen sker afrunding opad til nærmeste hele  

 kronebeløb uanset ørebeløbets størrelse.
Skattepligtig indkomst For selskabers vedkommende forudsættes det i Skd.cirk. af 7.november 1988  

 til SSL, at udenlandske indtægter skal medregnes i den  skattepligtige  

 indkomst,  uanset om de er oppebåret i et land, hvormed Danmark har  

 indgået en overenskomst, der bygger på exemptionsprincippet efter gammel  

 metode.
Det er desuden nødvendigt, at den udenlandske indtægt medregnes i den  

 skattepligtige indkomst, hvis indtægten er af en sådan art, at den berettiger  

 til nedsættelse for virksomhed i udlandet efter SSL § 17, stk.2, se ovenfor  

 under SE 2.1.
 Ved beregningen af lempelsen skal anvendes selskabets samlede indkomst (og  

 ikke kun summen af samtlige positive komponenter), uanset om der i den  

 samlede indkomst indgår negative komponenter, lsr. 1976.99.
Skat Det i brøkens tæller anførte skattebeløb er skatten reduceret med eventuel  

 nedsættelse for virksomhed i udlandet og forhøjet med eventuelt tillæg i  

 henhold til SSL § 28, stk. 2, og § 29, stk. 2.
2.2.2.1. Exemptionsmetoden Såfremt den udenlandske indtægt hidrører fra et land, hvor den indgåede  

 overenskomst hviler på exemptionsprincippet, skal skatten nedsættes med den  

 efter ovennævnte brøk udregnede skatteandel.
Dette gælder uanset, at den i  

 kildelandet pålignede skat er mindre end den danske skatteandel, eller om  

 kildelandet på grund af bestemmelser i sin nationale lovgivning undlader  

 beskatning (eksempel 1 nedenfor under SE 3).
 Såfremt der foreligger  indtægter fra flere kilder i en fremmed  

 stat,  vil lempelsen være at beregne på grundlag af nettoindtægten fra  

 denne stat,d.v.s. efter fradrag af eventuelle negative driftsresultater eller  

 negativ særlig indkomst.
 Det må her bemærkes, at  varelagerlovens § 3  indeholder  

 begrænsninger i adgangen til at foretage nedskrivning på udenlandske  

 varelagre, når nedskrivningen medfører underskud i den udenlandske indkomst.  

 Der henvises til L 3.6.1.6.
2.2.2.2. Creditmetoden Når den med kildelandet indgåede overenskomst hviler på creditprincippet,  

 skal den efter ovennævnte brøk udregnede danske skat af udlandsindtægten  

 sammenholdes med den i vedkommende land pålignede skat af samme indtægt.  

 Nedsættelsen af den danske skat udgør det mindste af de sammenholdte  

 skattebeløb (eksempel 2 nedenfor under SE 3).
I overenskomster efter creditprincippet kan der være truffet aftale om  

 grænser for størrelsen af det skattebeløb, som kildelandet må opkræve af  

 indtægter fra visse kilder, som f.eks. af aktieudbytter.
Skattenedsættelsen  

 her i landet kan i sådanne tilfælde ikke overstige det beløb, som udlandet  

 har ubetinget krav på at beholde, jfr. også bestemmelsen i LL § 33, stk. 2.
 Vedrørende lempelse for skat betalt af en i udlandet beliggende filial til  

 tredjeland henvises til DC 1.
 Den eventuelt herudover i udlandet betalte skat må den skattepligtige selv  

 kræve tilbagebetalt af vedkommende lands skattemyndighed.
Matching credit Normalt må den skattepligtige fremlægge dokumentation i form af  

 skattebilletter el.lign. for størrelsen af den i udlandet betalte skat.
Nogle lande, f.eks. udviklingslande, som har en særlig interesse i  

 udenlandske kapitalinvesteringer, har bestemmelser i deres interne  

 lovgivning, hvorefter skatten i udenlandsk ejede virksomheder helt eller  

 delvis kan bortfalde.
Overenskomsten vil i sådanne tilfælde ofte indeholde  

 bestemmelse om, at creditlempelsen skal beregnes med hensyntagen til den  

 skat, som den udenlandske stat ville kunne have opkrævet, hvis de pågældende  

 lempelsesregler ikke havde eksisteret.
Det er dog en forudsætning, at der  

 foreligger attestation fra det pågældende land for den der opgjorte indkomst  

 og den skat, der kunne have været opkrævet.
Flere lande med credit Selv om et selskab har  indtægter fra kilder i flere fremmede stater  

 med creditoverenskomst, skal nedsættelsesbeløbet beregnes for indtægter  

 for hvert land for sig af hensyn til sammenligningen med den udenlandske skat  

 (eksempel 3 nedenfor under SE 3). Endvidere skal nedsættelsen beregnes  

 enkeltvis for forskellige indkomstarter, f.eks. erhvervsindtægter og  

 udbytteindtægter, hvis skatten af disse i udlandet opkræves med forskellige  

 procenter.
Vedrørende lempelse for skat betalt af en i udlandet beliggende  

 filial til tredjeland henvises til DC 1.
2.2.3. Ligningslovens § 33 Denne bestemmelse indeholder regler om skattenedsættelse efter  

creditprincippet,  når en indtægt, der kommer til beskatning her i  

 landet, også beskattes i udlandet.
 I tilfælde, hvor Danmark har indgået overenskomst til undgåelse af  

 dobbeltbeskatning med en udenlandsk stat, og overenskomsten bygger på  

 creditprincippet, kan skattenedsættelsen ikke overstige det skattebeløb, som  

 den udenlandske stat har ubetinget krav på at beholde, jfr. bestemmelsens  

 stk.2.
Bestemmelsen har for selskaber og foreninger betydning for indtægter, der  

 hidrører fra lande, hvormed Danmark ikke har indgået overenskomst til  

 undgåelse af dobbeltbeskatning.
Desuden har reglen betydning i tilfælde, hvor  

 overenskomsten ikke omfatter alle de udenlandske skatter, som kan sidestilles  

 med danske indkomstskatter.
 Lempelsesbrøken er den samme som omtalt under  

 dobbeltbeskatningsoverenskomster, og det om brøkens enkelte komponenter  

 nævnte gælder også i relation til LL § 33.
2.2.4. Kooperative virksomheder Som omtalt under SC opgør indkøbsforeninger (SSL § 1, stk. 1, nr. 3a) og  

 produktions- og salgsforeninger (SSL § 1, stk. 1, nr. 4) deres skattepligtige  

 indkomst som en procentdel af deres formue.
I princippet er der tale om en  

 indkomstopgørelse og en indkomstskat, men den særlige måde, der anvendes ved  

 opgørelsen, bevirker, at dobbeltbeskatningsoverenskomsterne og LL § 33 ikke  

 direkte kommer til anvendelse.
 Ifølge afgørelse fra skattedepartementet skal kooperative foreninger dog  

 have  skattenedsættelse  for skatter betalt i udlandet  efter  

 principperne i LL § 33.  Da denne regel forudsætter, at der har fundet  

 beskatning sted her i landet, vil nedsættelsen i praksis være begrænset til  

 tilfælde, hvor der i udlandet er opkrævet skat af formueafkastet, hvilket  

 hyppigst vil sige nedsættelse ved betaling af kuponskat (udbytteskat) af  

 aktieudbytter i udlandet.
LL § 33 er en creditregel, og til sammenholdelse med den i udlandet  

 opkrævede skat skal man derfor udregne størrelsen af den her i landet  

 beregnede skatteandel, som har relation til udlandsindtægten.
Denne  

 skatteandel udgør den skat, der kan henføres til den i formueopgørelsen  

 medregnede kapitalværdi af de aktier m.v., som har afkastet det i udlandet  

 beskattede udbytte.
 Som  eksempel  kan anføres:
En produktions- og salgsforening har en samlet formue på 20.000.000 kr.,  

 hvori er medregnet udbyttegivende udenlandske aktier med en kursværdi på  

 2.000.000 kr.
Foreningen har udelukkende omsætning med medlemmer.
A.
Såfremt foreningen  ikke  har drevet  

detailsalgsvirksomhed,  beregnes skatteandelen af de udenlandske  

 aktier således:
B.
Såfremt foreningen har haft overskud eller underskud ved drift af  

detailsalgsvirksomhed,  skal der ved udregningen af skatteandelen  

 bortses herfra.
Udgør foreningens overskud ved detailsalgsvirksomhed f.eks.  

 100.000 kr., beregnes skatteandelen af de udenlandske aktier således:
 De nævnte 16.000 kr. under A og B sammenholdes med den udbytteskat, som  

 kildelandet er berettiget til at beholde, og det mindste af de 2 beløb udgør  

 skattenedsættelsen.
 Såfremt en forening har så stort underskud ved detailsalg, at dens  

 udregnede skattetilsvar er mindre end den beregnede skattenedsættelse, kan  

 nedsættelsen dog ikke overstige skattetilsvaret.
2.3. Datterselskabslempelse Reglerne herom bygger på creditprincippet, og lempelse kan indrømmes de i  

 SSL § 1, stk. 1, nr. 1, 2, 2a, 2b og 3 og FBL § 1 nævnte selskaber m.v.
 Lempelsen har til formål at modvirke den dobbeltbeskatning, som ellers  

 ville opstå, når en indtægt er beskattet som almindelig indkomst i et  

 datterselskab og derefter som udbytte i moderselskabet.  

 Datterselskabslempelsen indrømmes moderselskabet, og den indrømmes i skatten  

 for det indkomstår, hvori udbyttet med en evt. tilhørende skattegodtgørelse  

 er modtaget.
Ved bekendtgørelse af 6.juli 1984 har ministeren for skatter og afgifter  

 bemyndiget ligningskommissionerne, for Københavns og Frederiksberg kommuners  

 vedkommende dog de pågældende skattedirektorater som 1. instans at træffe  

 afgørelse i medfør af SL § 17, stk. 3, § 17 B, stk. 3, og § 18, stk. 3.
 Datterselskabslempelse indrømmes efter ansøgning aktieselskaber og andre  

 lignende selskaber samt fonde m.v., sparekasser og brugsforeninger, der er  

 skattepligtige efter SSL § 1, stk. 1, nr.1, 2, 2a, 2b, 3 og FBL § 1 og 3 når  

 betingelserne i SSL §§ 17, stk. 3, 17B, og 18, stk. 3, er opfyldt.
En fælles betingelse er, at moderselskabet i hele det pågældende  

 indkomstår har ejet mindst 25 % af datterselskabets aktie- eller  

 anpartskapital.
Der skal foreligge direkte besiddelse af de udbyttegivende  

 aktier.
I overensstemmelse hermed nægtede man at yde datterselskabslempelse i  

 et tilfælde, hvor moderselskabet kun gennem aktiebesiddelse i et tredie  

 selskab, der ejede aktier i det udbyttegivende selskab, indirekte opfyldte  

 betingelserne, Skd.
VI.94. Besiddelsen anses for direkte, når flere  

 sambeskattede selskaber tilsammen ejer mindst 25% af aktiekapitalen i et  

 andet selskab.
Se endvidere SD-cirk. 1984-27 og afsnit SC 1.2.4.
 2.3.1. Aktieselskaber, anpartsselskaber og fonde m.v.
For aktieselskaber og lignende selskaber samt fonde m.v. er udbytte fra  

 danske datterselskaber skattefri, jf.
SSL § 13, stk. 1, nr.2 og FBL § 10,  

 stk.1. Det samme gælder udbytte fra udenlandske datterselskaber, såfremt det  

 udenlandske selskab er undergivet beskatning, der ikke i væsentlig grad  

 afviger fra reglerne her i landet, jf.
SSL § 13, stk.3, Skd.bkg. nr.580 af  

 4.december 1984 og Skd.cirk. af 7.november 1988, FBL § 10, stk.2, og skd.cirk  

 af 28.nov. 1986 samt ovenfor SC 1.2.4.
 Lempelse kan  kun gives for udbytte,  der ikke er omfattet af de  

 nævnte bestemmelser (samt SSL § 13, stk 1, nr.3). Udbytte fra selskaber, der  

 har hjemsted i Grønland og på Færøerne, sidestilles med udbytte fra selskaber  

 med hjemsted i udlandet.
Nedsættelsens størrelse Lempelsen udgør den del af skatten, som svarer til forholdet mellem det  

 modtagne udbytte og moderselskabets skattepligtige indkomst, men den kan dog  

 ikke overstige det beløb, som datterselskabet skal udrede i skat af udbyttet  

 til moderselskabet.
 Først beregnes, hvor stor en del af moderselskabets skat, der svarer til  

 forholdet mellem det modtagne udbytte og moderselskabets skattepligtige  

 indkomst for det år, i hvilket udbyttet er modtaget  

(moderselskabsbrøken).  Dernæst beregnes, hvor stor en del af  

 datterselskabets skat, der svarer til forholdet mellem det til moderselskabet  

 deklarerede udbytte og datterselskabets skattepligtige indkomst for det år,  

 hvori udbyttet er deklareret  (datterselskabsbrøken).  Begge tilfælde  

 kan udtrykkes ved følgende brøk, idet dog udbyttet i moderselskabsbrøken skal  

 omfatte en eventuel skattegodtgørelse:
 Lempelsen i moderselskabets skat udgør det laveste af de således beregnede  

 skattebeløb (eksempel 4 nedenfor under SE 3).
Den skattepligtige indkomst i  datterselskabsbrøkens  nævner er den  

 indkomst for det foregående år, der i udlandet er lagt til grund for  

 skatteberegningen, og den i tælleren anførte skat er den af det udenlandske  

 datterselskab  faktisk betalte skat  for det foregående år med fradrag  

 af eventuelle refusioner.
Den skat, der kan tages i betragtning, er alene  

 skatten af den skattepligtige indkomst for det indkomstår, for hvilket  

 udbyttet er deklareret, og det er i denne forbindelse uden betydning, om  

 udbyttet hidrører fra beløb, som er indtjent og beskattet i tidligere  

 regnskabsår.
Ligeledes kan der alene tages hensyn til skatter erlagt af det  

 pågældende udenlandske datterselskab, men ikke til skatter erlagt af  

 udenlandske selskaber, der har datterselskabsstatus over for sidstnævnte  

 selskab.
D.v.s., at det kræves, at moderselskabets aktiebesiddelse er  

 direkte, Skd.medd.
V, s.60.
Den skattepligtige indkomst i  moderselskabsbrøkens  nævner er  

 selskabets samlede inden- og udenlandske indkomst opgjort efter danske  

 ligningsregler.
Den samlede indkomst (og ikke kun summen af samtlige positive  

 komponenter) skal anvendes, uanset om der i den samlede indkomst indgår  

 negative komponenter, lsr. 1976.99. Den i tælleren anførte skat er den  

 beregnede skat reduceret med eventuel nedsættelse for virksomhed i udlandet  

 og forhøjet med eventuelt tillæg efter SSL §§ 28, stk.2, og 29, stk.2, men  

 uden reduktion efter dobbeltbeskatningsoverenskomster eller for andre  

 lempelser.
 Er der for moderselskabet  tilbageholdt udbytteskat i udlandet,  

  der har medført nedsættelse af den danske skat i henhold til  

 dobbeltbeskatningsoverenskomst, reduceres den beregnede forholdsmæssige del  

 af dansk skat, der falder på det medregnede udbytte, med nedsættelsesbeløbet  

 (eksempel 7 nedenfor under SE 3).
 Ved beregningen af lempelsen sker  afrunding  opad til nærmeste  

 hele kronebeløb uanset ørebeløbets størrelse.
Modtagne udbytter overstiger eller er lig med moderselskabets  

 skattepligtige indkomst Overstiger det modtagne udbyttebeløb moderselskabets skattepligtige  

 indkomst, skal hele moderselskabets skat henføres til det modtagne udbytte.
Udbytte fra flere datterselskaber Har moderselskabet modtaget udbytte fra flere datterselskaber, beregnes  

 lempelsen for hvert datterselskab for sig.
 Ved beregningen af lempelsen skal anvendes moderselskabets skattepligtige  

 indkomst (og ikke selskabets samlede udbytteindtægter) som nævner i  

 moderselskabsbrøken, uanset de samlede modtagne udbytter overstiger  

 selskabets skattepligtige indkomst, Skd.medd. nr.51, s.260 (eksempel 5 og 6  

 nedenfor under SE 3).
Datterselskabet deklareret et udbytte, der overstiger dets skattepligtige  

 indkomst Har datterselskabet for et indkomstår deklareret et udbytte, der  

 overstiger dets skattepligtige indkomst, skal hele datterselskabets skat  

 henføres til udbyttet.
 Ejer moderselskabet ikke hele aktiekapitalen i datterselskabet, skal  

 datterselskabets skat fordeles - i forhold til udbyttebeløbenes størrelse -  

 mellem udbyttet til moderselskabet og udbyttet til de øvrige aktionærer  

 (eksempel 8 nedenfor under SE 3), hvilket kan udtrykkes ved følgende brøk:
 Det i nævneren anførte samlede udbytte er inklusive datterselskabets  

 udbytte af egne aktier, Skd.14.139.
2.3.2. Sparekasser, brugsforeninger For de i SSL § 1, stk. 1, nr. 2a og 3, nævnte skattepligtige sparekasser  

 og brugsforeninger indrømmes lempelsen i henhold til SSL § 17B, stk. 3 og §  

 18, stk. 3. Disse skattepligtige er ikke omfattet af bestemmelsen i SSL § 13,  

 stk. 1, nr. 2, og skal derfor medregne alle modtagne udbytter til deres  

 skattepligtige indkomst.
Datterselskabslempelsen omfatter derfor udbytter  

 såvel fra danske som fra udenlandske datterselskaber, når betingelsen om  

 aktiebesiddelsens størrelse er opfyldt.
Iøvrigt er reglerne de samme som dem,  

 der gælder for aktieselskaber.
Datterselskabslempelsen reduceres dog med den  

 skattegodtgørelse, som er knyttet til datterselskabsudbyttet, jfr.
Skd.cirk.  

 af 7. november 1988, pkt.71 (eksempel 9 nedenfor under SE 3). I den skat, som  

 moderselskabet efter datterselskabslempelsen skal betale, modregnes  

 skattegodtgørelsen efter de almindelige regler herom.
Vedrørende  

 datterselskabslempelse for brugsforeninger, se i øvrigt under SC 3.
3. Skatteberegningseksempler Rækkefølge ved beregningen Skatteberegningen foretages i nedennævnte rækkefølge:
 1) Beregning af indkomstskat.
 2) Udlandslempelsen beregnes på grundlag af skatten efter pkt. 1.  

 Skattebeløbet, der fremkommer efter nedsættelse med udlandslempelsen, danner  

 udgangspunkt for samtlige efterfølgende beregninger.
 3) Dernæst opgøres et eventuelt tillæg i henhold til SSL §§ 28 og 29.  

 Denne forhøjelse af skatten er at anse for en skat og indgår derfor som sådan  

 i de efterfølgende lempelsesberegninger.
 4) Lempelser i henhold til dobbeltbeskatningsoverenskomster - både efter  

 exemptions- og creditprincippet - eller LL § 33.
 5) Datterselskabslempelse.
Skatteberegningseksempler Eksempel 1 (Udlandslempelse -  

 exemptionslempelse) Eksempel 2 (Creditlempelse) Eksempel 3 (Flere lande med credit) Eksempel 4 (Datterselskabslempelse) Eksempel 5 (Datterselskabslempelse - de samlede udbytter fra flere  

 datterselskaber overstiger moderselskabets skattepligtige indkomst) Eksempel 6 (Datterselskabslempelse - de samlede udbytter fra flere  

 datterselskaber overstiger moderselskabets skattepligtige indkomst) Eksempel 7 (Datterselskabslempelse - credit udbytteindkomst, hvoraf  

 moderselskabet har betalt udenlandsk skat) Datterselskabet:
Eksempel 9 (Datterselskabslempelse - sparekasse) Datterselskabet (dansk):
