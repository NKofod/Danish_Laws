 Ved noteveksling i Dar es Salaam den 13. august og den 2. september 1986  

 er der indgået en overenskomst mellem Danmark og Tanzania, ifølge hvilken den  

 danske regering inden for et år yder støtte til et projekt om vedligeholdelse  

 af jernbanevogne i Tanzania.
 Formålet med projektet - til hvilket den danske regering bidrager med  

 6.700.000 kroner - er, foruden udarbejdelse af et forslag til en  

 gennemførelsesplan for et eventuelt flerårigt projekt, forbedring og  

 effektivisering af reparationsproceduren i Tanzania Railways Corporation's  

 centralværksted i Dar es Salaam samt levering af værktøj og reservedele til  

 reparation af godsvogne.
