Vejledning af 22. november 1999 om  

 indberetning af tandsundhedsforhold på børne- og  

 ungdomstandplejeområdet Indledning Sundhedsministeriet har i medfør af bekendtgørelse nr. 493  

 af 8. juni 1994 om kommunal tandpleje, § 13, bemyndiget  

 Sundhedsstyrelsen til at fastsætte regler om kommunernes indberetning  

 om tandsundhedsforhold og ressourceforbrug i den kommunale tandpleje.  

 Sundhedsstyrelsen har med baggrund heri foretaget en revision af  

 SCOR-systemet (Sundhedsstyrelsens Centrale Odontologiske Register). De  

 tandlægefaglige overvejelser, der er gjort i den forbindelse, er  

 uddybet i Sundhedsstyrelsens redegørelse vedrørende revision af  

 indberetningssystemet for tand-sundhedsforhold på børne- og  

 ungdomstandplejeområdet.
I tilslutning hertil skal Sundhedsstyrelsen  

 fastsætte følgende regler om kommunernes indberetning om  

 tandsygdommenes forekomst:
Kapitel 1 OCR-blankettens udformning og indhold 1.1 Format og udformning Format og udformning af den indberetningsblanket, der er  

 beskrevet i Sundhedsstyrelsens cirkulære af 22. november 1999 om  

 indberetning på børne- og ungdomstandplejeområdet, er  

 tilpasset optiske læseenheder (OCR = Optical Character Recognition).  

 Blankettens udformning og anvisning på, hvorledes den udfyldes,  

 fremgår af Bilag A.
Kapitel 2 Identifikationsdata 2.1 Personnummer Personnummer skal altid anføres.
Alle ti cifre i  

 personnummeret anføres.
2.2 Kommunekode Kommunekode skal altid anføres og skrives i de tre  

 rubrikker efter personnummeret.
For den enkelte kommune angives det  

 tre-cifrede tal fra Indenrigsministeriets kommunekodesystem  

 (myndighedskodetabeller). I tilfælde af fælleskommunal  

 børne- og ungdomstandplejeordning skrives koden for den kommune,  

 hvorfra børne- og ungdomstandplejen administreres, hvis der  

 ønskes en samlet statistik.
2.3 Skolekode Hver skole har en seks-cifret kode, i hvilken de  

 første tre cifre er identiske med kommunekoden.
De sidste tre cifre,  

 der identificerer en bestemt skole i en given kommune, kan skrives i de tre  

 rubrikker efter kommunekoden, dersom der ønskes mulighed for senere at  

 sondre mellem forskellige skolers statistik.
Der skrives højrestillet  

 med et eller to nuller foran, hvis der anvendes skolekoder med færre  

 end tre cifre.
2.4 Klassetrin Klassetrin anføres, hvis der ønskes  

 udskrevet klasseopdelte tabeller, i anden linies første to rubrikker  

 (i højre del af blanketten).
 Børnehaveklasse angives som 00. Der skrives højrestillet med  

 et nul foran klassetrinnene 1-9, det vil sige eksempelvis:
9. klasse = 09 10. klasse = 10 For førskolebørn, der altid opgøres  

 efter alder, lades de to rubrikker blanke.
Disse børn indgår  

 derfor ikke i de klassetrinsopdelte tabeller.
 Hvis rubrikken ikke udfyldes for et skolebarn, vil barnet ikke indgå  

 i de klasseopdelte tabeller, men kun i de aldersfordelte tabeller.
2.5 Statusdato Statusdato skal altid anføres.
Statusdatoen er  

 undersøgelsesdagens dato.
Hver af de seks rubrikker udfyldes, om  

 fornødent med et nul.
2.6 Ydernummer Ydernummer skal udfyldes af praktiserende tandlæger,  

 der behandler børn, der er omfattet af Lov om tandpleje.
Dette sker i  

 de seks rubrikker længst til højre i anden linie.
Behandles  

 barnet på offentlig klinik, lades dette felt blankt.
Kapitel 3 Karies 3.1 Kariesstatusfelter Kariesstatusfelterne giver mulighed for registrering af  

 status for såvel tandtype/ tandfrembrud som karies mv.
Overkæbens  

 tænder fra 8+ til +8 står øverst til venstre på  

 blanketten, underkæbens tænder fra 8- til -8 står nederst  

 til venstre.
Det er hensigtsmæssigt at foretage undersøgelsen i  

 samme rækkefølge.
3.2 Tandtype/tandfrembrud For begge kæber indeholder rubrikkerne i den  

 vandrette, øverste række fortryk af cifrene 0 og 1. Der skrives  

 et 0, hvis der er tale om en primær tand og et 1-tal, hvis der er tale  

 om en permanent tand.
 En tand regnes som frembrudt, når den har gennembrudt  

 slimhinden.
 Hvis en primær tand persisterer efter den tilsvarende permanente  

 tands frembrud, markeres den permanente tand på blanketten.
 Persisterer en primær tand, ved undertal af den tilsvarende  

 permanente tand, markeres den primære tand på blanketten.
 Persisterer den primære tand derimod ikke ved undertal af den  

 tilsvarende permanente tand, skal der intet markeres i tandnummerfeltet  

 på blanketten.
En transplanteret tand registreres som den tand, til hvis plads den er  

 transplanteret.
På den transplanterede tands oprindelige placering  

 registreres tanden med et 7-tal (mistet af anden årsag).
3.3 Registrering af karies, fyldninger samt skader efter akutte,  

 mekaniske traumer Registrering af karies og fyldninger på den enkelte  

 tand foretages fladevis.
Ved præmolarer og molarer findes derfor  

 rubrikker for fem flader, hvorimod der ved incisiver og  

 hjørnetænder kun er rubrikker svarende til fire flader, idet  

 skærekanten ikke regnes som en selvstændig flade.
 Registrering af skader efter akutte, mekaniske traumer foretages for  

 tanden som helhed.
 3.4 Tilstande, koder og diagnostiske kriterier for registrering  

 af karies m.m.
Tilstande, koder og diagnostiske kriterier for  

 registrering af karies m.m. fremgår af Tabel 1. Bortset fra  

 registrering af kronisk karies og fissurforsegling er alle registreringerne  

 obligatoriske.
I rubrikken svarende til de enkelte tandflader skrives de  

 relevante koder, der er ens for primære og permanente tænder.
3.4.1 Blank rubrik Såfremt en tandflade ikke opfylder en af de  

 tilstande, der er beskrevet i det følgende, lades rubrikken blank.
3.4.2 Kode 0 Kode 0 benyttes ved tilstedeværelse af initial  

 karies.
3.4.3 Kode 1 Kode 1 benyttes ved tilstedeværelse af manifest  

 karies.
3.4.4 Kode 2 Kode 2 benyttes ved manifest karies på en flade, der  

 tidligere har været fyldt på grund af karies, samt ved defekt  

 eller tabt fyldning (karies causa) på den pågældende flade.  

 Heraf følger, at initial eller manifest karies på en flade, der  

 tidligere er fyldt på grund af f.eks. hypoplasi, men hvor hypoplasien  

 ikke har været kompliceret med karies, ikke registreres med kode 2, men  

 med kode 0 eller 1.
3.4.5 Kode 9 Kode 9, der ikke er en obligatorisk registrering, benyttes  

 ved registrering af kronisk karies på den pågældende  

 flade.
3.4.6 Kode 4 Kode 4 angiver enhver type (intakt) fyldning, indlæg  

 eller krone, der er udført på grund af karies, uanset om det  

 drejer sig om permanent eller provisorisk restaurering og uanset  

 fyldningsmaterialet.
For at koden kan finde anvendelse, forudsættes  

 det, at den pågældende flade i øvrigt er kariesfri (se  

 punkt 3.4.3).
 Fyldninger, lagt af andre grunde end karies, registreres ikke (se dog  

 punkt 3.4.7). Heraf følger, at fyldninger lagt f.eks. på grund  

 af hypoplasi, kun registreres, hvis den pågældende hypoplasi har  

 været kompliceret med karies.
Fyldninger registreres på de flader, de involverer, uanset hvor stor  

 en del af fladen, der er involveret.
Fyldninger på incisivernes og  

 hjørnetændernes incisalkanter registreres som hørende til  

 oralfladerne på disse tænder.
Specielt vedrørende fyldningsekstension gælder, at hvis en  

 approksimal fyldning er ekstenderet ind på en okklusalflade,  

 registreres såvel approksimalfladen som okklusalfladen som fyldt.
Hvis  

 en okklusal fyldning er ekstenderet ned på en facial- eller oralflade,  

 registreres såvel okklusalfladen som facial- eller oralfladen som  

 fyldt.
Andre fyldningsekstentioner registreres ikke.
 For endodontisk behandlede tænder (karies causa) se endvidere punkt  

 3.4.8.
3.4.7 Kode 3 Kode 3 angiver skade som følge af akut mekanisk  

 traume (behandlet eller ubehandlet) på de hårde tandvæv  

 (ekskl. infraktioner og emaljefrakturer), på pulpa eller parodontium  

 (ekskl. concussioner). Eventuelle senfølger på pulpa eller  

 parodontium registreres på det tidspunkt, de opstår.
Derudover  

 angiver kode 3 enhver type (intakt) fyldning, indlæg, krone eller  

 endodontisk behandling, der er udført på grund af traume, uanset  

 om det drejer sig om permanent eller provisorisk restaurering og uanset  

 fyldningsmaterialet.
Det forudsættes, at den pågældende  

 flade i øvrigt er kariesfri.
3-tallet skrives i den første af tandfladernes rubrikker.
Det vil  

 sige mesialfladen på incisiver og hjørnetænder og  

 okklusalfladen på præmolarer og molarer.
De øvrige  

 rubrikker lades blanke.
Såfremt der opstår initial eller manifest karies på en  

 flade, der tidligere har været tildelt kode 3, bortfalder 3-tallet til  

 fordel for hhv. kode 0 eller 1 på den pågældende flade.
Ved  

 initial eller manifest karies på andre flader på samme tand  

 bevares 3-tallet i den første af tandfladernes rubrikker.
3.4.8 Kode 5 Kode 5 anvendes i forbindelse med endodontisk behandling,  

 udført som følge af kompliceret karies.
Som endodontisk  

 behandling regnes direkte overkapning, pulpaamputation (koronal amputation,  

 pulpektomi) samt kanalbehandling.
Den endodontiske behandling registreres som  

 et 5-tal på okklusalfladen af præmolarer og molarer, henholdsvis  

 oralfladen på incisiver og hjørnetænder.
3.4.9 Kode 6 Kode 6 benyttes, hvis en tand er ekstraheret på  

 grund af karies.
Tallet skrives i den første af tandfladernes  

 rubrikker.
Det vil sige okklusalfladen på præmolarer og molarer  

 og mesialfladen på incisiver og hjørnetænder.
De  

 øvrige rubrikker lades blanke.
3.4.10 Kode 7 Kode 7 benyttes, hvis en tand er ekstraheret eller mistet  

 af anden årsag end karies.
Tallet skrives i den første af  

 tandfladernes rubrikker.
Det vil sige okklusalfladen på  

 præmolarer og molarer og mesialfladen på incisiver og  

 hjørnetænder.
De øvrige flader lades blanke.
3.4.11 Kode 8 Kode 8, der ikke er en obligatorisk registrering, anvendes  

 ved registrering af tidligere udført fissurforsegling.
Materialet skal  

 på undersøgelsestidspunktet dække dele af eller hele  

 fissursystemet, for at koden kan anvendes.
Kapitel 4 Gingivitis og marginal parodontitis 4.1 Registrering af gingivitis Registrering af gingivitis er ikke obligatorisk.
4.2 Statusfelter for registrering af gingivitis Statusfelterne for registrering af gingivitis er placeret  

 under felterne for statusdato.
Overkæbens registreringstænder  

 (6+, 2+, 1+, +1, +2, +6) står øverst, underkæbens  

 registreringstænder (6-, 2-, 1-, -1, -2, -6) står nederst.
4.3 Undersøgelsesmetodik i forbindelse med registrering  

 af gingivitis Undersøgelse for tilstedeværelse af  

 gingivitis foretages med en pochemåler.
Ved undersøgelsen  

 føres pochemålerens spids, med et let tryk, vinkelret på  

 tandoverfladen langs margo gingivae rundt langs tandens omkreds.
Det skal  

 præciseres, at pochemåleren ved denne undersøgelse ikke  

 føres til pochens bund.
Efter ca. 10 sekunder inspiceres margo  

 gingivae for blødning.
4.4 Diagnostisk kriterium for registrering af gingivitis Diagnostisk kriterium for registrering af gingivitis  

 fremgår af Tabel 2. Hvis det diagnostiske kriterium for gingivitis ikke  

 er til stede, lades rubrikken blank.
Er registreringstanden ikke til stede  

 markeres den pågældende rubrik med et X.
4.4.1 Kode 1 Kode 1 anvendes, såfremt der kan konstateres  

 blødning efter sondering i den marginale del af gingiva.
4.5 Registrering af marginal parodontitis Registrering af marginal parodontitis er obligatorisk for  

 12- og 15-årige.
4.6 Statusfelter for registrering af marginal parodontitis Statusfelterne for registrering af marginal parodontitis  

 er placeret under felterne for registrering af gingivitis.
Overkæbens  

 registreringstænder (6+, 2+, 1+, +1, +2, +6) står øverst,  

 underkæbens registreringstænder (6-, 2-, 1-, -1, -2, -6)  

 står nederst.
4.7 Undersøgelsesmetodik i forbindelse med registrering  

 af marginal parodontitis Undersøgelse for tilstedeværelse af marginal  

 parodontitis, udtrykt ved fæstetab, foretages med en pochemåler.  

 Undersøgelsen foretages ved, at man med let hånd og med  

 pochemåleren så vidt muligt i tandens længderetning  

 fører pochemåleren til pochens bund langs hele tandens omkreds.  

 Konstateres fordybede pocher, vurderes, om der eventuelt er fæstetab  

 ved at holde pochemålerens spids mod pochebunden og dernæst  

 vinkle pochemåleren mod tandoverfladen (ca. 45°). Ved eventuelt  

 fæstetab vil emalje-cementgrænsen kunne sonderes, når  

 pochemålerens spids herefter føres op og ned i kontakt med  

 tandoverfladen.
4.8 Diagnostisk kriterium for registrering af marginal  

 parodontitis Diagnostisk kriterium for registrering af marginal  

 parodontitis fremgår af Tabel 3. Hvis det diagnostiske kriterium for  

 marginal parodontitis ikke er til stede, lades rubrikken blank.
Er  

 registreringstanden ikke til stede, markeres den pågældende  

 rubrik med et X.
4.8.1 Kode 1 Kode 1 anvendes ved tilstedeværelse af  

 fæstetab mindst ét sted på måletanden.
Kapitel 5 Tandstillingsfejl m.v.
5.1 Obligatorisk registrering af tandstillingsfejl For 12- og 15-årige er det obligatorisk at  

 registrere følgende tandstillingsfejl: ekstremt maksillært  

 overbid, dybt bid, ekstrem trang-stilling samt hypodonti og oligodonti.
De  

 obligatoriske registreringer er anført med fremhævet skrift  

 på OCR-blanketten.
5.2 Diagnostiske kriterier for den obligatoriske registrering af  

 tandstillingsfejl Diagnostiske kriterier for den obligatoriske registrering  

 af tandstillingsfejl fremgår af Tabel 4. Tilstedeværelse af en  

 given anomali markeres ved X i rubrikken.
5.2.1 Ekstremt maksillært overbid (e) Bestemmelsen foretages for den habituelle  

 okklusionsstilling med maksimal interkuspidation.
Afstanden fra det mest  

 prominerende punkt på de centrale overkæbeincisivers  

 skærekanter til underkæbeincisivernes facialflader måles  

 (f.eks. med en pochemåler) parallelt med overkæbens  

 okklusionsplan.
Er afstanden 6 millimeter eller derover, sættes kryds i  

 rubrikken.
5.2.2 Dybt bid (d) Bestemmelsen foretages for den habituelle  

 okklusionsstilling med maksimal interkuspidation.
Den vertikale afstand  

 mellem de centrale overkæbeincisivers og de centrale  

 underkæbeincisivernes skærekanter måles (f.eks. med en  

 pochemåler). Er afstanden 5 millimeter eller derover, sættes  

 kryds i rubrikken.
5.2.3 Ekstrem trangstilling (o / u) Der sættes kryds i rubrikken, hvis der konstateres  

 pladsmangel i overkæben (o) eller underkæben (u) på  

 sammenlagt 2 millimeter eller derover i mindst én af kæbens tre  

 sektioner (incisivsektionen og de to sidesektioner).
Incisivsektionen afgrænses af de laterale incisivers distale  

 kontaktpunkter, når de to lateraler ikke devierer facialt eller oralt i  

 forhold til alveolarprocessens midtlinie.
Hvis lateralen devierer,  

 forlægges demarkationspunktet til hjørnetandens mesiale  

 kontaktpunkt.
Hvis både lateral og hjørnetand devierer, benyttes  

 et punkt mellem de to arbitrære kontaktpunkter på  

 alveolarprocessens midtlinie.
 Sidesektionerne afgrænses af den laterale incisivs distale  

 kontaktpunkt og den permanente første molars mesiale kontaktpunkt.
 Pladsforholdene i en sektion kan principielt ikke registreres, hvis der er  

 foretaget ekstraktion, hvis der mangler tænder af anden årsag,  

 eller hvis der forekommer tandmisdannelser i sektionen.
5.2.4 Hypodonti (h) Ved hypodonti, dvs. manglende anlæg (aplasi) af 1-5  

 permanente tænder (eksklusive tredje molarer) sættes kryds i  

 rubrikken.
5.2.5 Oligodonti (o) Ved oligodonti, dvs. manglende anlæg (aplasi) af  

 mere end 5 permanente tænder (eksklusive tredje molarer) sættes  

 kryds i rubrikken.
5.3 Ikke-obligatorisk registrering af tandstillingsfejl Registrering af følgende tandstillingsfejl er ikke  

 obligatorisk, hvorfor udskrift skal rekvireres særskilt:  

 Eruptionsafvigelser, stillingsanomalier, invertering, mandibulært  

 overbid, åbent bid, distal okklusion, mesial okklusion, krydsbid,  

 saksbid, midtlinieforskydning, tvangsføring, spredtstilling, orale  

 vaner og diastema mediale.
5.4 Diagnostiske kriterier for den ikke-obligatoriske  

 registrering af tandstillingsfejl Diagnostiske kriterier for den ikke-obligatoriske  

 registrering af tandstillingsfejl fremgår af Tabel 5. Forekomst af en  

 given anomali markeres ved X i rubrikken.
5.4.1 Eruptionsafvigelser (e) Registreres, hvis der observeres ektopi, transposition,  

 hindret eller standset eruption, samt persistens.
5.4.2 Stillingsanomalier (r / k) Registreres, hvis der observeres rotation (r ) eller  

 kipning (k).
5.4.3 Invertering (i) Registreres, hvis én, to eller tre  

 overkæbeincisiver okkluderer oralt for underkæbens  

 tænder.
5.4.4 Mandibulært overbid (m) Registreres, hvis alle fire overkæbeincisiver  

 okkluderer oralt for underkæbens incisiver.
5.4.5 Åbent bid (å) Registreres, hvis ingen af underkæbeincisiverne  

 når overkæbens okklusalplan.
5.4.6 Distal okklusion (d) Registreres, hvis de to permanente første molarers  

 indbyrdes stilling afviger 1/2 cuspisbredde eller derover fra normal  

 okklusion, idet underkæbemolarens relative stilling er distal.  

 Bedømmes for både højre og venstre side, men registreres  

 kun i én rubrik.
5.4.7 Mesial okklusion (m) Registreres, hvis de to permanente første molarers  

 indbyrdes stilling afviger 1/2 cuspisbredde eller derover fra normal  

 okklusion, idet underkæbemolarens relative stilling er mesial.  

 Bedømmes for både højre og venstre side, men registreres  

 kun i én rubrik.
5.4.8 Krydsbid (k) Registreres, hvis en overkæbemolars eller  

 -præmolars faciale cuspis eller en overkæbehjørnetand  

 okkluderer oralt for en antagonerende underkæbemolars eller  

 -præmolars faciale cuspis eller for en  

 underkæbehjørnetand.
 Bedømmes for både højre og venstre side, men  

 registreres kun i én rubrik.
5.4.9 Saksbid (s) Registreres, hvis en overkæbemolars eller  

 -præmolars orale cuspis okkluderer facialt for en antagonerende  

 underkæbemolars eller -præmolars faciale cuspis eller for en  

 underkæbehjørnetand.
 Bedømmes for både højre og venstre side, men  

 registreres kun i én rubrik.
5.4.10 Midtlinieforskydning (m) Registreres, hvis underkæbens midtlinie devierer 2  

 millimeter eller derover til højre eller venstre for overkæbens  

 midtlinie.
5.4.11 Tvangsføring (t) Registreres, hvis underkæben forskydes 2 millimeter  

 eller derover til højre eller venstre ved sammenbidning fra  

 første tandkontakt til maksimal interkuspidation.
5.4.12 Spredtstilling (o / u) Registreres, hvis der konstateres pladsoverskud i  

 overkæben (o) eller underkæben (u) på sammenlagt 2  

 millimeter eller derover i mindst én af kæbens tre sektioner  

 (incisivsektionen og de to sidesektioner).
 Afgrænsningen af de tre sektioner fremgår af  

 5.2.3.
5.4.13 Orale vaner (v) Orale vaner (bruksisme, tungepres, sutteuvaner etc.) kan  

 registreres i en enkelt rubrik.
5.4.14 Diastema mediale (d) Registreres, hvis diastemas mindste bredde er 2 millimeter  

 eller derover.
Kapitel 6 Statistikfelter 6.1 Anvendelse af statistik-, disponibel- og variabelfelter De fire statistikfelter, de to disponibelfelter samt det  

 ene variabelfelt kan anvendes efter den enkelte tandplejes behov.
Det skal  

 bemærkes, at 'blank' ikke kan anvendes som en kode, samt at  

 oplysningerne i de fire statistikfelter ikke umiddelbart kan kombineres.
Kapitel 7 Ikrafttrædelsesbestemmelser Vejledningen træder i kraft den 1. januar 2000, og samtidig  

 ophæves Sundhedsstyrelsens vejledning nr. 18 af 8. februar 1989 om  

 anvendelse af OCR-indberetningsblanket på børne- og  

 ungdomstandplejeområdet.
Sundhedsstyrelsen, den 22. november  

 1999 Lene Skak-Iversen /Maria Malling Pedersen Bilag A Blankettens udformning og anvisning på, hvorledes den  

 udfyldes A.1 Format og udformning af indberetningsblanketten Format og udformning af indberetningsblanketten er  

 tilpasset optiske læseenheder.
 Den optiske læser aflæser kun de indrammede rubrikker.
 Det øverste felt over de grønne rubrikindramninger  

 aflæses ikke af den optiske læser.
Rubrikindramningerne er udformet med henblik på optegnelse af  

 identifikationsdata, koder for registrering af karies, parodontale lidelser  

 og malokklusioner.
Derudover er der mulighed for udfyldning af fire  

 statistikfelter.
 Ved indsendelse bør alle blanketter ligge ens, og de må ikke  

 foldes, hæftes eller krølles.
A.2 Udfyldning af indberetningsblanketten I de indrammede rubrikker kan følgende tegn  

 benyttes: Tallene 0,1,2,3,4,5,6,7,8,9 samt bogstavet X (kryds).
Disse 11 tegn skal, for at kunne identificeres af den optiske læser,  

 skrives tydeligt med blyant (ikke kuglepen eller lignende), og således,  

 at det næsten helt udfylder rubrikken uden dog at berøre dennes  

 ramme.
Blyanten skal skrive tyndt og sort.
 Tegnene skal udformes som vist på blankettens øverste,  

 højre hjørne.
 Kun tegn, der har standardudformning, vil blive accepteret af den optiske  

 læser.
Udviskning af forkert skrevne tegn skal foretages meget grundigt.
Det er  

 uden betydning, hvis den grønne rubrikindramning herved skulle blive  

 fjernet.
 Da det øverste felt over de grønne rubrikindramninger ikke  

 aflæses af den optiske læser, kan der i dette felt anvendes  

 almindelig skrift til notering af barnets navn, statusnummer, det vil sige  

 den fortløbende nummerering af blanketterne, samt  

 tandlægens/tandplejerens og medhjælpens signatur.
A.3 Anvendelse af felter for registrering af behov for  

 ortodontisk behandling (OR-behov) Der er afsat to rubrikker, som kan anvendes lokalt.
A.4 Anvendelse af statistikkoder og udfyldning af  

 statistikfelterne Statistikfelterne a , b , c og d kan anvendes til opdeling  

 af tabelmaterialet efter den enkelte tandplejes behov.
Der kan for hvert felt  

 kun anvendes koderne 0 til 9, idet det bemærkes, at »blank« ikke kan  

 anvendes som kode.
 Det angives på en rekvisition til LEC, hvorledes tabelmaterialet  

 ønskes udskrevet.
A.5 Anvendelse af variabel- og disponibelkoder Variabel-/disponibelkoderne anvendes efter aftale med  

 Sundhedsstyrelsen.
Tabel 1 Tilstande, koder og diagnostiske kriterier for registrering  

 af karies m.m.
Tilstand Kode Diagnostiske kriterier Initial karies 0 Emaljeoverfladen tydeligt ru, mat og opak; Ingen kavitetsdannelse Manifest karies 1 Emaljeoverfladen tydeligt ru, mat og opak; derudover findes  

 kavitetsdannelse bedømt enten direkte eller ved anvendelse af  

 diagnostiske hjælpemidler Tydelige skygger under tilsyneladende klinisk intakt emalje (f.eks. skjult  

 okklusal karies) Sekundær karies Defekt eller tabt fyldning 2 Manifest karies på flade, der tidligere er fyldt på grund af karies Kronisk karies ikke obligatorisk registrering 9 Emaljeoverfladen hård, glat og blank, hvidligt eller brunligt misfarvet Fyldning 4 Alle fyldninger, indlæg og kroner, der er udført karies causa, uanset fyldningmateriale Traume 3 Skade som følge af akut mekanisk traume (behandlet eller  

 ubehandlet) på de hårde tandvæv (ekskl. infraktioner og  

 emaljefrakturer), pulpa eller parodontium.
Fyldning, indlæg, krone  

 eller endodontisk behandling udført på grund af traume, uanset  

 fyldningsmateriale Endodontisk behandlet tand  

 (karies causa) 5 Direkte overkapning, pulpaamputation eller kanalbehandling pga. karies;  

 føres kun på okklusal- (hhv. oral-) fladen Ekstraktion (karies causa) 6 Mistet (af anden årsag) 7 F.eks. mistet på grund af traume eller ekstraheret som led i  

 ortodontisk behandling Fissurforsegling ikke obligatorisk registrering 8 Tidligere udført fissurforsegling.
Fissurforseglingsmaterialet skal dække dele af eller hele  

 fissursystemet Tabel 2 Tilstand, kode og diagnostisk kriterium for registrering af  

 gingivitis (ikke obligatorisk) Tilstand Kode Diagnostisk kriterium Gingivitis 1 Blødning efter sondering i den marginale del af gingiva.
Manglende Registreringstand X Tabel 3 Tilstand, kode og diagnostisk kriterium for registrering af  

 marginal parodontitis (obligatorisk for 12- og 15-årige) Tilstand Kode Diagnostisk kriterium Parodontitis marginalis 1 Fæstetab mindst ét sted ved sondering langs tandens  

 omkreds Manglende registreringstand X Tabel 4 Tilstande og diagnostiske kriterier for registrering af  

 tandstillingsfejl (obligatorisk for 12- og 15 årige) Tilstande Diagnostiske kriterier Ekstremt maksillært overbid Afstanden fra det mest prominerende punkt på de centrale  

 overkæbeincisivers skærekanter til underkæbeincisivernes  

 facialflader er 6 millimeter eller derover Dybt bid Den vertikale afstand mellem de centrale overkæbeincisivers og de  

 centrale underkæbeincisivernes skærekanter er 5 millimeter eller  

 derover Ekstrem trangstilling Pladsmangel i overkæben eller underkæben på sammenlagt 2  

 millimeter eller derover i mindst én af kæbens tre sektioner  

 (incisivsektionen og de to sidesektioner) Hypodonti Manglende anlæg (aplasi) af 1-5 permanente tænder (eksklusive  

 tredje molarer) Oligodonti Manglende anlæg (aplasi) af mere end 5 permanente tænder  

 (eksklusive tredje molarer) Tabel 5 Tilstande og diagnostiske kriterier for registrering af  

 andre tandstillingsfejl (ikke-obligatorisk) Tilstande Diagnostiske kriterier Eruptionsafvigelser Ektopi, transposition, hindret eller standset eruption, persistens Stillingsanomalier Rotation, kipning Invertering Én, to eller tre overkæbeincisiver okkluderer oralt for  

 underkæbens tænder Mandibulært overbid Alle fire overkæbeincisiver okkluderer oralt for underkæbens  

 tænder Åbent bid Ingen af underkæbeincisiverne når overkæbens  

 okklusalplan Distal okklusion De to permanente første molarers indbyrdes stilling afviger 1/2  

 cuspisbredde eller derover fra normal okklusion, idet underkæbemolarens  

 relative stilling er distal Mesial okklusion De to permanente første molarers indbyrdes stilling afviger 1/2  

 cuspisbredde eller derover fra normal okklusion, idet underkæbemolarens  

 relative stilling er mesial Krydsbid En overkæbemolars eller- præmolars faciale cuspis eller en  

 overkæbehjørnetand okkluderer oralt for en antagonerende  

 underkæbemolars eller- præmolars faciale cuspis eller for en  

 underkæbehjørnetand Saksbid En overkæbemolars eller -præmolars orale cuspis okkluderer  

 facialt for en antagonerende underkæbemolars eller -præmolars  

 faciale cuspis eller for en underkæbehjørnetand Midtlinieforskydning Underkæbens midtlinie devierer 2 millimeter eller derover til  

 højre eller venstre for overkæbens midtlinie Tvangsføring Underkæben forskydes 2 millimeter eller derover til højre  

 eller venstre ved sammenbidning fra første tandkontakt til maksimal  

 interkuspidation Spredtstilling Pladsoverskud i overkæben eller underkæben på sammenlagt  

 2 millimeter eller derover i mindst én af kæbens tre sektioner  

 (incisivsektionen og de to sidesektioner) Orale vaner Bruksisme, tungepres, sutteuvaner etc.
