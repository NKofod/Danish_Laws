Cirkulæreskrivelse til samtlige politimestre og  

 politidirektøren i København om Justitsministeriets bekendtgørelse nr. 1022  

 af  

 12. december 2002 om erhvervsmæssig handel med dyr (dyrehandlere) 1.  

  

 Justitsministeriet har den 12. december 2002 udstedt vedlagte  

 bekendtgørelse om erhvervsmæssig handel med dyr, der tidligere er rundsendt  

 til  

 politikredsene.
 Bekendtgørelsen fastsætter  

 nærmere regler om betingelserne for at opnå tilladelse til erhvervsmæssig  

 handel med dyr i medfør af dyreværnslovens § 18, stk.1, 1. pkt.
 Bekendtgørelsen forbyder  

 endvidere dyrehandleres hold og salg af visse dyrearter og knytter sig  

 således  

 til bekendtgørelse nr. 1021 af 12. december 2002 om privates hold af særlige  

 dyr m.v.
2.  

  

 Bekendtgørelsen omfatter hold af dyr som led i erhvervsmæssig  

 handel med dyr fra fast forretningssted (handel med dyr fra butik) samt hold  

 af  

 dyr med henblik på erhvervsmæssig handel uden for fast forretningssted (salg  

 på  

 markeder, via annoncer, internet o.lign). I sidstnævnte tilfælde skal  

 bekendtgørelsens krav til dyrehold m.v. være opfyldt på det sted, hvor dyrene  

 opbevares, jf. bekendtgørelsens § 3, stk. 1, 2. pkt.
Heraf følger, at  

 bekendtgørelsen ikke regulerer opbevaring af dyr på steder, hvor dyrene  

 anbringes midlertidigt, f.eks. på lejlighedsvise markeder, under transport  

 m.v.
 Bekendtgørelsen gælder ikke  

 for opdræt af dyr (f.eks. dambrug) eller for drift af dyrepensioner og  

 dyreinternater omfattet af dyreværnslovens § 18, stk. 1. Bekendtgørelsen  

 omfatter heller ikke virksomhed med formidling af dyr, jf. § 18, stk. 1, som  

 ikke samtidig indebærer hold af dyr (f.eks. hvor virksomheden alene går ud på  

 at formidle kontakt mellem køber og sælger). Der foretages således ikke med  

 denne bekendtgørelse ændringer i politiets hidtidige praksis med hensyn til  

 udstedelse af tilladelser på disse områder.
 I tvivlstilfælde kan  

 spørgsmål om bekendtgørelsens nærmere anvendelsesområde forelægges  

 Justitsministeriet.
 3.  

  

 Efter bekendtgørelsen forudsætter tilladelse til erhvervsmæssig  

 handel med dyr som nævnt, at en række nærmere angivne krav til bl.a.  

 indretning  

 af lokaler og dyreanlæg og til den ansvarliges faglige viden er opfyldt.
Efter bekendtgørelsens § 3,  

 stk. 2, kan politimesteren (politidirektøren) fastsætte vilkår for driften af  

 virksomheden.
Der kan f.eks. være tale om nærmere krav til størrelse,  

 konstruktion og indretning af dyreanlæg i relation til de dyrearter, der  

 holdes  

 i virksomheden.
Politimesteren (politidirektøren) kan efter bestemmelsen  

 indhente en udtalelse fra Rådet vedrørende hold af særlige dyr, inden sådanne  

 vilkår fastsættes.
Det forudsættes, at politiet i almindelighed benytter sig  

 af  

 denne adgang til at indhente sagkyndig bistand i tilladelsessager, medmindre  

 det på baggrund af udtalelser i tidligere tilsvarende sager må anses for  

 ufornødent.
Bekendtgørelsens § 23  

 fastsætter kravene til faglig viden hos den eller de personer, der har det  

 daglige ansvar for virksomheden.
Spørgsmålet om, hvorvidt disse betingelser  

 er  

 opfyldt, må indtil videre bero på en konkret vurdering, hvori den eller de  

 pågældende personers erfaring og uddannelse bør indgå.
Der er således ikke på  

 nuværende tidspunkt krav om, at ansøgeren har gennemgået et særligt  

 uddannelsesforløb.
Har den eller de pågældende personer gennemført den  

 eksisterende dyreassistentuddannelse på Teknisk Skole i Kolding eller  

 Roskilde  

 med dyrehandel som speciale, må kravene i § 23 dog i almindelighed anses for  

 opfyldt.
Der eksisterer  

 Justitsministeriet bekendt ikke på nuværende tidspunkt andre  

 uddannelsestilbud  

 på området.
Såfremt der senere oprettes andre relevante uddannelser, kurser  

 o.lign., kan gennemførelsen heraf indgå i vurderingen af, om betingelserne i  

 §  

 23 må anses for opfyldt.
 Der vil naturligvis også i  

 forbindelse med denne vurdering kunne indhentes sagkyndig bistand fra Rådet  

 vedrørende hold af særlige dyr,  

 jf.  

 dyreværnslovens § 26 a.
4.  

  

 Efter bekendtgørelsens § 24 fører politiet tilsyn med  

 virksomheden og skal lejlighedsvis foretage eftersyn.
Eftersynet kan  

 foretages  

 sammen med Fødevareregionen.
Det må bero på en konkret vurdering i det  

 enkelte  

 tilfælde, hvor ofte der vil skulle foretages sådanne eftersyn.
Tilladelse til  

 erhvervsmæssig handel med dyr kan efter dyreværnslovens § 18, stk. 1, 4.  

 pkt.,  

 tilbagekaldes, når særlige forhold taler herfor.
Det forudsættes, at  

 bekendtgørelsens regler fremover indgår i vurderingen af, om en tilladelse  

 skal  

 tilbagekaldes.
 Det skal dog bemærkes, at  

 eksisterende virksomheder omfattet af bekendtgørelsen, der drives med  

 politiets  

 tilladelse i medfør af dyreværnslovens § 18, stk. 1, har en frist på ét år  

 til  

 at opfylde bekendtgørelsens bestemmelser, jf. bekendtgørelsens § 27.
 5.  

  

 Bekendtgørelsen suppleres naturligvis af dyreværnslovens  

 almindelige regler.
 Spørgsmål om eksempelvis  

 pålæg om forsvarlig behandling af dyr og om aflivning af dyr uden for de  

 ovennævnte tilfælde afgøres således fortsat på grundlag af  

 tilsynsbestemmelserne i dyreværnslovens kapitel 4.
I denne sammenhæng skal det  

 også nævnes, at dyreværnslovens § 10, stk. 2, indeholder hjemmel til, at  

 politimesteren (politidirektøren) kan træffe afgørelse om, at dyr, som holdes  

 i  

 strid med forbudet i bekendtgørelsens § 6, om fornødent skal aflives.
Før der  

 træffes afgørelse herom, bør politiet eventuelt i samarbejde med ejeren af  

 dyret forsøge at afsætte dyret til et godkendt zoologisk anlæg.
Politiet kan  

 endvidere tillade, at dyret som alternativ hertil eksporteres ud af landet.
Endelig bemærkes det, at  

 straffebestemmelsen i bekendtgørelsens § 26 suppleres af dyreværnslovens  

 straffebestemmelser.
Erhvervsmæssig handel med dyr uden politiets tilladelse  

 straffes således med bøde eller fængsel indtil 4 måneder efter  

 dyreværnslovens §  

 28, stk. 2, nr. 1,  

 jf. § 18, stk. 1.
 6.  

  

 Afslutningsvis skal Justitsministeriet benytte lejligheden til  

 at henlede opmærksomheden på, at det i forskellige medier har været anført,  

 at  

 nogle dyrehandlere ikke var i besiddelse af fornøden tilladelse efter  

 dyreværnslovens § 18, stk. 1.
 7.  

  

 Politiets henvendelser til Rådet vedrørende hold af særlige dyr  

 kan sendes direkte til formanden for Rådet eller via Justitsministeriet, der  

 varetager sekretariatsfunktionen for rådet:
