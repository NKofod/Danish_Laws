(Til kriminalforsorgens anstalter, afdelinger, pensioner m.v. samt  

 arrestinspektørerne.) § 1. I kriminalforsorgens pensioner kan optages:
1. Personer, der er under tilsyn af kriminalforsorgen, 2. indsatte under udgang (udstationering m.v.), 3. domfældte, der overføres i medfør af straffelovens  

 § 49, stk. 2, 4. sigtede, der anbringes i medfør af retsplejelovens  

 § 765, og 5. undtagelsesvis andre personer.
Stk. 2. Pensionen træffer afgørelse om optagelse af personer under tilsyn  

 af kriminalforsorgen, indsatte under udgang, jfr. dog stk. 3, samt de under  

 stk. 1, nr. 4 og 5, nævnte personer.
Finder pensionen, at optagelse ikke bør  

 ske, kan sagen forelægges direktoratet til afgørelse.
 Stk. 3. Direktoratet træffer afgørelse om optagelse af domfældte, der  

 overføres i medfør af straffelovens § 49, stk. 2, og indsatte, hvor  

 tilladelse til udgang (udstationering) gives af direktoratet.
Stk. 4. Pensioner, der er indrettet til det, skal optage klienter under  

 tilsyn, der akut står uden opholdssted.
Hvis ophold på en akutplads varer  

 mere end 14 dage, skal den optagne overgå til en almindelig pensionsplads.
 § 2. Medmindre andet er aftalt, varetager pensionen forsorgsarbejdet for  

 de enkelte beboere i overensstemmelse med de fastsatte vilkår for opholdet.  

 Pensionen skal i nødvendigt omfang samarbejde med fængslet (arresthuset)  

 eller afdelingen, som beboeren har tilknytning til.
 Stk. 2. Forsorgsarbejdet for klienter, der er optaget efter reglerne om  

 akut anbringelse, påhviler dog det henvisende tjenestested.
 § 3. Pensionerne skal gøre notater til journalen om væsentlige  

 oplysninger vedrørende beboernes forhold, og ved fraflytning skal der  

 udfærdiges et resume af opholdsforløbet.
 Stk. 2. Pensioner, der varetager forsorgsarbejdet for optagne klienter  

 under tilsyn, kan anmode henvisende tjenestested om at få forsorgsjournalen  

 tilsendt og skal i så fald føre den efter gældende regler.
 § 4. For så vidt angår de i § 1, stk. 1, nr. 5, nævnte personer skal  

 pensionerne tage spørgsmålet om fortsat ophold op til overvejelse mindst hver  

 3. måned.
§ 5. Hver pension skal have en husorden, der indeholder regler om  

 betingelserne for opholdet og oplysning om, hvilke overtrædelser der kan  

 medføre bortvisning.
Husordenen skal godkendes af direktoratet.
 Stk. 2. Forinden optagelse skal den pågældende gøres bekendt med  

 pensionens husorden og eventuelle supplerende regler for opholdet.
 § 6. Bortvisning fra en pension kan ske, hvis beboeren overtræder  

 vilkårene for opholdet, eller hvis beboeren gør sig skyldig i grov eller  

 gentagen overtrædelse af pensionenes husorden.
 Stk. 2. Bestemmelse om bortvisning træffes af pensionens forstander eller  

 af den, forstanderen bemyndiger hertil.
 Stk. 3. Pensionens forstander eller den bemyndigede afgør, om det af  

 hensyn til klarlæggelse af sagens omstændigheder er påkrævet at indhente  

 yderligere oplysninger eller foretage afhøringer af personale eller andre  

 beboere.
Stk. 4. Den, der har afgivet forklaring, skal have lejlighed til at  

 godkende referat af sin forklaring, og det skal fremgå af notatet fra  

 afhøringerne, om godkendelse er sket.
Beboeren skal, medmindre  

 omstændighederne ikke tillader det, have lejlighed til at udtale sig forinden  

 bortvisning.
Afhøring af beboeren eller personale i forbindelse med  

 bortvisning skal så vidt muligt overværes af en af pensionens øvrige ansatte.
Stk. 5. Om bortvisningen udfærdiges et notat med angivelse af begrundelse  

 for afgørelsen.
Beboeren skal efter anmodning have udskrift af notatet.  

 Oplysninger kan dog udelades i det omfang, hensynet til pensionens sikkerhed  

 eller enkeltpersoner klart tilsiger det.
 Stk. 6. Beboeren skal gøres bekendt med, at afgørelsen kan påklages til  

 Direktoratet for Kriminalforsorgen.
 Stk. 7. Påklages en afgørelse om bortvisning, kan pensionen bestemme, at  

 bortvisningen stilles i bero, indtil klagesagen er afgjort.
Stk. 8. Tilbageførsel af beoere, der er omfattet af § 1, stk. 1, nr. 2,  

 (udstationerede), sker efter reglerne i § 13 i cirkulære af 18. marts 1986 om  

 udgang til indsatte.
Domfældte, der er omfattet af straffelovens § 49, stk.  

 2, tilbageføres efter reglerne i cirkulære af 6. januar 1985.
 § 7. Får beboeren arbejdsløn under opholdet, bestemmer pensionen,  

 respektive fængslet (arresthuset) for indsatte under udgang, om lønnen skal  

 udbetals til fri rådighed, eller om det skal fastættes som en betingelse for  

 opholdet, at lønnen skal administreres i samarbejde med pensionen, evt.  

 således at lønnen helt eller delvis anvendes til hjælp til familiens  

 underhold.
 § 8. For opholdet betales et beløb, der fastsættes af Direktoratet for  

 Kriminalforsorgen.
 § 9. Cirkulæret træder i kraft 1. juli 1993. Samtidig ophæves cirkulære  

 af 22. oktober 1987.
 E.B.
