 I medfør af § 16, stk. 2, i lov om folkeskolen, jf. lovbekendtgørelse nr.  

 311 af 25. april 1994, fastsættes:
 § 1.  Ifølge folkeskolens § 16, stk. 1, skal den  

 samlede ugentlige undervisningstid pr. elev i løbet af 1.-7. klassetrin  

 mindst udgøre 162 timer.
 § 2.  Kommunalbestyrelsen eller amtsrådet kan fravige  

 minimumstimetallet i følgende situation:
 Skoler, der efter en forøgelse af den ugentlige undervisningstid pr. 1.  

 august 1994 med 5 timer i alt i løbet af 1.-7. klasse i forhold til skolens  

 elevskematimetal pr. 1. september 1992 ikke opfylder minimumstimetallet på  

 162 timer, skal fra den 1. august 1994 have en undervisningstid på mindst det  

 reducerede timetal.
 Stk. 2.  På disse skoler kan minimumstimetallet for  

 børnehaveklassen fastsættes til samme timetal, som gælder for skolens 1.  

 klasse.
 § 3.  Indberetningen til Undervisningsministeriet af  

 skolens ugentlige elevskematimetal pr. 1. september 1992 anvendes som  

 grundlag for beregningen af det reducerede mindstekrav til den ugentlige  

 undervisningstid.
 § 4.  Undervisningsministeriet kan efter ansøgning i  

 andre særlige tilfælde fravige folkeskolens § 16, stk. 1.
 § 5.  Bekendtgørelsen træder i kraft den 1. august  

 1994.
