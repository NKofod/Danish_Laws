Nr BSF 46 Forslag til folketingsbeslutning om opgradering af det jyske jernbanenet Fremsat af Jette Gottlieb (EL) Keld Albrechtsen (EL) Bent Hindrup Andersen  

 (EL) Frank Aaen (EL) den 4. november 1997 Folketinget opfordrer regeringen til at gennemføre en grundig vurdering af  

 Enhedslistens plan til en opgradering af det øst-, midt- og vestjyske  

 jernbanenet og til at udarbejde et forhandlingsoplæg til amterne med henblik  

 på gennemførelse af en etablering og opgradering af de jyske jernbanelinjer  

 som en 10-års-plan.
Planens hovedelementer er en generel opgradering af den vestjyske  

 længdebane, den østjyske længdebane, herunder en letbaneplan for Århus med  

 opland, og etablering af en midtjysk længdebane og tværbane.
Planen skal give  

 mulighed for etablering af letbanedrift (sporvognsdrift) igennem de større  

 byer samt etablere et dør-til-dør-koncept for godstransport.
 Et element i planen er overførsel af driften af den regionale og lokale  

 jyske banedrift til amterne som led i en samlet koordineret styrkelse af den  

 lokale kollektive trafik.
Bemærkninger til forslaget En opgradering og udbygning af det jyske jernbanenet er påtrængende,  

 såfremt der skal gøres en indsats for at nedbringe lastbiltrafikkens andel af  

 godstransporten.
 Forslaget skal således ses som et vigtigt led i nedbringelse af trafikkens  

 CO2-bidrag, således som regeringen og et folketingsflertal gentagne gange  

 over for offentligheden har bekræftet at ville gennemføre, og som kræver en  

 massiv overflytning af daglig pendlertrafik og godstransport fra asfalten til  

 skinnerne.
 Målsætningen er, at trafikkens CO2-bidrag i år 2005 skal være på niveau  

 med CO2-bidraget i år 1988. Såvel på godsområdet som på  

 persontransportområdet er udviklingen imidlertid gået den stik forkerte vej.  

 Vi fjerner os således år for år den besluttede målsætning, og såfremt den  

 skal opnås, skal der fra og med 1997 ske en årlig reduktion på omkring 2 pct.
Regeringen har ikke fremlagt nogen initiativer til at opnå dette og har  

 heller ikke annonceret nogen.
Derfor har regeringen overladt initiativet til  

 oppositionen.
Regeringen opfordres derfor til grundigt at vurdere den plan,  

 der er beskrevet i det følgende.
Dette forslag skal således ses som et  

 element i en række af forslag, som fremlægges for Folketinget.
Alle med det  

 formål at igangsætte initiativer, som tager CO2-målsætningen alvorligt.
De i det følgende anførte prisoverslag skal tages med store forbehold, da  

 der er regnet med anslåede gennemsnitspriser baseret på erfaringerne fra  

 gennemførte jernbaneprojekter.
Imidlertid kan lokale forhold medføre meget  

 store udsving i de faktiske omkostninger.
Nyanlægning af enkeltsporet jernbane på op til 120 km/t på delvist  

 eksisterende trace.
Ofte er der i dag udlagt cykelstier herpå og disse  

 forudsættes genetableret langs den nye bane.
Prisen afhænger meget af  

 dimensionering af akseltrykket fra godsvogne, og prisen er udtryk for et  

 lavere akseltryk, end DSB generelt dimensionerer efter, idet det forudsættes,  

 at godstransport på banerne kan gennemføres med et mindre akseltryk.
 Reetablering af stationer baseret på erfaringerne fra genetablering af  

 Hinnerup Station.
I forslaget er nævnt en række reetableringer af jernbanelinjer og herunder  

 en række stationer, som skal genåbnes.
De her nævnte stationer er oftest  

 baseret på de tidligere stationer, og lokale byudviklinger kan have ændret de  

 lokale behov for stationer.
De foreslåede stationer skal derfor alene forstås  

 som vejledende.
 10-års-planen skal bestå af følgende elementer:
 1. Opgradering af den vestjyske længdebane.
Strækningen Thisted - Struer - Holstebro - Ringkøbing - Skjern - Esbjerg -  

 Bramming - Tønder - Niebtll opgraderes, så der kan køres i to spor med mindst  

 100 km/t, dvs. anlægstype C.
Der er fra Niebtll forbindelse til det tyske  

 jernbanenet.
Den samlede anlægspris er anslået til små 5 mia. kr.
Hertil kommer  

 eventuelle letbaneanlæg samt heraf følgende udskiftning af togmateriel.
 Fordelt over 10 år er der således tale om en årlig investering af  

 størrelsesordenen 500 mio. kr.
Til sammenligning planlægges der i de berørte amter af egne midler årligt  

 anvendt 1.320 mio. kr. i vejnettet.
Hertil kommer de statslige vejmidler til  

 de pågældende amter.
I 1994 var de samlede vejomkostninger i amterne således  

 1.745 mio. kr..
 Opgraderingen skal bestå af følgende elementer:
- Strækningen Struer-Varde (131 km) opgraderes til to spor med 100 km/t.  

 (Anlægstype C, pris: 2.750 mio. kr.) - Strækningen Varde-Esbjerg (19 km) opgraderes til to spor med 120 km/t.  

 (Anlægstype C, pris: 400 mio. kr.) - Strækningen Esbjerg-Bramming (17 km) opgraderes til to spor med 140  

 km/t. (Anlægstype C, pris: 350 mio. kr.) - Strækningen Bramming-Tønder (65 km) opgraderes til to spor med 120 km/t.  

 (Anlægstype C, pris: 1.365 mio. kr.) - Strækningen Tønder-Grænsen (5 km) istandsættes. (Det anslås, at  

 istandsættelsen svarer til anlægstype E, pris: 15 mio. kr.) I forbindelse med planlægningen af de enkelte linjer skal det nærmere  

 vurderes, hvorvidt der i de større byer som f.eks.
Struer, Holstebro og  

 Esbjerg kan indføres lokale stationer, så banen her får karakter af en  

 letbane i byen, herunder om det kan være hensigtsmæssigt at lave sidespor,  

 som fører igennem centrale dele af byen, hvor letbanen her kan erstatte  

 bustrafik. (Pris: 15 mio. pr. km).
Der indføres letbanetog, f.eks. som den nye Nærumbane nord for København.  

 Denne togtype kan køre hurtigt mellem byerne og køre bykørsel i de nævnte  

 byer.
Der planlægges med letbanetog på naturgas/brint.
 Driften af den regionale persontrafik varetages af Viborg Amt, Ringkøbing  

 Amt, Ribe Amt og Sønderjyllands Amt i et samarbejde.
 Der henvises i øvrigt til bilag 1, som er et kortbilag, der viser  

 opgraderingen af den vestjyske længdebane.
2. Etablering af midtjysk længdebane Der (re)etableres en række banestrækninger med henblik på en dobbeltsporet  

 sammenhængende længdebane fra Ålborg - Viborg - Herning - Brande - Grindsted  

 - Bramming - Tønder - Niebtll.
Der er tale om såvel grundige istandsættelser, reetablering af tidligere  

 linjer og en enkelt helt ny linjeføring.
Det samlede projekt vil primært  

 bestå af anlægstype A og B.
 Den samlede anlægspris anslås til godt 8 mia. kr.
 Hertil kommer eventuelle letbaneanlæg samt heraf følgende udskiftning af  

 togmateriel.
 Fordelt over 10 år er der således tale om en årlig investering af  

 størrelsesordenen 835 mio. kr.
Til sammenligning planlægges der i de berørte amter af egne midler årligt  

 anvendt 1.900 mio. kr. i vejnettet.
Hertil kommer de statslige vejmidler til  

 de pågældende amter.
I 1994 var de samlede vejomkostninger i amterne således  

 2.700 mio. kr..
 Opgraderingen skal bestå af følgende elementer:
- Strækningen Ålborg-Års (30 km) er den eneste helt ny linjeføring (30  

 km). (Anlægstype A, pris: 1.350 mio. kr.) - Strækningen Løgstør-Års-Viborg (80 km) skal istandsættes. (Anlægstype B,  

 pris: 2.400 mio. kr.) - Strækningen Viborg-Herning (45 km) skal reetableres.
Den vil endvidere  

 give en betjening af Karup og Sunds. (Anlægstype A, pris: 2.025 mio. kr.). En  

 sidebane Karup-Kjellerup-Silkeborg kan overvejes.
- Strækningen Herning-Brande (26 km) skal opgraderes til 120 km/t.  

 (Anlægstype C, pris: 550 mio. kr.) - Strækningen Brande-Grindsted (15 km) skal reetableres. (Anlægstype A,  

 pris: 675 mio. kr.).
- Strækningen Grindsted-Bramming (45 km) skal istandsættes. (Anlægstype B,  

 pris: 1.350 mio. kr.) I forbindelse med planlægningen af de enkelte linjer skal det nærmere  

 vurderes, hvorvidt der i de større byer som f.eks Ålborg, Viborg og Herning  

 kan indføres lokale stationer, så banen her får karakter af en letbane i  

 byen, herunder om det kan være hensigtsmæssigt at lave sidespor, som fører  

 igennem centrale dele af byen, hvor letbanen her kan erstatte bustrafik.  

 (Pris: 15 mio. pr. km).
 Der indføres letbanetog, f.eks. som den nye Nærumbane nord for København.  

 Denne togtype kan køre hurtigt mellem byerne og køre bykørsel i de nævnte  

 byer.
 Der planlægges med letbanetog på naturgas/brint.
 Driften af den regionale persontrafik varetages af Nordjyllands Amt,  

 Viborg Amt, Ringkøbing Amt, Ribe Amt og Sønderjyllands Amt i et samarbejde.
 Der henvises i øvrigt til bilag 2, der viser etableringen af den midtjyske  

 længdebane.
3. Etablering af ny midtjysk tværbane Der etableres en ny linje på strækningen Grindsted-Billund-Jelling (35  

 km). Vejle Amt har allerede foretaget arealreservationer for stykket  

 Jelling-Billund. (Anlægstype A, pris: 1.575 mio. kr.).
 Det skal nærmere vurderes, hvorvidt strækningen Jelling-Vejle samtidig  

 skal opgraderes til dobbeltspor.
 Tværbanen vil få en særlig betydning i forhold til persontransporten til  

 og fra Billund lufthavn samt Legoland, og etableringen af denne strækning har  

 høj prioritet.
 Driften af linjen varetages af Ribe Amt og Vejle Amt i et samarbejde.
 Fordelt over 10 år er der således tale om en årlig investering i  

 størrelsesordenen 160 mio. kr.
Til sammenligning planlægges der i de berørte amter af egne midler årligt  

 anvendt 710 mio. kr. i vejnettet.
Hertil kommer de statslige vejmidler til de  

 pågældende amter.
I 1994 var de samlede vejomkostninger i amterne således  

 1.090 mio. kr.
 Der henvises i øvrigt til bilag 3, der viser etableringen af den midtjyske  

 tværbane.
 4. Opgradering af den østjyske længdebane.
Den østjyske længdebane ligger, hvor den skal.
Den planlagte opgradering  

 med skinneudretninger ved blandt andet Horsens skal stilles i bero, da  

 baneudretningerne i praksis vil afskære en lang række provinsbyer fra  

 jernbanebetjening.
 Enhedslisten støtter en indsats, som medfører en hurtigere forbindelse  

 mellem København-Århus-Ålborg som konkurrent til indenrigsflyvningen, men det  

 er en forkert strategi at gøre det gennem afsnøring af en lang række byer.  

 Dermed sættes til på gyngerne, hvad der vindes på karrusellen.
Specielt den østjyske længdebane har et stort potentiale for at overtage  

 en væsentlig pendlertrafik mellem de østjyske byer.
Dette potentiale sættes  

 over styr, såfremt baneudretningerne gennemføres.
Den rigtige løsning er i stedet at indsætte kurvestyrede tog som  

 eksempelvis det svenske X-2000 - evt. ved at satse på en dansk IC3-udgave i  

 kurvestyret materiel.
Gennem indsættelse af kurvestyret tog sikres en  

 tidsgevinst med øjeblikkelig virkning.
For at sikre hurtig og uhindret kørsel for de hurtige  

 Intercityforbindelser skal der etableres en række vigespor, hvor regionaltog  

 træder ud af hovedsporet.
Sådanne vigespor kan enten placeres i tilknytning  

 til stationer, men kan også efter forholdene udgøres af længere strækninger  

 parallelt med hovedsporet.
En øget satsning på pendlingstrafikken forudsætter en væsentlig forbedring  

 af regional- og lokaltogene samt en udvidelse i antallet af lokale stationer.  

 En effektiv drift kan opnås gennem indsættelse af el-drevne togstammer (evt.  

 i form af letbanetog), som har en hurtig acceleration og hurtig opbremsning.  

 En indsættelse af kurvestyret materiel i regionaltogene vil ikke medføre den  

 store tidsgevinst i forhold til el-drevne togstammer på grund af forholdsvis  

 hyppige stop.
Til gengæld opnås med de el-drevne togstammer store  

 tidsgevinster på det enkelte stop.
Den kombinerede indsættelse af kurvestyret materiel som hurtigtog og  

 el-drevne togstammer som regionaltog/letbaner giver et generelt  

 hastighedsløft, som er til fordel for såvel konkurrencen med indenrigsflyene  

 som med den daglige lokale pendlertrafik.
Planen styrker endvidere  

 udbygningen af et dør-til-dør-koncept for godstransporten.
 Planens indhold forudsætter, at der er gennemført en elektrificering af  

 hele den østjyske længdebane som planlagt og består herefter hovedsageligt af  

 genåbning af stationer og etablering af vigespor.
 For at sikre fødningen ind til hovedsporet skal der endvidere genetableres  

 en række jernbaneforbindelser.
Den samlede pris for åbning af forslagets 46 stationer op langs Østjylland  

 er 115 mio. kr. for selve stationerne.
Hertil kommer udbygning med nødvendige  

 sidespor for at sikre samspillet mellem hurtigtogene og regionaltogene.  

 Udgiften hertil anslås til 300 mio. kr. svarende til 30 km spor langs  

 etablerede spor i og uden for stationer.
 Etableringen af passagerdrift på eksisterende spor samt reetablering af en  

 række sidebaner anslås til 2,6 mia. kr.
 Fordelt over 10 år er der således tale om en årlig investering i  

 størrelsesordenen 300 mio. kr.
Til sammenligning planlægges der i de berørte amter af egne midler årligt  

 anvendt 2.130 mio. kr. i vejnettet.
Hertil kommer de statslige vejmidler til  

 de pågældende amter.
I 1994 var de samlede vejomkostninger i amterne således  

 2.970 mio. kr.
Regeringens plan for baneudretninger i Østjylland omfatter 4 projekter,  

 bl.a. en jernbanebro over Vejle fjord, hvorved toget skal køre uden om Vejle,  

 og baneudretning mellem Horsens og Skanderborg, hvorved en række mindre  

 stationer afskæres.
Samlet er der tale om baneudretningsprojekter til næppe  

 under 6 mia. kr., hvis formål er at spare 23 minutter på strækningen  

 Fredericia-Randers.
Enhedslisten har foreslået, at der i stedet for  

 baneudretninger indføres såkaldt kurvestyrede tog, som er i stand til at køre  

 hurtigt på snoede banelinjer, således som man har gjort i en lang række  

 europæiske lande.
 Hermed kan overføres en stor del projektmidlerne til andre tiltag, som vil  

 være til større gavn for jernbanetrafikken i Jylland, således som det kommer  

 til udtryk i dette samlede forslag.
 For den østjyske længdebane foreslås genåbnet en lang række stationer for  

 at styrke den lokale og regionale trafik på linjen.
 I det følgende er nævnt en bruttoliste med en række stationsnavne, hvis  

 åbning som station eller trinbræt kan overvejes, idet lokale forhold og behov  

 nærmere skal belyses:
- På strækningen Padborg-Kolding (Anlægstype F, pris: 13 mio. kr.) - Bolderslev - Hjordkær - Hovslund - Over Jerstal - Sommersted - På strækningen Kolding-Horsens (Anlægstype F, pris: 23 mio. kr.) - Strandhuse (ny) - Brovad (ny) - Erritsø (ny) - Pjedsted - Assendrup/Daugaard - Hedensted - Løsning - Hatting - Torsted (ny) - På strækningen Horsens-Århus (Anlægstype F, pris: 25 mio. kr.) - Hansted - Tvingstrup - Hovedgaard - Hylke - Stilling - Hørning - Hasselager - Viby - Kongsvang - Århus Syd - På strækningen Århus-Ålborg (Anlægstype F, pris: 38 mio. kr.) - Åby - Gellerup - Brabrand - Mundelstrup - Søften - Laurbjerg - Stevnstrup - Vorup - Bjerregrav - Fårup - Handest - Onsild - Støvring - Svenstrup - Skalborg - På strækningen Ålborg-Frederikshavn (Anlægstype F, pris: 10 mio. kr.) - Nr.
Sundby - Lindholm - Sulsted - Tylstrup - Tolne Ud over flere stationer/trinbrætter består opgraderingen langs den  

 østjyske længdebane af følgende elementer:
 - Strækningen Tinglev-Tønder (22 km) er i dag godsspor, og der skal  

 genindsættes passagerdrift med mulig genåbning af stationerne Terkelsbøl,  

 Bylderup, Jejsing og Rørkær. (Anlægstype E, pris: 66 mio. kr.).
 - Strækningen Rødekro-Åbenrå (8 km) er i dag godsspor, og der skal  

 genindsættes passagerdrift. (Anlægstype E, pris: 24 mio. kr.).
 - Strækningen Vojens-Haderslev (12 km) er i dag godsspor, og der skal  

 genindsættes passagerdrift med mulig genåbning af stationerne Hammelev og  

 Styding. (Anlægstype E, pris: 36 mio. kr.).
 - Strækningen Horsens-Juelsminde (25 km) skal reetableres som enkeltsporet  

 bane. (Anlægstype D, pris: 250 mio. kr.).
 - Strækningen Hobro-Simested-(Viborg) (16 km) skal reetableres som  

 enkeltsporet bane. (Anlægstype D, pris: 160 mio. kr.).
- Strækningen Hadsund-Ålborg (50 km) skal reetableres som enkeltsporet  

 bane. (Anlægstype D, pris: 500 mio. kr.) - Strækningen Nr.
Sundby-Sæby (60 km) kan reetableres som enkeltsporet  

 bane som alternativ til den overflødige motorvej. (Anlægstype D, pris: 600  

 mio. kr.) - Strækningen Ålborg-Thisted (95 km) skal reeta-bleres som enkeltsporet  

 bane. (Anlægstype D, pris: 950 mio. kr.).
 Der henvises i øvrigt til bilag 4, der viser opgraderingen af den østjyske  

 længdebane.
5. Etablering af letbane og lokalbaner i og omkring Århus Trafiktællinger i Århus Amt viser fortsat stigende trafik på vejene.  

 Lokale motorvejsprojekter har kun flyttet rundt på trafikken, og de fleste  

 mindre veje er ikke blevet aflastet, og trafikken er stadig størst på  

 indfaldsvejene til byerne i amtet.
Der markedsføres planer for yderligere  

 motorveje i amtet, men de vil stadig ikke løse pendlertrafikken på  

 indfaldsvejene og de mindre veje.
Pendlingen mellem oplandet og Århus by er stor.
Således pendler 48 pct. af  

 de beskæftigede i Galten Kommune til Århus, 25 pct. af de beskæftigede i  

 Hammel og 24 pct. af de beskæftigede i Odder.
Erfaringerne fra genåbningen af  

 Hinnerup station er endvidere meget positive.
 På denne baggrund har lokale kræfter foreslået et alternativ til  

 vejudbygningen i form af opbygningen af et letbane- og lokalbanesystem i  

 Århus og opland.
 Planen bygger hovedsageligt på forbedret betjening af eksisterende  

 jernbaneforbindelser, genbrug af eksisterende jernbanestrækninger, hvor  

 passagerdriften er nedlagt, samt etablering af enkelte nye strækninger.  

 Hertil kommer et letbanesystem i selve Århus.
 Som led i Trafikministeriets vurdering skal det nærmere undersøges,  

 hvorvidt der med fordel kan anvendes en Ztrich-model, hvor lokaltoget også  

 fungerer som letbanetog (sporvogn) i byen.
 Den samlede pris for hele »Århus-planen« er 5,8 mia. kr., heraf  

 den ene til letbane i Århus by.
 Fordelt over 10 år er der således tale om en årlig investering af  

 størrelsesordenen 580 mio. kr.
Til sammenligning planlægges der i Århus Amt årligt anvendt 700 mio. kr. i  

 vejnettet.
Hertil kommer de statslige vejmidler til amtet.
I 1994 var de  

 samlede vejomkostninger i amtet således 1.000 mio. kr. Århus-planen består  

 således af følgende elementer:
- Etablering af moderne sporvejssystem i Århus by (Anlægspris inkl.  

 materiel: 1 mia. kr.). Der henvises her til Århus Sporvejes forslag fra 1993  

 med etablering af af tre radialbaner fra centrum til hhv.
Viby, Gellerup og  

 Risskov.
Se vedlagte kortbilag, hvor de anførte linjeføringer alene skal  

 opfattes som vejledende.
- Århus-Silkeborg (30 km) nyetableres delvist på gammelt trace.
Uden for  

 letbanenettet placeres stationer i Brabrand, Harlev-Framlev, Lillering,  

 Skovby, Galten, Låsby, Linå og Resenbro (Anlægspris: 700 mio. kr., jf. et  

 konkret nærbane-forslag fra maj 1997).
- Randers-Ryomgård (34 km), der i dag er et godsspor, genåbnes for  

 passagertrafik.
Genåbning af stationerne Romalt, Volkmølle, Uggelhuse,  

 Allingåbro, Auning og Pindstrup (Anlægstype E, pris: 102 mio. kr.).
- Århus-Grenå (65 km) skal opgraderes med bl.a. dobbeltspor på en del af  

 strækningen (Anlægstype C, pris: 1.365 mio. kr.) Som næste prioriteter følger herefter i uprioriteret rækkefølge:
 - Silkeborg-Horsens (60 km) reetableres med følgende mulige stationer:  

 Virklund, Them, Fogstrup, Bryrup, Vinding, Brædstrup, Tønning, Vestbirk,  

 Østbirk, Sattrup, Lundum og Lund (Anlægstype D, pris: 600 mio. kr.).
 - Silkeborg-Rødkærsbro (33 km) reetableres med følgende mulige stationer:  

 Lysbro, Hvinningdal, Skægkær, Lemming, Hinge, Hindbjerg, Kjellerup og  

 Sjørslev (Anlægstype D, pris: 330 mio. kr.).
 - Silkeborg-Hammel med ekstra linjeføring (3 km) fra Gjern-Søby-Hammel  

 (Pris: 30 mio. kr.).
 - Galten-Bjerringbro (33 km) nyetableres med følgende mulige stationer:  

 Sjørring, Voldby, Hammel, Salt, Thorsø, Aidt og Hvorslev (Anlægstype D, pris:  

 330 mio. kr.).
 - Randers-Hadsund (40 km) reetableres med følgende mulige stationer:  

 Dronningborg, Lem, Spentrup, Hald, Gjerlev, Øster Tørslev, Vinstrup,  

 Dalbyover, Havndal, Nebstrup og Norup (Anlægstype D, pris: 400 mio. kr.).
 - Mariager-Handest (15 km), som i dag er veteranbane, etableres med  

 passagertrafik og genåbning af følgende mulige stationer ved Fjeldsted,  

 Svenstrup, Vester Tørslev og Glenstrup (Anlægstype E, pris: 45 mio. kr.).
 - Ebeltoft-Trustrup (20 km) reetableres med følghende mulige stationer:  

 Stubbe, Gravlev, Hyllested, Rosmus og Balle (Anlægstype D, pris: 200 mio.  

 kr.).
- Løgten-Ebeltoft (30 km) nyetableres langs landevejen fra  

 Løgten-Rønde-Tåstrup-Ebeltoft-Færgehavnen.
Linjen skal ses som et alternativ  

 til bilkørslen fra Færgehavnen i Ebeltoft til Århus.
Der etableres følgende  

 mulige stationer i  

 Rodskov-Ugelbølle-Rønde-Bjødstrup-Tåstrup-Feldballe-Egsmark-Ebelto ft og  

 Færgehavnen. (Anlægstype D, pris: 300 mio. kr.).
 - Odder-Hov (10 km) genetableres med følgende mulige stationer: Randlev,  

 Bovlstrup og Halling (Anlægstype D, pris: 100 mio. kr.).
 - Odder-Horsens (30 km) reetableres med stationerne Drammelsbæk, Ørting,  

 Falling, Oldrup, Hundslund, Torupvolde, Søvind, Haldrup og Husodde og via  

 havnen i Horsens (Anlægstype D, pris: 300 mio. kr.).
 Alternativt kan de to sidste udformes som en kystbane fra Horsens via  

 Søvind og Gylling til Hov og videre op til Saksild og herfra til Odder.
 Der henvises i øvrigt til bilag 5 og 6, der viser henholdsvis etableringen  

 af en letbane i Århus og eta-bleringen af lokalbaner omkring Århus  

 (vejledende linjeføring).
6. Investering, drift og finansiering - Investeringsbehovet for anlægsarbejdet til den vestjyske længdebane er  

 på 4.900 mio. kr.
 - Investeringsbehovet for anlægsarbejdet til den midtjyske længdebane er  

 på 8.350 mio. kr.
 - Investeringsbehovet for anlægsarbejdet til den midtjyske tværbane er på  

 1.575 mio. kr.
 - Investeringsbehovet for genåbning af en lang række stationer for den  

 regionale togtrafik langs den østjyske længdebane er på 107 mio. kr.
 - Investeringsbehovet for anlæg af sidebaner og vigespor langs den  

 østjyske længdebane er på 2.900 mio. kr.
 - Investeringsbehovet for anlæggelse af en letbane i Århus er på ca. 1  

 mia. kr.
 - Investeringsbehovet for anlæg af sidebaner som led i Århusplanen er på  

 4.800 mio. kr.
De anførte opgraderinger og nyetableringer kan anslås til et beløb i  

 størrelsesordenen 19 mia. kr.
Over en 10-årig periode er der således tale om  

 et investeringsbehov i størrelsesordenen 2 mia. kr. årligt.
 Den nødvendige investering i nyt materiel indgår allerede i regeringens  

 plan; dog vil der i forbindelse med de nye lokale passagerlinjer blive behov  

 for nyt materiel, som skal finansieres over en statslig pulje.
 Der er - ud over skattefinansiering - flere mulige finansieringskilder til  

 forslaget:
- De berørte amter (og amternes kommuner) i Jylland budgetterer med årligt  

 at anvende ca. 3,4 mia. kr. på vejnettet.
Hertil kommer statsmidlerne på i  

 alt ca. 2 mia. kr., hvoraf 2/3 overslagsmæssigt kan henføres til Jylland -  

 dvs. 1,3 mia. kr. årligt.
Overførslen af de statslige vejmidler til amterne  

 åbner mulighed for at drøfte en omdisponering af de samlede midler, som  

 hidtil er anvendt på vejdriften. (Se bilag 7).
 - Omdisponering af de statslige anlægsudgifter til motorveje, som er af  

 størrelsesordenen 600-700 mio. kr. årligt.
 - En gennemførelse af planen forudsætter, at de planlagte baneudretninger  

 i Østjylland stilles i bero, svarende til en besparelse på 6 mia. kr.
 - En benzin- og dieselafgift på f.eks. 1 kr. pr. liter vil give omkring 4  

 mia. kr. årligt - det dobbelte af behovet for planens gennemførelse, jf.  

 bilag 8.
 - Statens tilskud til DSB's passagerdrift er nedsat fra 720 mio. kr. i  

 1994 til 502 mio. kr. i 1998, og på godsområdet er driftstilskuddet nedsat  

 fra 420 mio. kr. i 1994 til 282 mio. kr. i 1997 for helt at forsvinde i 1998.  

 Ved at justere tilbage til niveauet for 1994 frigøres godt 600 mio. kr., som  

 årligt kan indgå i finansieringen af planen.
Ved en vedtagelse af dette forslag tages der dog ikke stilling til  

 finansieringen.
Imidlertid vil - en overflytning af de 6 mia. kr. til baneudretninger, - en overførsel af motorvejsmidlerne samt - en overførsel af godt 10 pct. af de samlede vejbudgetter for Jylland  

 kunne finansiere hele anlægssiden.
Som driftstilskud til materiel og  

 passagerdrift på de kommende amtslige linjer overføres som udgangspunkt  

 årligt 500 mio. kr. - svarende til hovedparten af det nuværende statstilskud  

 til DSB's passagerdrift.
7. Amtslig overtagelse af den lokale og regionale jernbanedrift I 1994 gennemførtes første fase af regeringens samlede plan for  

 privatisering af DSB.
Her blev færgerne og busserne privatiseret.
 I 1997/98 bliver Intercity A/S og S-tog A/S oprettet, og godstrafikken  

 overgår til udbudsforretning.
 Tilbage er den regionale og lokale jernbanetrafik, som Enhedslisten  

 foreslår overdraget til amterne for at hindre den igangværende nedlæggelse af  

 lokale, underskudsgivende linjer.
 Efter omdannelsen af DSB til et selskab er styringen nu meget tydeligt  

 domineret af markedsøkonomiske hensyn, og det synlige resultat er langsom  

 lukning af en række lokale person- og godslinjer, fordi de er urentable.
Heller ikke Enhedslisten er interesseret i at smide gode penge efter  

 dårlige.
Problemet er bare, at når man regner det hele med - også vores  

 globale forpligtelse til at nedbringe CO2-udslippet - så er markedsøkonomiske  

 hensyn et alt for snævert mål på, hvad der kan betale sig økonomisk, men også  

 økologisk og socialt.
Den overordnede udvikling af jernbanen skal derfor  

 sigte på en øget fladedækning frem for satsning på enkelte  

 højhastighedslinjer.
Vi forslår derfor, at de lokale og regionale jernbaneforbindelser - og  

 især styrkelsen heraf - skal placeres i andet regi, nemlig hos amterne, som i  

 dag ofte står for busdriften.
Imidlertid er en sådan overflytning ikke så  

 enkel.
Et hovedproblem med jernbanerne i forhold til busserne er, at mange af  

 banerne i dag er underskudsgivende, og at en udbygning af togdriften kræver  

 store investeringer.
Derfor indeholder forslaget en række overvejelser om den  

 finansielle side af sagen.
Enhedslisten anbefaler, at der indledes forhandling med amterne om  

 overtagelse af driften af de lokale linjer.
Vi forventer, at interessen er  

 til stede - under de rette økonomiske vilkår - hvilket bl.a. indebærer, at de  

 store investeringsudgifter til nye lokale linjer varetages af staten efter  

 samme model som motorvejsbevillinger i dag.
Banestyrelsen skal fortsat stå for selve skinneanlæggene med tilhørende  

 signal- og sikkerhedssystem.
Banestyrelsen skal tildeles et årligt budget til  

 nyinvesteringer, som amterne kan lægge billet ind på.
 Sådanne bevillinger skal gives under forudsætning af, at amterne påtager  

 sig driften af linjerne, og at den påtænkte togbetjening rent teknisk  

 overholder en række kravspecifikationer for dels at sikre sammenhæng og  

 fleksibilitet i anvendelsen af skinnenettet, dels at sikre en række  

 sikkerhedsmæssige krav.
 Der kan eventuelt endvidere oprettes en central statslig pulje, der giver  

 tilskud til den indledende fase af en ny linje, idet der her er behov for  

 markedsføring og særlige tilbud for at lokke bilister til at prøve den  

 skinnebårne transport frem for bilen.
 Finansieringen af nyinvesteringerne skal ses i sammenhæng med det faktum,  

 at regeringen er nødt til at gennemføre en række indgreb over for den  

 stigende privatbilisme, hvis den vil overholde sin egen CO2-målsætning på  

 trafikområdet.
 Driftsunderskuddet - herunder betalingen til Banestyrelsen for  

 vedligeholdelsen af skinnerne - dækkes gennem en omdisponering af det  

 statslige tilskud, som DSB i dag modtager - netop primært til driften af de  

 regionale linjer.
Behovet for linjeføring er forskelligt fra amt til amt.
Nogle steder vil  

 man prioritere togtrafik mellem byer, andre steder vil et letbanesystem i de  

 større byer være aktuelt.
Banestyrelsen skal sikre, at anlæg og materiel kan  

 køre på tværs af amterne.
Amterne vil med denne model få ansvaret for at planlægge den samlede  

 lokale kollektive trafik og driften heraf.
Med en øget satsning på lokale  

 linjer og øgede udgifter for privatbilismen må forventes et øget passagertal  

 med heraf følgende indtægter.
Hertil kommer, at amterne ikke nødvendigvis ser  

 overskud, men service som et mål i sig selv.
 Overførslen af de lokale og regionale linjer til amterne skal endvidere  

 omfatte en ret til at indsætte godslinjer, idet amterne har en åbenlys  

 interesse i at flytte gods fra lastbiler over på skinner for at spare på  

 vejvedligeholdelsesudgifterne inden for amtets område.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om opgradering af det jyske  

 jernbanenet.
(Beslutningsforslag nr.
B 46).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
Bilag 1 Opgradering af den vestjyske længdebane Bilag 2 Etablering af midtjysk længdebane Bilag 3 Etablering af ny midtjysk tværbane Bilag 4 Opgradering af den østjyske længdebane Bilag 5 Etablering af letbane i Århus Bilag 6 Etablering af lokalbaner omkring Århus Bilag 7 Planlagte investeringer i vejnettet I Nordjyllands Amt (inkl. kommunerne) planlægges anvendt små 600 mio. kr.  

 årligt på vejnettet (ekskl. statslige investeringer/overførsler til vejnet).  

 I 1994 var de samlede omkostninger (inkl. statsmidler) på 960 mio. kr.
 I Viborg Amt (inkl. kommunerne) planlægges anvendt ca. 260 mio. kr. årligt  

 på vejnettet (ex. statslige investeringer/overførsler til vejnet). I 1994 var  

 de samlede omkostninger (inkl. statsmidler) på 415 mio. kr.
 I Århus Amt (inkl. kommunerne) planlægges anvendt ca. 700 mio. kr. årligt  

 på vejnettet (ex. statslige investeringer/overførsler til vejnet). I 1994 var  

 de samlede omkostninger (inkl. statsmidler) på 1.000 mio. kr.
 I Ringkøbing Amt (inkl. kommunerne) planlægges anvendt ca. 360 mio. kr.  

 årligt på vejnettet (ex. statslige investeringer/overførsler til vejnet). I  

 1994 var de samlede omkostninger (inkl. statsmidler) på 410 mio. kr.
 I Vejle Amt (inkl. kommunerne) planlægges anvendt ca. 430 mio. kr. årligt  

 på vejnettet (ex. statslige investeringer/overførsler til vejnet). I 1994 var  

 de samlede omkostninger (inkl. statsmidler) på 590 mio. kr.
 I Ribe Amt (inkl. kommunerne) planlægges anvendt ca. 280 mio. kr. årligt  

 på vejnettet (ex. statslige investeringer/overførsler til vejnet). I 1994 var  

 de samlede omkostninger (inkl. statsmidler) på 500 mio. kr.
 I Sønderjyllands Amt (inkl. kommunerne) planlægges anvendt ca. 400 mio.  

 kr. årligt på vejnettet (ex. statslige investeringer/overførsler til vejnet).  

 I 1994 var de samlede omkostninger (inkl. statsmidler) på 420 mio. kr.
Bilag 8 Benzin- og dieselafgift Nedenfor er vist effekten af en øget benzin- og dieselafgift ved 3  

 afgiftsniveauer.
Det fremgår således, at en afgift på 1 krone/liter vil  

 medføre et provenu i størrelsesordenen 4 mia. kr., hvilket svarer til det  

 dobbelte af, hvad der er nødvendigt for hele forslagets gennemførelse.
 Hertil kommer en øget momsindtægt til staten og en reduceret  

 afgiftsindtægt på den eksisterende benzin- og dieselafgift som følge af det  

 forventede faldende forbrug.
