Indholdsfortegnelse 1. Indledning Kommunalbestyrelsen har mulighed for at beslutte, at ejendomme skal  

 tilsluttes kollektive varmeforsyningsanlæg.
Visse ejendomme kan dog ikke  

 kræves tilsluttet.
Det drejer sig bl.a. om ejendomme indrettet med  

 varmepumper og anlæg for udnyttelse af vedvarende energi, såfremt anlægget  

 kan dække mindst 50 pct. af bygningens varmebehov.
Til støtte for den kommunale sagsbehandling har energistyrelsen i  

 samarbejde med prøvestationerne på teknologisk institut udarbejdet  

 standardretningslinjer for den praktiske anvendelse af disse bestemmelser om  

 fritagelse for tilslutning.
Retningslinjerne vedrører i første række  

 varmepumper og solfangeranlæg, som er de anlægstyper, som hyppigst findes i  

 områder, der er udlagt til kollektiv forsyning.
Tilslutningsreglerne Energiministeriet har ved bekendtgørelse om tilslutning m.v. til  

 kollektive varmeforsyningsanlæg (nr. 98 af 19. marts 1982) fastsat nærmere  

 regler om bl.a. kommunalbestyrelsens adgang til at kræve eksisterende  

 ejendomme tilsluttet et kollektivt varmeforsyningsanlæg.
 Bekendtgørelsen er nærmere uddybet i energiministeriets cirkulære om  

 tilslutning m.v. til kollektive varmeforsyningsanlæg (cirkulære af 22. juni  

 1982).
 Bygninger opvarmet med vedvarende energi m.v.
 Bekendtgørelsen indeholder i § 11 nr. 2 en bestemmelse, som fastslår at  

 eksisterende bebyggelse, som er indrettet med anlæg for vedvarende energi  

 m.v. ikke kan kræves tilsluttet et kollektivt varmeforsyningsanlæg.
 Bestemmelsen har følgende indhold:
§ 11.  Følgende kategorier af eksisterende bebyggelse  

 kan ikke kræves tilsluttet et kollektivt varmeforsyningsanlæg: . . . 2.  

 bygninger, der er indrettet med solvarmeanlæg, varmepumper, vindmøller,  

 biogasanlæg, komposteringsvarmeanlæg, vandkraftanlæg eller halmfyr, og hvor  

 anlægget - eller anlæggene tilsammen - efter kommunalbestyrelsens skøn, har  

 en kapacitet, som kan dække mere end halvdelen af bygningens energiforbrug  

 til opvarmning og forsyning med varmt vand, . . .' Ved folketingets vedtagelse af varmeforsyningsloven var det en  

 forudsætning, at reglerne om tilslutningspligt ikke måtte administreres på en  

 sådan måde, at myndighederne herved hindrede udbredelsen af vedvarende energi  

 i områder, der er udlagt til kollektiv forsyning.
Bestemmelsen i  

 bekendtgørelsens § 11 bør derfor administreres med dette sigte for øje.
 Bestemmelsen begrænser kommunalbestyrelsens adgang til at pålægge  

 tilslutningspligt og beskytter således ejere af ejendomme, nævnt i  

 bestemmelsen.
Da det er kommunalbestyrelsen, der beslutter om en ejendom skal pålægges  

 tilslutningspligt, har kommunalbestyrelsen mulighed for at beslutte, at en  

 ejendom skal fritages for tilslutning, selvom anlægget ikke opfylder  

 kapacitetskravet i bestemmelsen.
Kommunalbestyrelsen har imidlertid kun pligt  

 til at fritage ejendommen, hvis kommunalbestyrelsen skønner, at den er  

 omfattet af bestemmelsen.
 2. NÆRMERE OM BESTEMMELSEN I  

 TILSLUTNINGSBEKENDTGØRELSENS § 11. NR. 2.
Anlægget skal være installeret inden tilslutning pålægges Bestemmelsen beskytter ejere af ejendomme, der er indrettet med et af de  

 nævnte anlæg med den fornødne kapacitet.
Anlægget skal således være  

 installeret inden ejendommens ejer modtager meddelelse om at ejendommen er  

 pålagt tilslutningspligt.
 Hvis installationen af anlægget kræver særlige tilladelser, f.eks.  

 byggetilladelse, er det dog tilstrækkeligt, at disse tilladelser er meddelt  

 inden modtagelsen af pålægget om tilslutning.
Hvis der er pålagt tilslutningspligt på en ejendom, inden anlægget  

 installeres, kan ejeren ikke kræve sig fritaget for tilslutning med  

 henvisning til bestemmelsen.
Dette indebærer, at nye ejendomme, der opføres  

 på en byggegrund, der er pålagt tilslutningspligt, ikke kan kræves fritaget  

 for tilslutning, selv om ejendommen opføres med et anlæg som nævnt i  

 bestemmelsen.
I disse situationer kan kommunalbestyrelsen dog meddele  

 dispensation fra tilslutningspålægget, jvf. nedenfor pkt. 4.
Efter bestemmelsen i § 11 nr. 2 skal kommunalbestyrelsen, udfra en  

 skønsmæssig vurdering, tage stilling til om anlægget har en sådan kapacitet,  

 at ejendommen ikke kan kræves tilsluttet.
Kommunalbestyrelsens beslutning kan  

 påklages til energistyrelsen og senere til energiministeriet.
 De retningslinier, som er beskrevet nedenfor, er VEJLEDENDE.
Retningslinierne er vejledende Hovedsigtet med disse er at begrænse omfanget af den kommunale  

 administration i forbindelse med bestemmelserne, samt at give ejere oplysning  

 om de principper, der vil blive lagt til grund for administration af  

 bestemmelserne.
Retningslinierne angiver nogle almindeligt gældende  

 principper, som dækker de typisk forekommende situationer.
Hvis et anlæg vurderet efter retningslinierne må anses for omfattet af  

 undtagelsesbestemmelse i bekendtgørelsens § 11 nr. 2, bør kommunalbestyrelsen  

 fritage ejendommen for tilslutning.
Fører vurderingen til det modsatte  

 resultat, kan ejeren kun kræve ejendommen fritaget, hvis han kan dokumentere,  

 at særlige forhold gør sig gældende for ejendommen eller for anlægget.
Der kan f.eks. være tale om, at ejendommen er særlig grundigt  

 efterisoleret.
Dette kan i givet fald dokumenteres ved en attest for  

 bygningens dimensionerende varmetab beregnet efter Dansk Ingeniørforenings  

 regler. (D.S. 418).
 3. RETNINGSLINIERNE.
For at bestemme et anlægs nødvendige kapacitet (varmeafgivelse) til  

 dækning af mindst halvdelen af en given bygnings energibehov til opvarmning  

 af rum og brugsvand, tages udgangspunkt i, - Husets dimensionerende varmetab - Anlæggets nominelle kapacitet Almindelige enfamiliehuse For enfamiliehuse af almindelig konstruktion kan det dimensionerende  

 varmetab med tilnærmelse bestemmes ved hjælp af nedenstående tabel 1.
 Tabel 1.
Dimensionerende varmetab pr. (m2) bruttoetageareal Bruttoetageareal: Etageareal excl. kælderareal.
Tabel 1 viser  

 gennemsnitsdata for specifikt varmetab (W/kvadratmeter) som funktion af  

 bygningens alder og type.
 Isoleringsstandarden for ældre huse er i tabellen forudsat at ligge lidt  

 over middel.
- VARMEPUMPER Rene brugsvandsvarmepumper.
Mindre brugsvandsanlæg vil sjældent kunne dække mere end halvdelen af  

 bygningens energibehov til opvarmning og forsyning med varmt vand.
Med mindre  

 der er tale om huse med et særligt lavt varmetab (lavenergihuse), kan  

 kommunalbestyrelsen se bort fra muligheden af, at rene brugsvandsvarmepumper  

 kan berettige til fritagelse for tilslutningspligt.
Til beregning af en varmepumpes nominelle kapacitet henvises til bilag I.  

 Bilaget er en liste over de varmepumper, der for tiden er godkendt af  

 prøvestationen for varmepumpeanlæg på Teknologisk Institut.
Listen vil blive  

 revideret løbende.
For varmepumper, der ikke er systemgodkendt, må ejeren fremskaffe de  

 fornødne oplysninger fra leverandøren.
Oplysningerne skal i sådanne  

 situationer være attesteret af prøvestationen for varmepumpeanlæg.
 Eksempel fra bilag I:
 I første kolonne i listen er anført varmepumpens systemgodkendelsesnummer.  

 Nummeret refererer til statstilskudsloven til udnyttelse af vedvarende  

 energikilder m.v.
I anden kolonne er varmepumpens typeangivelse anført.
Tredie kolonne  

 angiver den nominelle kapacitet i kW (Qvp). Denne nominelle varmeydelse er  

 udtryk for varmepumpens varmeydelse i en given drifttilstand.
Afhængig af  

 varmepumpens type er følgende drifttilstande anvendt ved fastlæggelse af dens  

 nominelle varmeydelse:
Beregningen Beregninger foretaget af prøvestationen for varmepumper har vist, at  

 såfremt den nominelle kapacitet for varmepumpen, Qvp, udgør 50 pct. af husets  

 dimensionerende varmetab vil halvdelen af husets årlige varmebehov kunne  

 dækkes med vedvarende energi.
Varmepumpens samlede dækning af det årlige  

 varmebehov vil udgøre ca. 80 pct., hvis der også tages hensyn til den  

 tilførte elektriske energi.
 En bygning, der er indrettet med en varmepumpe, bør derfor fritages for  

 tilslutning, hvis beregningen viser, at varmepumpens nominelle kapacitet  

 dækker mere end 50 pct. af det dimensionerende varmetab for bygningen,  

 opgjort efter de standardretningslinier, som er beskrevet i denne vejledning.
 Eksempel 1:
Et eenfamiliehus uden kælder opført i 1965 på 11/2 etage har et  

 bruttoetageareal på 150 kvadratmeter.
Ejeren har installeret et  

 luft/vandvarmepumpeanlæg P 153 - HPO - 030. Af tabel 1 fremgår, at det  

 dimensionerende varmetab pr. brutto kvadratmeter er 55 W.
Dette tal ganges  

 med bruttoetagearealet på 150 kvadratmeter.
Det dimensionerende varmetab er  

 således 8,250 kw.
Af bilag I fremgår det, (varmepumpen er anvendt som  

 eksempel ovenfor) at dens nominelle kapacitet er 7,2 kw.
Kravet om at  

 varmepumpens kapacitet skal udgøre mindst 50 pct. af det dimensionerende  

 varmetab, er således opfyldt i dette eksempel, idet Eksempel 2:
Et enfamiliehus på 1 etage med kælder opført i 1935 har et  

 bruttoetageareal på 200 kvadratmeter.
Ejeren har installeret en varmepumpe  

 vand/vand af typen P 173, Vølund 700/2 v.v.
Varmetabet beregnes efter tabel 1  

 som 110 w gange 200 = 22 kw.
Af bilag 1 fremgår det, at varmepumpens  

 nominelle kapacitet er 8,2 kw.
Da kapaciteten i dette eksempel er mindre end  

 50 pct.
opfylder varmepumpen ikke kravet om at dække mere end halvdelen af  

 bygningens energiforbrug til opvarmning og forsyning med varmt vand.
Hvis der  

 i ejendommen havde været installeret en varmepumpe med en nominel kapacitet  

 på mindst 11 kw kunne ejendommen derimod være krævet fritaget for tilslutning.
-SOLVARMEANLÆG Rene brugsvands-sol-varmeanlæg Mindre solvarmeanlæg til opvarmning af brugsvand vil sjældent kunne dække  

 mere end halvdelen af bygningens energiforbrug til opvarmning og forsyning  

 med varmt vand.
Med mindre der er tale om huse med et særligt lavt varmetab  

 (lavenergihuse) kan kommunalbestyrelsen se bort fra muligheden af, at sådanne  

 mindre solvarmeanlæg kan berettige til fritagelse for tilslutningspligt.
Solvarmeanlæg til brugsvand og opvarmning Den væsentligste faktor ved en overslagsberegning af, om et solvarmeanlæg  

 berettiger til fritagelse for tilslutningspligt, er forholdet mellem  

 solfangerens areal og husets dimensionerende varmetab.
 Det fremgår af publikationen »Solvarme, vejledning i projektering og  

 udførelse af anlæg, 1980, Teknologisk Instituts Forlag«, at kravet om at  

 et solvarmeanlæg skal dække 50 pct. af en bygnings varmebehov svarer til en  

 anlægsydelse på 220 kwh/kvadratmeter/år for anlægget.
Når man sammenholder dette med DIF's regler for beregning af bygningers  

 varmetab, er betingelsen for at et solvarmeanlæg berettiger til fritagelse  

 for tilslutningspligt, at solfangerens areal gange 200 er større end husets  

 dimensionerende varmetab.
Det dimensionerende varmetab beregnes som nævnt  

 ovenfor ved at gange dimensionerende varmetab pr. brutto-kvadratmeter (tabel  

 1) med husets bruttoareal.
 Eksempel 1:
Et 1 1/2 etageshus fra 1980 uden kælder har et etageareal på 140  

 kvadratmeter.
På huset er installeret et solvarmeanlæg med et solfangerareal  

 på 50 kvadratmeter.
Som det fremgår af tabel 1 er det dimensionerende  

 varmetab 45 W pr. kvadratmeter.
Husets dimensionerende varmetab må beregnes  

 til 6.300 W (45 W gange 140). Solfangerens areal ganges med 200 (50  

 kvadratmeter gange 200) = 10.000 (kvadratmeter). Da solfangerens areal gange  

 200 er større end det dimensionerende varmetab berettiger solvarmeanlægget  

 til fritagelse for tilslutning. (10.000 større end 6.300) Eksempel 2:
Et eetetages hus opført i 1940 med kælder har et bruttoetageareal på 175  

 kvadratmeter.
Ejeren ønsker at finde ud af, hvor stor en solfanger, der skal  

 installeres, for at huset ikke kan blive pålagt tilslutningspligt.
Af tabel 1 fremgår, at husets årlige varmetab pr. brutto kvadratmeter er  

 110 W.
Husets dimensionerende varmetab er således 175 gange 110 = 19.250 (W).  

 Størrelsen af den solfanger, der er nødvendig, findes ved at dividere dette  

 tal med 200. Dette giver en solfanger på mindst 96,25 kvadratmeter.
ØVRIGE ANLÆGSTYPER Bygninger indrettet med halmfyr, biogasanlæg, komposteringsvarmeanlæg  

 eller vindmøller, vil kun sjældent forekomme i områder udlagt til kollektiv  

 varmeforsyning.
I de få tilfælde, hvor dette forekommer, må kommunalbestyrelsen foretage  

 et konkret skøn, som f.eks. kan tage udgangspunkt i oplysninger fra  

 leverandør m.v. om anlæggets kapacitet.
Tabel 1 om beregning af bygningens  

 dimensionerende varmetab kan anvendes overfor disse anlægstyper.
Bygninger uden vand-baseret opvarmningssystem I øvrigt henledes opmærksomheden på, at bygninger indrettet med disse  

 anlægstyper, ofte vil være fritaget fra krav om tilslutning efter  

 bestemmelsen i tilslutningsbekendtgørelsen § 11 nr. 1. Som det fremgår af  

 cirkulæreteksten til denne bestemmelse, fritages bygninger uden vandbaseret  

 opvarmningssystem, (f.eks. bygninger opvarmet med direkte elvarme), fra  

 tilslutning efter denne bestemmelse.
 Såfremt disse »øvrige anlægstyper« er elproducerende, vil  

 spørgsmålet om at vurdere anlægget i relation til  

 tilslutningsbekendtgørelsens § 11 nr. 2 kun komme på tale, hvis de tillige er  

 varmeproducerende (normalt via elvarmelegeme i centralvarmekedel).
 4. DISPENSATION.
Dispensation fra tilslutningspligt Tilslutningsbekendtgørelsens § 13 giver mulighed for at  

 kommunalbestyrelsen i særlige tilfælde efter ansøgning kan beslutte, at ny  

 eller eksisterende bebyggelse, der er pålagt tilslutningspligt, skal fritages  

 for tilslutning.
Lavenergihuse I energiministeriets cirkulære om tilslutning m.v. til kollektive  

 varmeforsyningsanlæg pkt.
II, 3.d) peges på, at denne dispensationsadgang vil  

 kunne anvendes for at sikre, at lavenergihuse kan opføres i områder, der er  

 pålagt tilslutningspligt, uden at skulle tilsluttes kollektiv forsyning.
Dispensation fra forbud Det kan endvidere forekomme, at nye lavenergihuse ønskes opført i områder,  

 hvor kommunalbestyrelsen med hjemmel i tilslutningsbekendtgørelsens § 15 har  

 nedlagt forbud mod det opvarmningssystem, der påtænkes installeret i  

 lavenergihuset.
 Af § 15, stk. 3 i tilslutningsbekendtgørelsen fremgår det, at  

 kommunalbestyrelsen kan meddele dispensation fra et forbud nedlagt efter §  

 15. Dispensationsadgangen er bl.a. tænkt anvendt for ikke unødigt at hindre  

 opførelse af lavenergihuse.
Hvad er et lavenergihus? Ved et lavenergihus forstås et hus med et energibehov pr. år til  

 opvarmning, ventilation og varmt brugsvand, der er mindre end halvdelen af  

 energibehovet i et BR-82 hus af samme størrelse.
 Med mindre særlige forhold gør sig gældende, bør kommunalbestyrelserne  

 give mulighed for opførelse af lavenergihuse i kommunen.
 Varmeforsyningsloven og de bekendtgørelser, som udstedes med hjemmel i  

 loven, bør administreres således, at udviklingen inden for bygningsisolering  

 ikke modvirkes, idet det er en del af regeringens samlede energipolitik, at  

 nedsætte bygningers energibehov.
 - Eftervisning af energibehov. (Lavenergihuse).
 Ved eftervisning af energibehov kan der benyttes en skemametode, der er  

 angivet i SBI-rapport nr. 148, beregning af energiforbrug i småhuse.  

 Rapporten forventes udsendt i august 1983.
 Ved energiberegningen tages der hensyn til varmetilførsel fra en  

 gennemsnitsfamilie, husholdningsapparater, belysning og solindfald.  

 Tilsvarende indgår bygningens varmeakkumulerende egenskaber i beregningen.
 Da BR-82 benytter krav til de enkelte bygningskomponenter hver for sig  

 uden hensyntagen til vinduesorientering og varmeakkumulering, kan der for  

 huse af samme størrelse, men af forskellig udformning, være store forskelle  

 på det årlige energibehov.
 Kurven for det modificerede BR-82 niveau er derfor udtryk for det  

 energibehov huse, opført efter BR-82 med ikke ekstreme vinduesorienteringer,  

 moderat overflade i forhold til boligareal og middelgode varmeakkumulerende  

 egenskaber, forventes at have.
Kurverne i fig.
I er udtryk for nettoenergibehov.
Bruttoenergibehovet vil  

 imidlertid bl.a. afhænge af energiforsyningsformen.
For huse med elvarme og  

 gennemstrømningsvandvarmere vil nettovarmebehovet sammen med den energi, der  

 anvendes til husholdning, lys m.v. udgøre husets samlede energiforbrug.
 For huse med olie- eller gasfyr må årsnyttevirkningen kendes før der fra  

 energibehovet kan omregnes til det forventede olie- eller gasforbrug.
I Råd og Resultater med Tekniske meddelelser, nr. 2 1983 findes  

 årsnyttevirkningen angivet i afhængighed af det årlige energibehov for 18  

 gasfyrede anlæg.
For oliefyringsanlæg vil årsnyttevirkningen være af samme  

 størrelsesorden som angivet for syv kedler med gasblæseluftbrændere.
Rækkehuse behandles som selvstændige huse med skillevæg som øvrige  

 ydervægge.
Kurverne gælder for huse i 1, 11/2 og 2 planer.
Bilag I Systemgodkendte varmepumper.
