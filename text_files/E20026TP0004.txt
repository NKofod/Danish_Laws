En transfer pricing dokumentation skal - jf. skattekontrollovens § 3 B,  

 stk. 4 - vise, hvordan priser og vilkår for kontrollerede transaktioner er  

 fastsat, og dokumentationen skal kunne danne grundlag for  

 skattemyndighedernes vurdering af, om priser og vilkår er fastsat i  

 overensstemmelse med armslængdeprincippet.
Armslængdeprincippet gælder ved  

 prisfastsættelse af alle kontrollerede transaktioner mellem alle forbundne  

 parter i en koncern.
Fastsættelsen af armslængdepriser og -vilkår samt  

 dokumentationen heraf kan tage udgangspunkt i de syv punkter, som er  

 beskrevet i afsnit 4.1 - 4.7, dvs. beskrivelse af virksomheden,  

 beskrivelse af de kontrollerede transaktioner, funktions- og  

 risikoanalyse, beskrivelse af økonomiske forhold,  

 sammenlignelighedsanalyse, valg af prisfastsættelsesmetode samt skriftlige  

 aftaler.
De første fire punkter er beskrivende og skal give et overblik over,  

 hvad der er karakteristisk for den dokumentationspligtige virksomhed og de  

 kontrollerede transaktioner.
Hvilke produkter handles der med? På hvilke  

 markeder? Hvordan er virksomheden struktureret? Hvilke funktioner udføres  

 af hvilke parter? Hvordan er de historiske økonomiske nøgletal i koncernen  

 osv.? Med udgangspunkt i denne beskrivelse kan virksomheden - som punkt 5 i  

 vejledningens anbefalede fremgangsmåde - søge at finde uafhængige  

 sammenlignelige transaktioner for at kunne fastsætte de korrekte  

 armslængdepriser for de kontrollerede transaktioner, jf. afsnit 4.5. Til  

 selve prisfastsættelsen kan benyttes en af de fem metoder, som er  

 anbefalet af OECD, og som beskrives i afsnit 4.6.
Med den ovenfor beskrevne proces fastsættes armslængdepriserne for de  

 kontrollerede transaktioner.
Priserne skal dokumenteres således, at  

 skattemyndighederne på grundlag heraf kan vurdere, om priserne under de  

 givne vilkår er i overensstemmelse med armslængdeprincippet.
Selve  

 dokumentationsmaterialet kan således indledende bestå af en beskrivelse af  

 karakteristika for virksomheden og de kontrollerede transaktioner.  

 Herefter beskrives, hvorledes man har fundet frem til sammenlignelige  

 transaktioner, herunder hvilke justeringer som eventuelt er foretaget for  

 at opnå sammenlignelighed.
Den eller de valgte prisfastsættelsesmetoder  

 præsenteres, og der redegøres for, hvorfor metoderne er valgt, og  

 eventuelt hvorfor andre metoder er fravalgt.
Endvidere er det vigtigt at  

 vise, at metoderne rent faktisk fører til de priser, som virksomheden har  

 benyttet i de kontrollerede transaktioner.
Det er ikke nødvendigvis de samme prisfastsættelsesmetoder eller de  

 samme sammenlignelige transaktioner, som kan benyttes ved  

 prisfastsættelsen af alle kontrollerede transaktioner eller alle grene af  

 virksomhedens aktiviteter.
Forskellige metoder er egnede til forskellige  

 transaktioner, og metoderne stiller forskellige krav til  

 sammenligningsgrundlaget.
4.1 Beskrivelse af virksomheden Formålet med beskrivelsen af virksomheden er at bidrage til det  

 grundlag, som sammenlignelighedsanalysen skal bygge på senere i  

 dokumentationen, jf. afsnit 4.5. For at kunne sammenlignes med andre er  

 det nødvendigt først at beskrive egne forhold.
Endvidere har beskrivelsen  

 af virksomheden til hensigt at give brugeren af den samlede dokumentation  

 et nyttigt overblik over virksomheden og koncernen.
I forhold til dette  

 udgangspunkt findes det formålstjenstligt, at beskrivelsen både omfatter  

 virksomhedens interne og eksterne forhold.
De interne forhold refererer  

 til en beskrivelse af den juridiske og organisatoriske enhed, den  

 dokumentationspligtige er en del af, mens de eksterne forhold refererer  

 til en beskrivelse af den branche og det marked, enheden opererer på.  

 Endvidere anses det for relevant at beskrive eventuelle strategiske  

 tiltag, der vurderes af betydning i forhold til prisfastsættelsen af de  

 interne afregningspriser.
4.1.1 Enheden Beskrivelsen af virksomheden bør generelt indeholde de forhold, der  

 vurderes at være af betydning i forhold til formålet.
Nedenfor nævnes en  

 række forhold, der typisk kunne være relevante for beskrivelsen af  

 enheden:
Det vil være hensigtsmæssigt, at den organisatoriske struktur  

 indplaceres i det koncerndiagram, der afspejler den juridiske struktur,  

 for så vidt dette er muligt.
Beskrivelsen af organisationsstrukturen skal  

 udelukkende medvirke til at give et samlet overblik over enheden, for en  

 nærmere specificering af hvor de enkelte opgaver udføres, må der henvises  

 til funktions- og risikoanalysen.
Den historiske gennemgang kan eventuelt beskrive større udsving i  

 omsætningen, specielle tiltag for at fremme omsætningen enten totalt eller  

 for et enkelt marked, ændring i ejerkreds, fusioner/spaltninger, større  

 rationaliseringer m.v.
Hvis der i løbet af virksomhedens levetid er sket  

 væsentlige ændringer i forretningsområde eller etablering af nye områder,  

 vil dette ligeledes være nyttige forhold at få beskrevet.
4.1.2 Branchen og markedet Beskrivelsen af branchen og markedet bør generelt indeholde de forhold,  

 der vurderes at være af betydning i forhold til formålet.
Nedenfor nævnes  

 en række forhold, der typisk kunne være relevante for beskrivelsen af  

 branchen og markedet:
For hvert relevant marked eller markedssegment kan det være af  

 betydning at få beskrevet enhedens tidsmæssige fase på markedet i forhold  

 øvrige aktører på markedet.
Er enheden eksempelvis forholdsvis nyetableret  

 eller veletableret? Dette kan dog også fremgå af beskrivelsen af den  

 historiske udvikling.
Endvidere vil enhedens markedsandel på de  

 forskellige markeder kunne fungere som en relevant indikator for enhedens  

 position.
Nogle brancher og virksomheder er specielt påvirket af eksterne forhold  

 og har ikke selv nogen indflydelse på de betingelser, de skal operere  

 under, hvilket også vil påvirke de markedsmæssige priser og vilkår.
Det  

 samme er tilfældet, hvor handel i nogle lande er forbundet med øget  

 risiko.
Både den manglende stabilitet omkring valutariske, politiske samt  

 generelt økonomiske forhold kan være af en sådan art, at markedsprisen vil  

 afspejle disse forhold.
Et eksempel på, at eksterne forhold kan påvirke prisfastsættelsen, er,  

 at virksomheder indenfor eksempelvis medicinalindustrien eller den kemiske  

 industri er underlagt nogle omfattende nationale og internationale krav  

 til godkendelse, ligesom der kan forekomme særlige krav vedrørende  

 minimums- eller maksimumspriser.
Disse krav kan variere i omfang og  

 karakter fra land til land og vil typisk få indflydelse på niveauet for  

 afregningspriserne i de forskellige lande.
Tilsvarende kan produkter  

 indenfor samme branche være underlagt forskellige grader af regulering  

 eller godkendelsesprocedurer, hvilket medfører, at afregningspriserne for  

 disse produkter vil variere i forhold til lignende produkter.
 Beskrivelse af konjunkturudsving indenfor branchen kan endvidere være  

 relevant, hvis der skal ske sammenligning med data fra tidligere år eller  

 andre brancher, da konjunkturerne kan forklare udsving i priser m.v.
Da en virksomheds indtjening således kan hænge sammen med  

 samfundsøkonomiske og politiske faktorer, må der ske en beskrivelse og  

 vurdering heraf til brug for sammenlignelighedsanalysen.
Sammenlignes der  

 med virksomheder inden for samme branche og i samme land, kan det dog ofte  

 være sådan, at forskelle som følge af samfundsøkonomiske og politiske  

 faktorer er mindre væsentlige.
4.1.3 Strategiske forhold I forhold til nærværende afsnit refererer strategiske forhold til  

 ledelsesmæssige tiltag, der kan give anledning til periodiske afvigelser i  

 indtjeningen set i forhold til markedet generelt.
Forøgede udgifter til  

 markedsføring eller forskning og udvikling, eksempelvis med henblik på at  

 trænge ind på et nyt marked eller opnå vækst i markedsandele på allerede  

 eksisterende markeder, kunne være eksempler på sådanne strategiske tiltag.
Forskellige strategiske tiltag kan have en afledt effekt på  

 afregningspriserne og dermed også på grundlaget for at finde  

 sammenlignelige transaktioner.
Det er derfor vigtigt, at der på behørig  

 vis redegøres for de strategiske tiltag, der vurderes af betydning i  

 forhold til sammenligneligheden.
Hvilke forhold, der vurderes at være af  

 betydning, samt omfanget af beskrivelsen af disse forhold, er naturligvis  

 situationsbestemt.
Nedenfor nævnes imidlertid en række forhold, der typisk  

 kunne være relevante for en beskrivelse af strategiske tiltag:
Eksempel:Et moderselskab har et udenlandsk datterselskab,  

 hvor datterselskabet står for distribution og salg.
Der tilstræbes en  

 vækst i markedsandel på det udenlandske datterselskabs hjemmemarked ved  

 hjælp af forøgede markedsføringsudgifter.
Det strategiske tiltag antages i  

 eksemplet at være en succes, hvis det over hele tidshorisonten giver  

 anledning til en overnormal indtjening i forhold til markedet generelt -  

 fiasko visa versa.
I tilfælde af at moderselskabet finansierer de forøgede  

 markedsføringsudgifter, enten gennem direkte markedsføringstilskud eller  

 gennem nedsatte afregningspriser i forhold til armslængdeprisen, er det  

 moderselskabet, der har ejerskabet til det strategiske tiltag.
Alt andet  

 lige kan datterselskabets indtjening således - til trods for det  

 strategiske tiltag - sammenstilles med i øvrigt sammenlignelige  

 distributionselskaber uden disse ekstra markedsføringsudgifter.
Dette er  

 uanset, om det strategiske tiltag bliver en succes eller en fiasko.
Det er  

 således moderselskabet der bærer hele risikoen, og dermed er det også  

 moderselskabet, der tilegner sig den heraf afledte periodisk afvigende  

 indtjening.
I tilfælde af at det i stedet er datterselskabet, der finansierer de  

 forøgede markedsføringsudgifter, og som følge heraf umiddelbart har en  

 mindre indtjening end markedet generelt, er det datterselskabet, der har  

 ejerskabet til det strategiske tiltag.
Hvis tiltaget således bliver en  

 succes, må det alt andet lige betyde, at datterselskabet - som følge af  

 det strategiske tiltag - opnår en overnormal indtjening i forhold til  

 ellers sammenlignelige distributionsselskaber uden disse ekstra  

 markedsføringsomkostninger.
Omvendt må datterselskabet også bære tabet i  

 tilfælde af, at det strategiske tiltag bliver en fiasko.
Her er det  

 således datterselskabet, der bære hele risikoen, og dermed er det også  

 datterselskabet, der tilegner sig den heraf afledte periodisk afvigende  

 indtjening.
Man kan naturligvis forestille sig en situation, hvor risikoen er  

 fordelt mellem enhederne som følge af fælles finansiering.
I tilfælde  

 heraf må den periodisk afvigende indtjening fordeles forholdsmæssigt.
I et koncernforhold er beslutningskompetencen defineret af det  

 juridiske ejerskab, og det må derfor overordnet vurderes, om strategiske  

 tiltag, som er initieret og påkrævet af koncernledelsen, tjener det  

 enkelte selskab eller hele koncernen.
I sidstnævnte tilfælde må det  

 enkelte selskab kompenseres for det bidrag, der ydes til den samlede  

 indtjening.
Man kunne eksempelvis forestille sig en situation, hvor  

 repræsentation på indtjeningsmæssigt perifere markeder er afledt af en  

 overordnet strategi om at være repræsenteret på alle markeder, selv om det  

 ikke er muligt at opnå en marginal indtjening på disse perifere markeder  

 f.eks. på grund af markedsstørrelse eller andre økonomiske omstændigheder.  

 I sådanne tilfælde må selskaber på disse markeder kompenseres på en måde,  

 der gør det muligt at opnå en normal indtjening set i forhold til udførte  

 funktioner og risici m.v.
4.2 Beskrivelse af de kontrollerede  

 transaktioner Efter beskrivelsen af den dokumentationspligtige virksomhed skal de  

 konkrete transaktioner mellem virksomheden og dens forbundne parter  

 identificeres og beskrives.
Transaktioner mellem to eller flere indbyrdes  

 forbundne parter defineres som kontrollerede transaktioner, og  

 beskrivelsen heraf er en central del af transfer pricing dokumentationen.  

 Beskrivelsen af transaktionerne skal bruges i sammenlignelighedsanalysen,  

 hvor virksomheden på baggrund heraf skal finde sammenlignelige uafhængige  

 transaktioner til brug for prisfastsættelsen og dokumentationen af de  

 kontrollerede transaktioner.
4.2.1 Hvad, hvem, hvor meget,  

 hvordan? For hver enkelt transaktionsart skal virksomheden i sin transfer  

 pricing dokumentation identificere og beskrive:
 Disse elementer kan beskrives verbalt og/eller sættes op i et skema.
Forskelle i konkrete egenskaber på varer eller ydelser er som oftest  

 årsag til forskellen på værdien på det åbne marked.
Relevante egenskaber  

 for varer kan eksempelvis være selve varens fysiske egenskaber,  

 kvaliteten, emballagen eller, om der gives en udvidet service eller  

 garanti.
Er der tale om en mærkevare, vil det være vanskeligt at adskille  

 varemærkets værdi fra prisen på selve varen, og dermed vil det være  

 vanskeligt at finde sammenlignelige varer på grund af varemærkets  

 eventuelle unikke karakter.
Det er endvidere vigtigt at få beskrevet  

 leverings- og betalingsbetingelser for varer, da disse forhold også  

 spiller en rolle for sammenligneligheden.
Eksempler på ydelser kan være factoring, kontraktsforskning eller  

 kontraktsproduktion, administration af forskellig art, juridisk bistand  

 osv.
Ydelserne og omfanget heraf må specificeres nøje, ikke kun fordi der  

 skal søges efter sammenlignelige transaktioner i relation til  

 prisfastsættelsen, men også fordi det skal kunne afgøres, om ydelserne har  

 en økonomisk værdi for modtageren.
Med andre ord, om en uafhængig  

 tredjemand ville være villig til at betale for de pågældende ydelser.
Ved omsætning af produkter, der differentierer sig væsentligt fra  

 lignende produkter fra konkurrenter, er det væsentligt at få forskelle  

 beskrevet.
Måske har virksomheden ved udformning af emballage, anvendelse  

 af reklame eller lignende forhold differentieret sig fra konkurrerende  

 produkter i et sådant omfang, at disse ikke kan anvendes som  

 sammenligningsgrundlag i sammenlignelighedsanalysen.
 For immaterielle aktiver er det vigtigt at få afklaret, hvilken type  

 rettighed det drejer sig om (patent, varemærke, knowhow, goodwill osv.),  

 kontraktens løbetid, rettighedens beskyttelse samt de forventede fordele  

 for brugeren (nytteværdien). Det har selvfølgelig betydning, om der er  

 tale om salg eller leje (royalty), og spørgsmålet om, hvordan  

 rettighederne er beskyttet, er, ligesom vurderingen af den forventede  

 nytteværdi, et spørgsmål om, hvorvidt en uafhængig tredjemand ville betale  

 for at anvende de immaterielle aktiver.
4.2.2 Opdeling i transaktionsarter Oplysningsskema 05.021 (og engelsk version 05.022), som virksomheden  

 hvert år skal udfylde og indsende sammen med selvangivelsen, omfatter en  

 række specifikke transaktionsarter, som virksomheden skal oplyse  

 skattemyndighederne om, nemlig Transaktioner som vil indgå som en del af virksomhedens  

 resultatopgørelse:
 Transaktioner som vil indgå som bevægelser på balancedelen af  

 regnskabet:
 Skemaet indeholder ingen nærmere beskrivelse af transaktionerne,  

 herunder identifikation af, hvilke forbundne parter der handles med.  

 Oplysningerne i skemaet er således ikke tilstrækkelige i relation til  

 prisfastsættelsen, men det kan være hensigtsmæssigt at tage udgangspunkt i  

 skemaets opdeling i transaktionsarter.
Kontrollerede transaktioner kan omfatte mere end én af de i skemaet  

 nævnte transaktionsarter.
Transaktioner kan være så tæt forbundne eller  

 sammenhængende, at det kan være vanskeligt at vurdere værdiansættelsen af  

 dem hver for sig.
Det vil være rimeligt, at sådanne transaktioner vurderes  

 under et.
En overførsel af en produktkomponent fra et datterselskab til et  

 andet som led i selve produktionsprocessen vil således ofte ikke kun være  

 en overførsel af råvarer og arbejdstid, men kan også omfatte et element af  

 immaterielle aktiver, som eksempelvis patent, varemærke eller knowhow.  

 Dette skal der naturligvis tages højde for ved prisfastsættelsen.
 Modsætningsvis kan der være situationer, hvor en aftale er indgået som  

 en "pakke", der inkluderer betaling for benyttelsen af patent, knowhow,  

 varemærker m.v., og hvor det kan være nødvendigt at opdele denne med  

 henblik på at vurdere de enkelte transaktioner for sig, inden man til  

 sidst vurderer, om hele pakken samlet set opfylder  

 armslængdeprincippet.
 Pakkeløsninger, som beskrevet ovenfor, må ikke forveksles med  

 situationer, som indeholder tilsigtet modregning mellem to eller flere  

 parter, på engelsk de såkaldte intentional set-offs.
Tilsigtet modregning handler om transaktioner, hvor parterne aftaler,  

 at en overdragelse mellem parterne helt eller delvis betales med en  

 modgående overdragelse.
En slags byttehandel.
Det kan være helt legalt og  

 i overensstemmelse med armslængdeprincippet, og uafhængige parter kan også  

 indgå den slags byttehandler.
Men ligesom uafhængige parter skattemæssigt  

 skal sætte en beløbsmæssig værdi på indtægten og den afholdte udgift, bør  

 forbundne parter i transfer pricing-dokumentationen gøre rede for den  

 slags transaktioner og fastsætte armslængdeværdien af hver enkelt af de  

 overdragelser, som indgår i aftalen.
Fremgår tilsigtet modregning ikke af  

 dokumentationen, vil der være en risiko for, at skattemyndighederne ikke  

 anerkender, at det på transaktionstidspunktet har været aftalt mellem  

 parterne, at betaling for en given overførsel af varer eller ydelser skal  

 ske ved modregning.
Afgrænsningen af, hvornår transaktionsarter er forskellige, er, som  

 beskrevet ovenfor, flydende og indebærer en konkret vurdering.
Ved denne  

 vurdering skal der henses til de faktorer, der bestemmer den potentielle  

 indtjening ved transaktionerne.
Disse faktorer inkluderer:
Vægtningen af de enkelte parametre er situationsbestemt og kræver en  

 konkret vurdering af, hvilke parametre der har størst betydning i relation  

 til den potentielle indtjening.
Som udgangspunkt må det dog formodes, at  

 forskellige funktioner og risici altid har stor betydning, medens det ikke  

 nødvendigvis er tilfældet for de øvrige momenter.
Eksempelvis skal  

 transaktioner, der kan henføres til samme marked, dvs. som har samme  

 økonomiske omstændigheder men omfatter vidt forskellige funktioner  

 og/eller risici, betragtes som forskellige transaktionsarter.
Omvendt kan  

 transaktioner, der vedrører forskellige markeder og dermed har forskellige  

 økonomiske omstændigheder, men indeholder de samme funktioner og/eller  

 risici, under givne forudsætninger betragtes som samme eller tilsvarende  

 transaktionsarter.
 I den nye årsregnskabslov henvises der til International Accounting  

 Standards (IAS) 14, som angiver nogle generelle segmenteringsskriterier,  

 der kan medvirke til at gøre afgrænsningen af transaktionsarterne mere  

 operationel. Årsregnskabsloven fastsætter ikke direkte, hvordan segmenter  

 afgrænses, men af bemærkningerne til loven fremgår det, at principperne  

 skal være de samme, som omtalt i IAS 14.
IAS 14 opstiller og definerer to segmenteringskriterier, der som  

 hovedregel vil kunne afdække de opstillede krav til opdeling, som de er  

 opstillet i denne vejledning.
Der skelnes mellem forretningsmæssig  

 segmentering og geografisk segmentering.
 Et forretningssegment defineres i IAS 14 som:
 ... en separat del af en virksomhed, som beskæftiger sig med at  

 frembringe et bestemt produkt eller tjenesteydelse eller en bestemt gruppe  

 af beslægtede produkter eller tjenesteydelser, som for så vidt angår  

 risikoprofil og lønsomhed er forskellig fra andre af virksomhedens  

 segmenter.
 Til bestemmelse af, om varer og tjenesteydelser er relaterede, skal  

 følgende momenter tages i betragtning:
 Et geografisk segment defineres i IAS 14 som:
 ... en bestemt del af en virksomhed, som er beskæftiget med at  

 frembringe et produkt eller en tjenesteydelse i et bestemt geografisk  

 område, der for så vidt angår risikoprofil og lønsomhed afviger fra andre  

 geografiske områder.
 Til bestemmelse af geografiske segmenter skal følgende momenter tages i  

 betragtning:
4.2.3 Markedsforhold og strategier i relation  

 til de kontrollerede transaktioner Med markedsforhold menes varens eller ydelsens placering på et bestemt  

 geografisk afgrænset marked i forhold til konkurrerende varer eller  

 ydelser, markedets størrelse samt de samfundsmæssige økonomiske forhold,  

 som kan påvirke produktionen eller afsætningen, såsom graden af  

 statsregulering, infrastrukturudvikling, indkomstfordelingen i  

 befolkningen generelt eller kundesegmentets indkomstniveau.
Som oftest skal beskrivelsen af virksomhedens markedsplacering i  

 forhold til konkurrenter og diverse andre parametre indgå som en del af  

 den overordnede beskrivelse af virksomheden og dens forretningsområde som  

 beskrevet under afsnit 4.1. Men nogle virksomheder kan producere og  

 forhandle så mange forskellige halvfabrikater eller færdigvarer eller  

 forhandle det samme produkt til så mange forskellige forbundne parter, at  

 en egentlig beskrivelse af markedsforholdene for henholdsvis det enkelte  

 halvfabrikat eller den enkelte færdigvare og i forhold til hver enkelt  

 forbunden part vil være på sin plads.
Dette bør i givet fald indgå som en  

 del af beskrivelsen af den enkelte kontrollerede transaktion.
Ligeledes kan virksomheden forfølge så forskellige markedsstrategier i  

 forhold til de forskellige forbundne parter, at dette også bør  

 specificeres.
Det kan eksempelvis i nogle situationer være nødvendigt  

 eller fordelagtigt at sælge varer eller ydelser til en pris, der er lavere  

 end tilsvarende produkter på markedet, og specielt ved markedsindtrængning  

 kan det være nødvendigt at sænke prisen for at komme ind på markedet og  

 tilkæmpe sig en markedsandel.
Det er derfor væsentligt at præcisere, hvor virksomhedens produkter  

 befinder sig i livscyklusen.
Om et produkt er i introduktionsfasen, hvor  

 de faste omkostninger er forholdsvis store i forhold til omsætning, eller  

 om det i stedet befinder sig i modningsfasen, hvor indtjeningen er god som  

 følge af, at produktet allerede har manifesteret sig på markedet.
Disse  

 forhold kan have en væsentlig betydning for indtjeningen i virksomheden.  

 Se også afsnittet om strategier i afsnit 4.1.
4.2.4 Aftaler og andet relevant  

 materiale I det omfang, der findes skriftlige aftaler mellem de forbundne parter  

 eller andet relevant materiale vedrørende kontrollerede transaktioner,  

 indgår dette materiale som en del af virksomhedens transfer pricing  

 dokumentation og skal som sådan opbevares i mindst samme tidsrum som den  

 øvrige dokumentation.
Aftalerne m.v. kan eksempelvis omhandle fordelingen  

 af funktioner og risici samt eventuelle benyttede priser.
Se om skriftlige  

 aftaler i afsnit 4.7 og om opbevaring af dokumentationen i afsnit 6.
Foreligger der eventuelt bindende forhåndsbeskeder eller lignende  

 aftaler med udenlandske myndigheder i relation til de kontrollerede  

 transaktioner, bør dette nævnes i dokumentationen.
Specielt hvis disse  

 aftaler m.v. har haft en indvirkning på de priser og vilkår, der er aftalt  

 mellem de forbundne parter, bør det fremgå.
4.3 Funktions- og risikoanalyse Når armslængdepriser for en koncerns kontrollerede transaktioner skal  

 fastsættes og dokumenteres, er det et vigtigt led i processen at udarbejde  

 en funktions- og risikoanalyse.
Her identificeres, hvor i koncernen de  

 enkelte funktioner udføres, hvilke parter som ejer og anvender de  

 relevante aktiver, samt hvem som løber de risici, som er forbundet med  

 transaktionerne.
Formålet hermed er at få et overblik over, hvilke parter  

 som bidrager med hvilke funktioner m.v., således at man i  

 sammenlignelighedsanalysen kan finde frem til virksomheder, som har  

 sammenlignelige funktioner og risici.
Ved transaktioner mellem uafhængige parter vil fordelingen af  

 indtjeningen normalt afspejle de funktioner, som parterne udøver, ligesom  

 de anvendte aktiver og formodede risici tages i betragtning.
Jo flere og  

 mere værdiskabende funktioner, desto højere afkast.
Tilsvarende skal  

 virksomheden kompenseres på en måde, som afspejler risikofordelingen  

 mellem parterne.
For at kunne fastsætte priser for kontrollerede transaktioner via  

 transaktioner mellem uafhængige parter er det derfor nødvendigt, at  

 funktionerne og risiciene er sammenlignelige, hvorfor disse må  

 identificeres.
Hvis der ved en sammenligning med en uafhængig part er  

 væsentlige afvigelser i de funktioner, som udøves, og i de risici, som  

 tages, skal der foretages justeringer for at opnå sammenlignelighed.  

 Justeringer vil typisk bestå i, at der fastsættes en markedsmæssig pris på  

 de konstaterede forskelle.
I afsnit 4.5.3.1 gives eksempler på, hvorledes  

 man kan justere for forskelle i funktioner og risici m.v.
De parter, som skal medtages i funktions- og risikoanalysen, er så vidt  

 muligt alle de parter, som indgår i de kontrollerede transaktioner.
Det  

 vil sige både den dokumentationspligtige skatteyder og de udenlandske  

 forbundne parter, som skatteyderen har kontrollerede transaktioner med.  

 Disse udenlandske parter defineres i skattekontrollovens § 3 B, se herom i  

 afsnit 3.
Når man i en koncern har konstateret, hvor de værdiskabende funktioner  

 udføres, hvilke enheder som ejer produktionsapparatet og de immaterielle  

 aktiver samt hvem, som har påtaget sig garantiforpligtelser og andre  

 risici, vil man overordnet kunne vurdere, hvordan det samlede overskud  

 skal fordeles mellem de involverede parter.
Denne vurdering kan bruges som  

 en slags rimelighedstjek på fordelingen af det økonomiske resultat fra  

 parternes kontrollerede transaktioner.
4.3.1 Funktioner De funktioner, som udføres af de deltagende parter i en transaktion,  

 bidrager til værdien af den vare eller ydelse, som overdrages.
Ved  

 overdragelser af varer kan der være flere parter, som tilfører varen  

 værdi, f.eks. gennem udvikling, produktion og markedsføring, men såfremt  

 der er tale om ydelser (rådgivning, administration, EDB-support m.v.), som  

 overdrages mellem forbundne parter, vil der ofte kun være udført  

 funktioner i et enkelt led, nemlig hos den part som leverer ydelsen.
 Funktioner, som det kan være relevant at identificere, klassificere og  

 sammenligne, kan eksempelvis være produktion, montering, forskning og  

 udvikling, design, serviceydelser, køb, distribution, marketing, reklame,  

 transport, finansiering og ledelse.
Det kan være hensigtsmæssigt, at funktionsanalysen indeholder  

 oplysninger om antal ansatte fordelt på de enkelte funktioner samt  

 angivelse af væsentlige investeringer forbundet med udførelse af de  

 enkelte funktioner.
Ved afstemning af antal ansatte i virksomheden med  

 personalekartoteket kan sikres, at alle væsentlige operative funktioner er  

 medtaget i analysen.
4.3.2 Risici Ved en sammenligning mellem kontrollerede transaktioner og  

 transaktioner mellem uafhængige parter bør man også se på de risici, som  

 de respektive parter har påtaget sig.
I en armslængdetransaktion mellem  

 uafhængige parter er der en formodning for, at øget risiko vil blive  

 kompenseret i form af et højere forventet afkast, og på tilsvarende måde  

 skal der mellem forbundne parter gives kompensation for påtagelse af  

 risici.
En forhandler, der udelukkende virker som mellemmand uden at  

 påtage sig egentlige risici, kan således ikke forvente så stort et afkast  

 som en forhandler, der for egen regning og risiko varetager marketing og  

 reklame, og på samme måde kan en kontraktsproducent ikke forvente et så  

 stort afkast som en producent, som selv har hele risikoen forbundet med  

 produktionen og afsætningen.
 Kontrollerede og uafhængige transaktioner er derfor ikke  

 sammenlignelige, hvis der er væsentlige forskelle i de risici, som  

 parterne påtager sig, medmindre der kan foretages hensigtsmæssige  

 justeringer herfor.
Funktionsanalysen bør således indeholde en opgørelse over de væsentlige  

 risici, som hver af parterne har påtaget sig.
De typer risici, der kan  

 komme i betragtning, er f.eks.:
I et eksempel producerer et dansk moderselskab (M) varer, som  

 distribueres af et udenlandsk datterselskab (D). D køber varer efter eget  

 valg til en fast pris i danske kroner hos M, varerne købes i faste mængder  

 og anbringes på D´s lager indtil videresalg.
D står for alle dele af  

 salget, dog yder M garanti for større fabrikationsfejl, og parterne har  

 aftalt, at M bærer den endelige økonomiske belastning ved  

 produktansvarssager.
I dette eksemple kan der f.eks. være tale om følgende risici.  

 Markedsrisikoen fordeles på den måde, at risikoen for ændringer i  

 produktionsomkostningerne ligger hos M, da produkterne sælges til D til en  

 på forhånd fastlagt pris, men D vil bære risikoen for ændringer i  

 salgsprisen som følge af ændret efterspørgsel.
Det er ligeledes D´s  

 risiko, om varerne på D´s lager bliver beskadigede, ukurante m.v.
Skyldes  

 ukuransen fabrikationsfejl, bærer M dog risikoen.
M vil typisk have  

 lagerrisiko både på komponenter, halvfabrikata og færdigvarer.
M og D vil  

 hver især bære risikoen i forbindelse med udgifter til de anlægsaktiver,  

 som benyttes i de to selskaber.
D er ikke forpligtet til at aftage  

 bestemte varer, som M har udviklet, så det er - ganske naturligt - M der  

 bærer risikoen for, at de udviklede og producerede varer bliver en  

 salgssucces.
D løber risiciene forbundet med udsving i kursen på den  

 udenlandske valuta, hvorimod M vil bære risikoen for udsving i  

 renteniveauet, idet tilgodehavenderne mellem M og D, vedrørende henstand  

 med betalingen af varerne, forrentes med en fast rente.
D bærer risikoen  

 for, at kunderne ikke kan betale.
Garantiforpligtelsen er delt mellem M og  

 D, således at D står for den løbende garanti, medens M har udgifterne,  

 hvis hele produktlinier tilbagekaldes pga fejl.
Den økonomiske byrde ved  

 produktansvaret vil ifølge parternes aftale altid ligge hos M.
I dette eksempel bærer D en betydelig del af risiciene for varernes  

 afsætning og bør derfor også betale mindre for varerne end i de tilfælde,  

 hvor størstedelen af risiciene ligger hos M.
M kan påtage sig en større  

 part af risiciene ved f.eks. at godtgøre D for udgifter i forbindelse med  

 distributionen, ved at levere varerne direkte til kunderne og stå for  

 afregningen heraf samt alle garantiforpligtelser m.v.
Nogle af ovennævnte risici kan virksomhederne forsikre sig imod, og når  

 det gælder valuta- og renterisiko kan man "styre" disse ved hjælp af  

 finansielle instrumenter osv.
Hvis en virksomhed til brug for en  

 sammenligning har behov for at korrigere for sådanne risici, kan  

 virksomheden således justere for, hvad det koster at forsikre sig mod  

 eller på andre måder undgå disse risici, eller eventuelt kan  

 omkostningerne ved at påtage sig risici estimeres ud fra, hvad den  

 pågældende risiko - f.eks. en garantiforpligtelse - vil medføre af  

 udgifter.
Dog gælder, at jo større usikkerhed ved justeringerne, jo  

 dårligere sammenligningsgrundlag.
4.3.3 Eksempel på funktions- og  

 risikoanalyse En funktions- og risikoanalyse kan udarbejdes som en verbal beskrivelse  

 af, hvordan de forskellige funktioner og risici er fordelt mellem de  

 forbundne parter, eller analysen kan opstilles rent skematisk.
Hvis man  

 benytter den beskrivende form, kan man gå mere i detaljer og få flere  

 nuancer med, medens den skematiske form øger overskueligheden.  

 Virksomheden kan naturligvis også benytte en kombination af den skematiske  

 og verbale beskrivelse.
I en variant af den skematiske form kan foretages  

 vægtninger af funktioner og risici efter den økonomiske betydning, disse  

 har for prisfastsættelsen af de kontrollerede transaktioner.
Herunder gives et eksempel på en skematisk funktions- og risikoanalyse  

 for en koncern, hvor det danske moderselskab er producent og det  

 udenlandske datterselskab distributør.
Eksemplet er det samme, som er  

 anvendt i afsnit 4.3.2 m.h.t. risici, men er udvidet med funktioner m.v.  

 Der findes i koncernen flere distributionsselskaber m.fl., som ikke er  

 medtaget her, hvorfor de funktioner og risici, som er indeholdt i  

 analysen, kun vedrører relationerne mellem de to nævnte selskaber.
Vægtningerne af funktionerne og risiciene går i eksemplet efter en  

 skala fra 1-4 efter økonomisk betydning.
Der benyttes 5 X`er til at  

 beskrive, hvordan fordelingen af funktionerne og risiciene er mellem de to  

 selskaber.
De medtagne funktioner og risici er ikke udtømmende, der kan  

 således medtages flere eller færre alt efter hvilken detaljeringsgrad, der  

 er behov for.
På samme måde kan man vælge at bruge en skala med flere  

 eller færre trin til vægtningen, ligesom man kan bruge flere eller færre  

 X`er til at illustrere fordelingen af funktioner og risici.
Funktioner og risici Vægtning Moder-selskab Datter-selskab 1 Ledelse og  

 administration Strategi og image 4 Juridiske og kontraktsmæssige  

 forhold 2 Økonomistyring og - kontrol 2 Personaleadministration 1 EDB 2 Regnskabsfunktion 1 Valutakursrisiko 1 Renterisiko 1 Produkter og  

 produktion Forskning og udvikling 4 Knowhow vedrørende produktion 2 Produktionsanlæg 2 Indkøb 1 Varelager vedrørende produktion 2 Markedsrisiko vedrørende  

 omkostninger 1 Produktansvar 1 Distribution Markedsføringsstrategi 3 Salgsopsøgende arbejde og  

 annoncering 3 Ordreoptagelse og -styring 1 Levering 2 Service og garanti 2 Debitorstyring 1 Varelager 2 Debitorrisiko 2 Markedsrisiko vedrørende salgspriser 2 Figur  

 1: Funktions- og risikoanalyse Hvorledes man i en given koncern vægter de forskellige funktioner og  

 risici afhænger af, hvor stor en indflydelse disse har på værdien af de  

 kontrollerede transaktioner.
Hvis der f.eks. handles med varer, som  

 svinger meget i pris, vægter markedsrisikoen naturligvis højere end på et  

 mere stabilt marked, ligesom markedsføringsfunktionen vægter højere, hvis  

 virksomheden handler med forholdsvis nye produkter, end hvis det drejer  

 sig om et kendt produkt med en fast kundekreds.
Vægtningen er relevant i  

 sammenlignelighedsanalysen, idet det har større betydning, at de  

 funktioner og risici, som har en høj vægtning, er sammenlignelige, end de  

 lavere vægtede.
Hvor funktioner og risici er delt mellem de forbundne parter, vil  

 opgørelsen af fordelingen afhænge af arten af funktionerne og risiciene.  

 Man kan se på forbruget af personale hos parterne eller på den øvrige  

 ressourceanvendelse, eller det kan blive nødvendigt at foretage en konkret  

 vurdering ud fra andre elementer.
Det er dog vigtigt, at det valgte  

 fordelingskriterium beskrives og begrundes.
 Er der mellem parterne lavet skriftlige aftaler vedrørende fordelingen  

 af opgaver m.v. i henhold til de kontrollerede transaktioner, kan disse  

 aftaler medtages i dokumentationen for at underbygge oplysningerne i  

 funktions- og risikoanalysen.
4.4 Beskrivelse af økonomiske forhold Hvor afsnittene 4.1 - 4.3 primært omhandler verbale beskrivelser af den  

 dokumentationspligtige virksomhed og dennes omgivelser, af transaktionerne  

 og af parternes funktioner og risici m.v., er formålet med dette afsnit at  

 præsentere virksomheden ud fra dens økonomiske forhold.
Både de historiske  

 regnskaber og mere aktuelle tal og prognoser vil være relevante i den  

 senere proces med at finde og vurdere sammenlignelige transaktioner i  

 sammenlignelighedsanalysen, jf. afsnit 4.5.
4.4.1 Historiske data I processen med at finde tilstrækkeligt sammenlignelige uafhængige  

 transaktioner er udgangspunktet, at der skal forekomme de samme funktioner  

 og risici i forbindelse med den kontrollerede og den uafhængige  

 transaktion.
Ved siden af disse primære sammenlignelighedsfaktorer kan det  

 også være nødvendigt at se på andre faktorer for at sikre  

 sammenlignelighed.
Disse faktorer er beskrevet i de forrige punkter i  

 dokumentationen men kan underbygges og suppleres med bl.a. historiske  

 regnskabstal.
Som det første punkt i dokumentationen gives en beskrivelse af  

 virksomheden (jf. afsnit 4.1), herunder de forretningsstrategier som  

 virksomheden følger, og i punkt to om selve transaktionerne (jf. afsnit  

 4.2) beskrives bl.a. de forskellige produkters livscykluser.
Disse  

 beskrivelser vil med fordel kunne understøttes af udvalgte tal fra  

 virksomhedens interne registreringer for de seneste år.
En oversigt over  

 salget af konkrete produkter på forskellige markeder kan f.eks. vise  

 konsekvenserne af en markedsindtrængningsstrategi, og på samme måde kan  

 tallene understøtte oplysninger om, hvor i livscyklusen de forskellige  

 produkter befinder sig.
Hovedlinien i virksomhedens udvikling generelt kan vises med oversigter  

 over udvalgte regnskabsposter, og findes der i regnskaberne eventuelle  

 afvigelser eller tendenser og trends, vil det ligeledes være relevant at  

 identificere disse og forklare grunden hertil.
F.eks. kan økonomiske  

 forhold i et tidligere år føre til ekstraordinære høje omkostninger i  

 senere år, og på andre måder kan fortidige hændelser påvirke de økonomiske  

 forhold, som gør sig gældende for nutidige prisfastsættelser.
Disse  

 oplysninger er relevante for at opnå en så god basis som muligt for at  

 vurdere, om de sammenlignelige transaktioner, som kan findes, er  

 tilstrækkeligt sammenlignelige, eller om der er afgørende forskelle.
Et  

 nyt produkt, som skal lanceres, eller en produktionsvirksomhed i en  

 opstartsfase er således ikke umiddelbart sammenlignelig med et velkendt  

 produkt og en veletableret virksomhed.
En faktor som virksomhedens størrelse vil også have en betydning for  

 sammenligneligheden, idet størrelsen bl.a. kan påvirke virksomhedens  

 forhandlingsposition m.v. og dermed have en indflydelse på indtægter og  

 udgifter.
Virksomhedens størrelse vil derfor være relevant som  

 udgangspunkt for en søgning efter uafhængige virksomheder med  

 sammenlignelige transaktioner, typisk opgjort efter omsætning, men også  

 andre kriterier kan benyttes, hvis de anses for mere anvendelige, det kan  

 f.eks. være antal ansatte eller størrelsen af virksomhedens aktiver.
 Historiske tal kan således bibringe oplysninger om virksomheden, som er  

 relevante i en sammenligning, men det er naturligvis også vigtigt at se på  

 forventningerne til fremtiden, om der således forventes at ske væsentlige  

 ændringer på de beskrevne områder.
4.4.2 Bearbejdning af aktuelle tal Regnskabstal for de kontrollerede transaktioner findes naturligvis ikke  

 på det tidspunkt, hvor prisfastsættelsen af de kontrollerede transaktioner  

 finder sted.
Men det er alligevel relevant at se på de økonomiske poster  

 vedrørende de kontrollerede transaktioner, som vil være tilgængelige -  

 eller i det mindste rimelig præcist kan budgetteres - på  

 prisfastsættelsestidspunktet.
Det er vigtigt, at de budgetforudsætninger,  

 der ligger til grund for beregning af priser, bliver beskrevet.
Eftersom nøgletal fra uafhængige virksomheder med sammenlignelige  

 transaktioner kan benyttes til at finde armslængdeavancer for de  

 kontrollerede transaktioner, er det nødvendigt, at den  

 dokumentationspligtige virksomheds økonomiske poster er opstillet på en  

 sådan måde, at disse "uafhængige nøgletal" direkte kan anvendes.
Se i  

 bilag 3 en oversigt over hvilke nøgletal, som er relevante ved anvendelsen  

 af de forskellige metoder, og i bilag 4 hvilke oplysninger fra regnskabet,  

 som er nødvendige for at finde - og anvende - nøgletallene.
 Virksomheden bør med andre ord opstille sine økonomiske poster på en  

 måde, som er relevant for den prisfastsættelsesmetode, som forventes at  

 blive brugt, samt på en måde, som er konsistent med opstillingen for de  

 virksomheder, som sammenlignes med.
Ved opdelingen af de økonomiske poster til brug for  

 sammenlignelighedsanalysen er der dog som en grundliggende betingelse  

 først behov for at lave en fordeling af posterne på eventuelle forskellige  

 transaktionsarter.
Derefter ses indenfor transaktionsarterne på den måde,  

 hvorpå de forskellige indtægts- og udgiftsposter opstilles i regnskabet,  

 således at de resultatopgørelsesposter, som anvendes til de relevante  

 nøgletal, ikke blot har samme navn, men også har samme indhold.
Specielt  

 ved databasesøgninger vil det være nødvendigt at undersøge, hvordan  

 regnskaberne er opstillet i den pågældende  

 database.
4.4.2.1 Inddeling af økonomiske poster i  

 transaktionsarter Som udgangspunkt skal de interne afregningspriser findes på  

 transaktionsniveau, dvs. for hver enkelt transaktion for sig, og det er  

 således nødvendigt, at den dokumentationspligtiges data opstilles for hver  

 enkelt relevant transaktionsart.
Selve opdelingen i relevante  

 transaktionsarter og beskrivelsen af disse er beskrevet i afsnit 4.2.
Det skal understreges, at det naturligvis kun er for de kontrollerede  

 transaktioner, at prisfastsættelsen skal dokumenteres, og uafhængige  

 transaktioner kan derfor umiddelbart udeholdes fra dokumentationen.
For  

 transaktionsarter, hvor der både indgår kontrollerede og uafhængige  

 transaktioner, er der imidlertid en mulig tilstedeværelse af et såkaldt  

 internt sammenligningsgrundlag, og i disse situationer vil resultatet af  

 egne uafhængige transaktioner være en relevant del af dokumentationen og  

 bør opstilles eksplicit i den økonomiske beskrivelse.
 Behovet for - og kompleksiteten af - en opdeling af de økonomiske data  

 afhænger naturligvis af antallet af transaktionsarter samt af, om der for  

 disse er transaktioner med såvel kontrollerede som uafhængige parter.
Der kan ikke siges noget generelt om, hvilken allokeringsmetode der er  

 mest korrekt, når der skal ske allokering af omkostninger, som ikke  

 umiddelbart kan henføres til en transaktion, men overordnet kan der  

 skelnes mellem tre forskellige metoder.
Vigtigst er det dog, at  

 allokeringsmetoden på bedst mulig måde skal afspejle de økonomiske  

 realiteter.
Den mest direkte og præcise metode er baseret på, at det er muligt at  

 måle ressourceforbruget for en transaktionsart direkte, eksempelvis  

 allokering af huslejebetaling fordelt på baggrund af anvendte  

 kvadratmeter.
En mere indirekte metode er baseret på, at man opgør andelen  

 af ressourceforbruget for én ressourcetype, og anvender denne fordeling  

 som måleenhed for forbruget af en anden ressourcetype.
Denne metode er  

 anvendelig, når det er muligt at påvise en sammenhæng mellem de to  

 ressourcetyper, eksempelvis allokering af huslejebetaling for  

 fællesarealer på baggrund af fordelingen af individuelt anvendte  

 kvadratmeter.
Endelig er det muligt at anvende en fordelingsnøglemetode,  

 hvor der ikke nødvendigvis er nogen påvist sammenhæng mellem  

 fordelingsnøgle og ressourceforbrug, men hvor der er en formodet  

 sammenhæng, eksempelvis ved allokering af markedsføringsomkostninger på  

 baggrund af salg.
I forbindelse med en transfer pricing dokumentation er det, uanset  

 hvilken fordelingsmetode der anvendes, af afgørende betydning, at den  

 valgte metode klart beskrives og begrundes.
Eventuelt ikke allokerede  

 omkostninger skal endvidere klart fremgå og begrundelse for manglende  

 allokering anføres.
4.4.2.2 Opstilling af aktuelle tal til brug for  

 sammenlignelighedsanalysen Når de forskellige omkostninger og indtægtsposter således er fordelt på  

 transaktionsarter og henholdsvis kontrollerede og uafhængige  

 transaktioner, jf. afsnit 4.4.2.1, skal dataene for de konkrete  

 transaktioner herefter opstilles på en sådan måde, at de avancer, som  

 eventuelt kan findes for uafhængige sammenlignelige transaktioner, kan  

 anvendes korrekt til at bestemme armslængdepriserne.
Denne opstilling skal  

 således primært anvendes, når der er fundet et sådant  

 sammenligningsgrundlag, jf. afsnit 4.5 om sammenlignelighedsanalysen, og  

 når dataene for disse uafhængige virksomheder skal anvendes til at finde  

 armslængdepriser for de kontrollerede transaktioner, jf. afsnit 4.6 om  

 valg af prisfastsættelsesmetoder.
 Opstillingen af dataene afhænger af, hvilken prisfastsættelsesmetode  

 som skal anvendes, idet der anvendes forskellige nøgletal alt efter,  

 hvilken prisfastsættelsesmetode som anvendes til at fastsætte  

 afregningspriserne for de kontrollerede transaktioner, jf. skemaet i bilag  

 3. Det vil være hensigtsmæssigt, hvis virksomheden opstiller sine data på  

 en måde, som er i overensstemmelse med den metode, virksomheden forventer  

 at ville anvende, jf. oversigten i bilag 4 over, hvilke data som indgår i  

 nøgletallene for hver enkelt metode.
 Her spiller metodevalget også en betydning, idet det f.eks. er  

 afgørende, om en udgift posteres under vareforbrug eller  

 kapacitetsomkostninger, når det i videresalgsmetoden er bruttoavancen, som  

 anvendes, medens det ikke har nogen betydning i den transaktionsbaserede  

 nettoavancemetode eller avancefordelingsmetoden, idet det ved disse  

 metoder er nettoavancen, som er relevant.
Også i andre henseender kan det være nødvendigt, til brug for en  

 sammenligning, at korrigere regnskabstallene for eventuel "støj", således  

 at der skabes det bedst mulige grundlag til brug for  

 sammenlignelighedsanalysen.
F.eks. skal renteindtægter eller -udgifter  

 udelades, da en forskel i kapitalstruktur/finansiel gearing vil kunne få  

 indflydelse på sammenligningen, og der skal ligeledes korrigeres for  

 eventuelle konsekvenser som følge af ændring i regnskabsprincipperne.
Endvidere er det kun posterne vedrørende den primære drift, som er  

 umiddelbart relevante.
Sekundære og ekstraordinære indtægter og udgifter  

 samt gevinster og tab skal således ikke umiddelbart medtages i grundlaget  

 for sammenlignelighed ved fastsættelsen af afregningspriser, men må  

 opgøres og vurderes separat.
4.5 Sammenlignelighedsanalyse OECD's fem metoder til fastsættelse af interne afregningspriser er  

 principielt baseret på, at der kan findes sammenlignelige transaktioner  

 mellem uafhængige parter, og sammenlignelighed er således af afgørende  

 betydning ved anvendelse af metoderne.
Afsnittene 4.1 - 4.4 giver  

 vejledning i at beskrive den dokumentationspligtige virksomhed og de data,  

 som skal anvendes ved en sammenligning med andre transaktioner.
Hvor den første del af dokumentationen primært er beskrivende, er den  

 næste del mere analyserende.
Oplysningerne fra den beskrivende del skal  

 danne grundlaget for processen med at finde og vurdere et  

 sammenligningsgrundlag.
Et sammenligningsgrundlag kan bestå af enten  

 sammenlignelige varer og ydelser, som er overdraget mellem uafhængige  

 parter under tilsvarende omstændigheder, eller af sammenlignelige  

 transaktioner mellem uafhængige virksomheder, dvs. transaktioner med  

 tilsvarende funktioner og risici m.v.
Formålet hermed er, at den  

 dokumentationspligtige via dette sammenligningsgrundlag kan fastsætte - og  

 dokumentere - armslængdepriser på sine kontrollerede transaktioner.
De transaktioner, som sammenlignes med, skal være mellem uafhængige  

 parter, da uafhængige parter pr. definition handler på armslængdevilkår.  

 Priserne og vilkårene mellem de uafhængige parter dannes ud fra et ønske  

 om hver især at opnå de bedste betingelser og under hensyntagen til  

 alternative transaktioner, og ikke ud fra at parterne indgår i et  

 interessefællesskab.
Ved vurderingen af afhængighed i  

 sammenlignelighedsanalysen anvendes ikke nødvendigvis samme objektive  

 kriterier, som findes i skattekontrollovens § 3 B, stk. 1, da denne  

 bestemmelse blot afgrænser hvilke skattepligtige, der er omfattet af  

 oplysnings- og dokumentationspligten.
Vurdering af afhængighed bør derfor  

 også omfatte en vurdering af eventuel økonomisk afhængighed eller andre  

 forhold, der kan rejse tvivl om, hvorvidt de indbyrdes relationer kan have  

 væsentlig betydning for værdiansættelsen af de transaktioner, der påtænkes  

 anvendt som sammenligningsgrundlag.
 At være sammenlignelig betyder ifølge OECD's definition heraf, at ingen  

 af de eventuelle forskelle mellem de transaktioner, som sammenlignes, kan  

 have en væsentlig indvirkning på de forhold, som undersøges, f.eks. priser  

 eller avancer, eller at det er muligt at foretage rimeligt nøjagtige  

 justeringer, som kan eliminere de økonomiske konsekvenser af disse  

 eventuelle forskelle.
Den indbyrdes rangfølge mellem OECD's fem anbefalede metoder hænger  

 sammen med, at de foretrukne metoder giver et mere præcist resultat end de  

 metoder, som anbefales som sidste udvej.
Dette får betydning for  

 tilrettelæggelsen af søgningen efter sammenlignelige transaktioner.
Fremgangsmåden ved søgning efter sammenlignelige data er således, at  

 man først forsøger at finde sammenlignelige varer eller ydelser, som  

 overdrages mellem to uafhængige parter under tilsvarende omstændigheder.  

 Disse overdragelser kan enten være mellem virksomheden selv og en  

 uafhængig part, eller det kan være to andre uafhængige parter.
Er dette  

 ikke muligt, må man forsøge indenfor samme branche at finde uafhængige  

 transaktioner, hvori der indgår tilsvarende funktioner og risici m.v.
Her  

 kan der også være tale om, at det er virksomheden selv, som udfører  

 tilsvarende funktioner under tilsvarende omstændigheder for uafhængige  

 parter.
Findes sådanne sammenlignelige transaktioner ikke, må man på et  

 mere overordnet niveau forsøge at finde transaktioner i andre beslægtede  

 brancher med tilsvarende funktioner og risici m.v.
OECD illustrerer  

 problemstillingen med et eksempel om brødristere og blendere.
En  

 virksomhed kan således ikke finde armslængdepriser på brødristere ved at  

 anvende priser på blendere, men virksomheden kan muligvis finde  

 armslængdeavancer på produktion eller distribution af brødristere via  

 avancer på produktion eller distribution af blendere.
Det er eventuelt  

 også muligt at anvende avancer for producenter eller distributører af  

 andre produkter udenfor branchen, som har tilsvarende funktioner og risici  

 m.v.
Usikkerheden om transaktionernes sammenlignelighed forøges dog, jo  

 længere væk man kommer fra selve produktet.
 Er det ikke muligt at finde umiddelbart sammenlignelige transaktioner,  

 vil man eventuelt kunne anvende tilnærmelsesvist sammenlignelige  

 transaktioner og, hvis det er muligt, justere for de forskelle, som  

 vurderes at have væsentlig indflydelse på pris eller avance.
 Anvendelse af et interval af priser eller avancer eller af data for  

 flere år kan være en god metode til at reducere usikkerheden, ikke mindst  

 når man søger at finde armslængdepriser ud fra tilnærmelsesvist  

 sammenlignelige transaktioner.
4.5.1 Sammenlignelighedsfaktorer Ifølge OECD skal alle væsentlige faktorer, som har betydning for pris-  

 eller værdiansættelsen af en vare eller ydelse i en kontrolleret  

 transaktion, undersøges og vurderes.
Som minimum nævner OECD følgende fem  

 forhold, som bør undersøges og vurderes som led i at gennemføre en  

 sammenlignelighedsanalyse:
 Disse forhold er behandlet i afsnittene 4.1 - 4.4.
OECD's prisfastsættelsesmetoder fastsætter armslængdepriser ved enten  

 at finde prisen på sammenlignelige varer eller ydelser, som overdrages  

 under tilsvarende omstændigheder, eller via avancen på sammenlignelige  

 transaktioner, dvs. transaktioner med tilsvarende funktioner og risici  

 m.v.
Selve produktegenskaberne og de funktioner og risici, som indgår i  

 transaktionerne, er de primære sammenlignelighedsfaktorer.
Kan man ikke  

 tilvejebringe den fornødne sammenlignelighed i relation til de primære  

 sammenlignelighedsfaktorer, bør en anden metode som oftest vælges.
Udover  

 de primære sammenlignelighedsfaktorer er det naturligvis også vigtigt for  

 den dokumentationspligtige virksomhed at se på andre faktorer, som har  

 betydning for prisen, såsom de økonomiske omstændigheder ved  

 transaktionen, markedsforhold, de fulgte erhvervsmæssige strategier m.v.,  

 jf. ovenfor, når der foretages en vurdering af, om der foreligger  

 tilstrækkelig sammenlignelighed.
Nedenfor beskrives de primære sammenlignelighedsfaktorer, som anvendes  

 ved OECD's fem prisfastsættelsesmetoder.
Selve metoderne beskrives nærmere  

 i afsnit 5, og i bilag 3 er en oversigt over metoderne og de primære  

 sammenlignelighedsfaktorer.
4.5.1.1 Den fri markedsprismetode I den fri markedsprismetode fastsættes armslængdeprisen for en vare  

 eller ydelse ved at finde prisen på en tilsvarende vare eller ydelse, som  

 overdrages mellem uafhængige parter på tilsvarende vilkår - enten  

 virksomhedens egne overdragelser til uafhængige parter (intern CUP) eller  

 overdragelser mellem to andre uafhængige parter (ekstern CUP). Se afsnit  

 5.1 for en mere detaljeret gennemgang af den fri markedsprismetode.
Primær sammenligningsfaktor er her selve de varer eller ydelser, som  

 overdrages, og denne metode fordrer derfor, at der foreligger en god  

 beskrivelse af disse varer eller ydelsers egenskaber.
Herunder hører også  

 en beskrivelse af hvilke betingelser, som gælder for overdragelse m.h.t.  

 levering og andet.
Det vigtigste er naturligvis at fokusere på de  

 egenskaber ved produkterne m.v., som må antages at have betydning for  

 potentielle kunder.
Beskrivelserne af produkterne m.v. er bl.a. behandlet  

 i afsnit 4.2 om de kontrollerede transaktioner og afsnit 4.3 om funktions-  

 og risikoanalysen, men også beskrivelsen af markedsforhold og  

 salgsstrategier m.v., som beskrevet i afsnit 4.1 og 4.2, bør naturligvis  

 drages ind i vurderingen af sammenlignelighed, ved anvendelse af  

 metoden.
4.5.1.2 Videresalgsprismetoden Videresalgsprismetoden bruges typisk til at finde armslængdeprisen for  

 varer, som overdrages fra f.eks. en produktionsvirksomhed til en forbundet  

 salgsvirksomhed.
Der tages udgangspunkt i den pris, hvortil varen  

 videresælges fra salgsvirksomheden til en uafhængig part (markedsprisen),  

 og fra denne videresalgpris fratrækkes en passende bruttoavanceprocent til  

 salgsvirksomheden.
Herved findes den armslængdepris, salgsvirksomheden bør  

 betale til produktionsvirksomheden.
Læs mere om videresalgsprismetoden i  

 afsnit 5.2.
Størrelsen på bruttoavanceprocenten afhænger især af, hvilke funktioner  

 salgsvirksomheden udfører, og hvilke risici virksomheden påtager sig, og  

 denne avance bestemmes ud fra enten den fortjeneste, virksomheden opnår  

 ved et sammenligneligt videresalg af en vare, som virksomheden har købt af  

 en uafhængig part, eller den fortjeneste uafhængige distributører, som  

 udfører de samme funktioner og har påtaget sig de samme risici, opnår.
Det  

 er således ikke ved denne metode i første omgang en pris på en  

 transaktion, som skal findes, men en avance, og det er hermed  

 virksomhedens funktioner og risici, som er primær  

 sammenligningsfaktor.
Funktions- og risikoanalysen, som beskrevet i afsnit 4.3, er dermed  

 central for videresalgsprismetoden, men også andre faktorer vedrørende  

 markeder m.v., som er beskrevet i afsnit 4.1 og 4.2, vil være relevante,  

 når der skal ske en vurdering af et sammenligningsgrundlag.
Beskrivelsen  

 af selve transaktionsarterne i afsnit 4.2, bør også tages i betragtning,  

 idet det er lettere at finde sammenlignelige funktioner og risici ved  

 ensartede produkter.
4.5.1.3 Kostpris plus avancemetoden Kostpris plus avancemetoden beregner salgsprisen for virksomhedens  

 varer og tjenesteydelser som de direkte og indirekte  

 produktionsomkostninger tillagt et procenttillæg.
Dette tillæg skal svare  

 enten til, hvad virksomheden får i procenttillæg til omkostningerne ved  

 salg af produkter under tilsvarende omstændigheder til en uafhængig part,  

 eller til hvad en uafhængig virksomhed ville få i fortjeneste for at  

 udføre de samme funktioner og påtage sig de samme risici m.v.
Se afsnit  

 5.3 for en nærmere beskrivelse af kostpris plus avancemetoden.
I lighed med videresalgsmetoden er det for kostpris plus avancemetoden  

 en avance og ikke selve prisen, som fokuseres på, og primær  

 sammenlignelighedsfaktor er virksomhedens funktioner og risici, dvs. de  

 faktorer, som har en afgørende betydning for avancens størrelse.
En  

 ensartet opgørelse af produktionsomkostningerne er specielt vigtigt i  

 kostpris plus avancemetoden.
Andre faktorer vedrørende virksomheden og  

 markedet m.v., som beskrevet i afsnittene 4.1 - 4.3, vil også være  

 relevante ved en sammenligning.
4.5.1.4 Avancefordelingsmetoden Avancefordelingsmetoden tager udgangspunkt i de forbundne parters  

 samlede nettoavance på den kontrollerede transaktion.
Ud fra en  

 bidragsanalyse baseret på funktions- og risikoanalysen fordeles avancen  

 mellem parterne efter hvad en uafhængig part ville forvente at få i afkast  

 ved at udføre de samme funktioner med de samme risici og ved at indskyde  

 de samme materielle og immaterielle aktiver.
Se en nærmere beskrivelse af  

 metoden i afsnit 5.5.
Metoden forudsætter ikke en direkte sammenligning med uafhængige  

 transaktioner, og der er derfor ingen direkte sammenlignelighedsfaktor.  

 Eksterne data fra uafhængige parter bør imidlertid, hvor det er muligt,  

 anvendes til at finde værdien af de bidrag, parterne yder til de  

 kontrollerede transaktioner.
Parternes funktioner og risici samt andre  

 faktorer vil derfor også være relevant for denne metode, jf. afsnittene  

 4.1 - 4.4.
4.5.1.5 Transaktionsbestemte  

 nettoavancemetode Ved den transaktionsbestemte nettoavancemetode tages udgangspunkt i  

 nettoavancen for en part i en kontrolleret transaktion, typisk den mest  

 simple part.
Nettoavancen for den pågældende transaktion skal svare til  

 den nettoavance, som virksomheden får ved en tilsvarende transaktion med  

 en uafhængig part, eller til hvad nettoavancen ville være for en  

 transaktion mellem to andre uafhængige parter med samme funktioner og  

 risici.
Fremgangsmåden med den transaktionsbestemte nettoavancemetode  

 gennemgås nærmere i afsnit 5.4.
Primær sammenlignelighedsfaktor er også her virksomhedens funktioner og  

 risici, men metoden er, sammenlignet med ovennævnte metoder, ikke helt så  

 følsom overfor eventuelle forskelle i funktioner og risici, idet der  

 sammenlignes på nettoavanceniveau, hvor ovennævnte metoder anvender pris  

 eller bruttoavance.
De data, som er beskrevet i afsnit 4.1 - 4.3 om  

 virksomheden, omgivelserne, transaktionsarterne og parternes funktioner og  

 risici m.v., spiller også ved denne metode en vigtig rolle, når et  

 sammenligningsgrundlag skal findes og vurderes.
4.5.2 Søgning efter data fra sammenlignelige  

 transaktioner Når den dokumentationspligtige virksomhed har beskrevet sig selv og de  

 kontrollerede transaktioner, jf. afsnit 4.1 - 4.4, skal virksomheden som  

 det næste trin i 7-punktsplanen (jf. afsnit 1.2) på baggrund af disse  

 oplysninger søge efter data fra sammenlignelige transaktioner, som kan  

 danne grundlag for prisfastsættelsen af de kontrollerede  

 transaktioner.
4.5.2.1 Søgning efter sammenlignelige  

 produkter Første trin i søgningen efter data fra sammenlignelige transaktioner er  

 at undersøge, om det produkt (vare eller ydelse), som indgår i den  

 kontrollerede transaktion, sælges til både forbundne og til uafhængige  

 parter - om der med andre ord findes en intern CUP.
Ved en intern CUP vil  

 der typisk være tale om nøjagtig det samme produkt, men er der selv mindre  

 forskelle, skal det vurderes, om sammenligningsgrundlaget skal forkastes.  

 Det skal endvidere vurderes, om omstændighederne ved overdragelsen er de  

 samme, dvs. om produktet sælges på de samme vilkår og til de samme  

 markeder, og om det er muligt at opnå sammenlignelighed via justeringer  

 for disse eventuelle forskelle.
Se om justeringer i afsnit 4.5.3.1.
Den fri markedsprismetode indeholder også muligheden for at finde  

 prisen på en kontrolleret transaktion via prisen på samme eller  

 tilsvarende produkter som overdrages mellem to uafhængige parter.
Da det  

 ved den fri markedsprismetode er meget vigtigt, at der er stor lighed  

 mellem produkterne og omstændighederne ved overdragelsen, vil det primært  

 være i tilfælde, hvor der eksisterer et åbent marked eller en børs med  

 handel med ensartede produkter, at det er muligt at finde tilstrækkelig  

 sammenlignelighed, men der er naturligvis også den mulighed, at specifikke  

 uafhængige konkurrenters produkter kan være egnede som  

 sammenligningsgrundlag.
Det vil være muligt at justere for mindre  

 forskelle.
4.5.2.2 Søgning efter sammenlignelige funktioner  

 og risici Er det ikke muligt at finde sammenlignelige produkter, og dermed at  

 anvende den fri markedsprismetode, må den dokumentationspligtige  

 virksomhed i stedet anvende en af de andre prisfastsættelsesmetoder, og  

 disse baserer sig hovedsagelig på en sammenligning med transaktioner med  

 samme funktioner og risici.
Der vil være mulighed for at justere for  

 forskelle, jf. afsnit 4.5.3, men for at få et tilstrækkeligt godt  

 sammenligningsgrundlag må det tilstræbes, at der er en så høj  

 sammenlignelighed som muligt.
Det vil ofte være mest hensigtsmæssigt at tage udgangspunkt i den part  

 i en kontrolleret transaktion, som har færrest funktioner og risici, når  

 der skal søges efter sammenlignelige transaktioner.
Der kan eksempelvis  

 være tale om en produktion med funktioner og risici svarende til en  

 kontraktsproducent eller en distribution med begrænsede funktioner, risici  

 osv.
Jo færre funktioner og risici en part har, jo lettere vil det være at  

 finde - og herunder at vurdere - et anvendeligt sammenligningsgrundlag.  

 Tilsvarende gælder, at jo mindre komplekse de transaktioner er, som  

 anvendes som sammenligningsgrundlag, jo lettere er det at vurdere  

 sammenligneligheden af de relevante funktioner og risici.
Indledningsvist bør dog undersøges, om virksomheden kan anvende  

 eventuelle egne transaktioner med uafhængige parter som  

 sammenligningsgrundlag.
Hvis en producent eksempelvis på samme vilkår  

 producerer et andet produkt til en uafhængig part, eller hvis et  

 salgsselskab distribuerer andre produkter for en uafhængig part, vil det  

 være oplagt at bruge disse transaktioner som sammenligningsgrundlag.  

 Eventuelt med nødvendige justeringer, hvis der skulle forekomme forskelle  

 i funktioner og risici m.v.
Hvis virksomheden ikke selv har uafhængige transaktioner med  

 tilsvarende funktioner og risici m.v., som kan anvendes som  

 sammenligningsgrundlag, må der søges efter andre virksomheder med  

 tilsvarende funktioner og risici m.v.
Første skridt kan være at kikke på  

 de nærmeste konkurrenter, idet der hos disse vil være en vis ensartethed i  

 produkterne og dermed en større sandsynlighed for, at funktionerne m.v. er  

 sammenlignelige.
Har den pågældende konkurrent udover den sammenlignelige  

 transaktion flere andre aktiviteter, vil anvendelse af data fra denne  

 virksomhed dog kræve, at virksomhedens fællesomkostninger kan allokeres  

 rimeligt præcist efter en relevant fordelingsnøgle.
Hvis konkurrenterne imidlertid ikke er uafhængige, ikke er  

 sammenlignelige, har flere forskellige aktiviteter som ikke kan  

 segmenteres, eller det ikke er muligt at finde tilstrækkelige  

 (detaljerede) data, må en anden tilgangsvinkel benyttes.
Søgningen efter  

 mulige sammenlignelige virksomheder vil herefter kunne foretages på et  

 mere overordnet niveau, hvor der tages udgangspunkt i den  

 dokumentationspligtige virksomheds væsentlige karakteristika.
Disse kan  

 udledes af bl.a. funktionsanalysen, jf. afsnit 4.1 - 4.3.
En produktionsvirksomhed kan f.eks. være karakteriseret ved, at den  

 varetager hele produktionen af produktet, indkøb af råmaterialer,  

 forskning og udvikling, har ejerskab til immaterielle aktiver og bærer  

 alle de forretningsmæssige risici, herunder varelagerrisikoen.
Denne type  

 virksomhed betegnes - i mangel af et dækkende dansk begreb - som en  

 full-fledged produktionsvirksomhed.
Den mindst komplicerede type  

 produktionsvirksomhed er en såkaldt kontraktsproducent.
Denne udfører kun  

 selve produktionen af produktet, ejer ingen immaterielle aktiver og har en  

 begrænset forretningsmæssig risiko.
Den mest simple type  

 kontraktsproducent får endvidere leveret råvarer fra kontraktspartneren og  

 varetager dermed kun et begrænset indkøb af råvarer, denne type  

 kontraktsproducent ses oftest i lande med lave lønomkostninger m.v.
En almindelig salgsvirksomhed er typisk karakteriseret ved, at  

 virksomheden overtager ejendomsretten til de varer, der sælges videre,  

 forestår markedsføring i et vist omfang og bærer de forretningsmæssige  

 risici, der relaterer sig til ovennævnte transaktioner, dvs. varelager-,  

 kredit- og valutakursrisiko samt risikoen for markedsføringens succes  

 eller fiasko m.v.
Salgsvirksomheden kan i forhold til disse karakteristika  

 være mere eller mindre omfattende.
Såfremt salgsvirksomheden tillige ejer  

 retten til varemærket og har mere omfattende markedsføringsaktiviteter  

 og/eller udgifter til udvikling af produktet, betegnes virksomheden som en  

 full-fledged salgsvirksomhed.
Der kan modsat også være tale om en  

 begrænset salgsvirksomhed, som ikke tilfører produkterne nogen væsentlig  

 værdi, og hvor vareleverandøren eventuelt er forpligtet til at tage ikke  

 solgte varer retur til kostpris, således at salgsvirksomheden ikke bærer  

 varelagerrisikoen.
Funktioner m.v. i salgsvirksomheden kan endvidere blive  

 begrænset i et omfang, som får virksomheden til at være sammenlignelig med  

 et agentforhold.
En agent kan karakteriseres ved, at denne ikke overtager  

 ejendomsretten til produktet, ikke har udgifter til markedsføring, ingen  

 varelagerfunktion har og ikke ejer væsentlige immaterielle aktiver.  

 Agenten kompenseres typisk i form af en provision af salget.
Kan en virksomhed ikke karakteriseres som en produktions- eller en  

 salgsvirksomhed, er en tredje mulighed, at der kan være tale om en  

 serviceudbyder.
Serviceudbydere producerer og handler ikke med varer men  

 udbyder og udfører derimod ydelser, herunder rådgivning.
 Det er vanskeligt at opstille entydige afgrænsninger mellem de  

 forskellige typer virksomheder, hvorfor identifikation af de økonomisk  

 væsentligste funktioner m.v. er den mest afgørende faktor ved fastlæggelse  

 af virksomhedens karakteristika.
 Når den part i transaktionen med de mest simple funktioner og risici er  

 identificeret, fås med udgangspunkt i disse karakteristika og andre  

 oplysninger fra afsnittene 4.1 - 4.3 et fingerpeg om, hvilken type og  

 størrelse m.v. transaktioner, der skal søges efter som  

 sammenligningsgrundlag.
Da de traditionelle transaktionsbaserede metoder er mere præcise, bør  

 den dokumentationspligtige virksomhed først søge efter data vedrørende  

 sammenlignelige transaktioner, der kan anvendes til disse metoder, dvs.  

 data på bruttoavanceniveau.
Er det ikke muligt at finde tilstrækkeligt  

 detaljerede data, må en metode baseret på nettoavancer finde anvendelse.  

 Disse metoder har den fordel, at visse forskelle ikke har den samme  

 betydning som ved anvendelse af en af de traditionelle metoder, hvorfor  

 der ikke vil være helt det samme behov for sammenlignelighed og dermed  

 ikke så stort et behov for så detaljerede data.
Hvis den dokumentationspligtige virksomhed ikke i kredsen af  

 konkurrenter eller kendte virksomheder inden for branchen kan finde  

 virksomheder med tilstrækkeligt sammenlignelige transaktioner eller  

 tilstrækkelige data om sådanne transaktioner, må virksomheden på anden  

 måde søge efter det bedst mulige sammenligningsgrundlag, eventuelt i  

 beslægtede brancher.
En mulighed er at anvende databaser til søgningen.
Ved brug af - specielt udenlandske - databaser kan det tilrådes, at man  

 gør sig bekendt med, hvordan databaseudbyderen tilrettelægger datafangst  

 m.v.
Der kan f.eks. være forskelle i den måde, de enkelte regnskabsposter  

 præsenteres på, eksempelvis kan der forekomme forskellig behandling af,  

 hvornår der sker henholdsvis aktivering eller fradrag i  

 resultatopgørelsen.
Skatteyder bør således tilpasse enten egne data eller  

 de sammenlignelige data, så der opnås sammenlignelighed, jf. afsnit  

 4.4.
Ved søgning i databaser er resultaterne særdeles følsomme overfor de  

 valgte udsøgningskriterier, og søgningen bør derfor tilrettelægges  

 således, at der i første omgang anvendes få, men oplagte, kriterier.
Disse  

 kriterier vil ofte være branche- eller industrikoder, men det kan også,  

 afhængig af hvilken database der anvendes, være beskrivende nøgleord, som  

 det er muligt at sortere efter.
Det kan eksempelvis være velbegrundet som målekriterium at tage  

 udgangspunkt i omsætningens størrelse som indikator for en virksomheds  

 størrelse.
Muligheden for at vælge målekriterier afhænger dog af  

 detaljeringsgraden i databaserne.
En søgning kan resultere i et så stort antal virksomheder, at det kan  

 vise sig at være upraktisk at arbejde videre med.
Derfor må man forsøge at  

 indsnævre antallet af virksomheder ved hjælp af konkrete, relevante og  

 velbegrundede kriterier, indtil antallet af elementer har et rimeligt  

 omfang.
Når et rimeligt antal virksomheder er udsøgt, bør der indhentes al  

 tilgængelig regnskabs- og anden information om disse virksomheder med  

 henblik på at kunne teste sammenligneligheden bedst muligt.
Ved en sådan  

 nærmere granskning kan fremkomme oplysninger om sammenlignelige  

 virksomheder, som bevirker, at det er nødvendigt at udelukke de pågældende  

 virksomheder fra sammenligningsgrundlaget.
Det kan f.eks. dreje sig om,  

 at:
 Hvis en nærmere granskning af sammenligneligheden betyder, at alle  

 elementerne forkastes, må udsøgningen og fravalgene tilrettelægges på  

 anden vis, eller man kan forsøge at gøre dataene egnede som  

 sammenligningsgrundlag ved at justere.
 4.5.3 Justeringer, anvendelse af intervaller  

 m.v.
 Er det ikke umiddelbart muligt at finde tilstrækkeligt sammenlignelige  

 transaktioner, vil det kunne blive nødvendigt at foretage justeringer af  

 dataene fra de transaktioner, som er mest sammenlignelige.
Brug af interval er en metode til at reducere den usikkerhed, som  

 ligger i at anvende data fra transaktioner, om hvilke det er vanskeligt at  

 vurdere, om de er fuldt sammenlignelige.
Flere tilnærmelsesvist  

 sammenlignelige data kan således, hvis de opfattes som ligestillede, danne  

 et interval, indenfor hvilket armslængdepris eller avance skal findes.
 Data for flere år kan være med til at udjævne udsving som følge af  

 konjunkturer, produkternes livscyklus m.v. og dermed give et mindre  

 usikkert sammenligningsgrundlag.
Egentlige justeringer kan anvendes ved brug af alle OECD's metoder til  

 at fastsætte armslængdepriser.
Hvis data er tilgængelige, anbefales  

 anvendelse af interval og data fra flere år ved brug af den  

 transaktionsbestemte nettoavancemetode.
4.5.3.1 Justeringer Formålet med justeringer er at gøre ikke-sammenlignelige transaktioner  

 sammenlignelige ved at foretage reguleringer, som ophæver den økonomiske  

 effekt af den eller de forskelle, som findes mellem den kontrollerede  

 transaktion og den uafhængige transaktion.
Ved en sammenligning er det  

 ikke tilstrækkeligt kun at tage hensyn til de primære  

 sammenlignelighedsfaktorer, også andre faktorer kan være af betydning, når  

 det skal vurderes, om en transaktion kan anvendes som  

 sammenligningsgrundlag - og om der kan justeres for eventuelle forskelle.
En justering beregnes som den økonomiske effekt, den identificerede  

 forskel skønnes at have på det forhold, der undersøges.
Ved CUP-metoden  

 vil f.eks. forskelle i selve produktet eller forholdene i forbindelse med  

 salget således have betydning for prisen, medens avancen ved de øvrige  

 metoder påvirkes af forskelle i funktioner, risici og andre forhold, som  

 indgår i transaktionen.
Hvornår man med fordel kan justere sig frem til sammenlignelighed, må  

 afgøres konkret, men jo flere og jo mere omfattende justeringer, som er  

 nødvendige, jo mere usikkert bliver sammenligningsgrundlaget.
Grænsen er  

 således flydende mellem, om det bedste resultat opnås igennem justeringer  

 eller ved at vælge en anden - og måske mere unøjagtig -  

 prisfastsættelsesmetode.
Der bør redegøres for det trufne valg.
OECD's Transfer Pricing Guidelines indeholder ikke megen praktisk  

 vejledning i, hvordan justeringer generelt kan foretages.
Dette taler for,  

 at skatteydere foretager så enkle og klart gennemskuelige justeringer som  

 muligt samt redegør for behovet for justeringen, herunder at det justerede  

 resultat er mere retvisende end resultatet før justeringen.
Den skattepligtige bør altid foretage en beregning, der viser  

 konsekvensen af at anvende den justerede pris eller avance, som man har  

 fundet frem til, dvs. en slags rimelighedskontrol.
Medfører justeringerne  

 umiddelbart et urimeligt driftsresultat (ud fra en vurdering af hvilke  

 funktioner og risici, som kan henføres til de enkelte parter i  

 transaktionen), bør den skattepligtige benytte en anden metode pga. den  

 altid tilstedeværende usikkerhed ved at foretage justeringer.
Der opnås oftest størst sikkerhed i justeringer af funktioner og risici  

 m.v., når justeringerne kan beregnes på grundlag af tilgængelige data fra  

 egen virksomhed, dvs. i de tilfælde hvor den sammenlignelige virksomhed  

 har færre funktioner m.v. end skatteyders egen virksomhed.
Det er hermed  

 muligt at opgøre omkostningerne præcist eller foretage et mere  

 kvalificeret skøn over de omkostninger, der vedrører de identificerede  

 forskelle.
Justering vedrørende produkterEr der tale om, at der mellem en  

 kontrolleret og en uafhængig transaktion er forskelle i selve den vare  

 eller den ydelse, som overdrages, vil det være ganske vanskeligt at  

 beregne værdien af disse forskelle.
En sælger af en vare eller ydelse vil  

 naturligt forsøge at skabe præferencer for den pågældende vare eller  

 ydelse, og betydningen af en ændring af selve varen eller ydelsen vil  

 derfor vanskeligt kunne beregnes med fornøden sikkerhed.
 Justering som følge af forskel i funktioner I afsnit 4.3.1 om  

 funktions- og risikoanalysen er givet eksempler på de funktioner, som  

 typisk udføres i forbindelse med en transaktion.
 Når der foretages justeringer af funktioner, skal justeringen  

 principielt dække de ekstra omkostninger, der er forbundet med at udføre  

 de pågældende funktioner, og desuden vil der typisk skulle beregnes en  

 markedsmæssig avance forbundet med de ekstra funktioner.
Eksempel 1Et salgsselskab er registreret i USA og indkøber  

 udelukkende varer hos moderselskabet i Danmark.
Datterselskabet forventer  

 en afsætning på 5 mio. stk. af moderselskabets varer, og de pågældende  

 varer sælges til uafhængige kunder for $ 3 pr. stk.
Datterselskabet  

 forventer dermed at opnå en omsætning på i alt $ 15 mio.
Datterselskabets kapacitetsomkostninger forventes at beløbe sig til $ 7  

 mio., hvoraf de $ 2 mio. er henførbare til yderligere funktioner i dette  

 selskab i forhold til det salgsselskab, der er udvalgt som egnet  

 sammenligningsgrundlag.
Den avance, som datterselskabet bør tjene på de  

 yderligere funktioner, skal fastsættes, men det har ikke været muligt at  

 finde en markedsmæssig avance på de pågældende funktioner.
I det valgte sammenligningsgrundlag udgør omsætningen $ 12,5 mio. og  

 bruttoavancen 50 pct. heraf, dvs. $ 6,25 mio.
Kapacitetsomkostningerne  

 udgør $ 5 mio., og forholdet mellem bruttoavancen og  

 kapacitetsomkostningerne (Berry Ratio) kan således beregnes til faktor  

 1,25. Denne relation mellem bruttoavance og kapacitetsomkostninger  

 anvendes i eksemplet som estimat ved beregning af den yderligere avance  

 for de ekstra funktioner.
 Justeringen for datterselskabets yderligere kapacitetsomkostninger  

 beregnes således som kapacitetsomkostningerne på $ 2 mio. x den uafhængige  

 Berry Ratio på 1,25 = $ 2,5 mio.
Om anvendelse af forholdet mellem bruttoavance og  

 kapacitetsomkostninger (Berry Ratio) som middel til at estimere avancen på  

 yderligere funktioner skal bemærkes, at fremgangsmåden må anvendes med  

 stor forsigtighed.
Ved denne fremgangsmåde beregnes i princippet en  

 gennemsnitsavance for en transaktions samlede kapacitetsomkostninger,  

 hvilket betyder, at der ikke tages hensyn til, at der på markedsmæssige  

 vilkår kan være forskel på den avance, der er forbundet med en given  

 funktion, i forhold til avancen forbundet med en anden funktion.
Hvis eksempelvis videresalgsprismetoden søges anvendt, skal  

 vareforbruget - dvs. armslængde købsprisen for varerne fra moderselskabet  

 - beregnes ud fra en markedsmæssig bruttoavanceprocent.
Først beregnes den  

 bruttoavance, der ville være armslængde, hvis der ikke var forskel i  

 funktionerne.
Denne bruttoavance udgør datterselskabets forventede  

 omsætning på $ 15 mio. ganget med den markedsmæssige bruttoavanceprocent  

 på 50, dvs. $ 7,5 mio.
Hertil tillægges de $ 2,5 mio., som  

 datterselskabets bruttoavance skal være højere end den avance, som  

 beregnes ved hjælp af sammenligningsgrundlagets bruttoavanceprocent, for  

 at kompensere for de yderligere funktioner.
 Datterselskabets samlede bruttoavance bliver således $ 10 mio. ($ 7,5  

 mio. + $ 2,5 mio.), det samlede vareforbrug bliver herefter $ 5 mio.  

 (omsætning $ 15 mio. - bruttoavance $ 10 mio.), og afregningsprisen  

 overfor moderselskabet for varerne bliver pr. stk. $ 1 ($ 5 mio./5 mio.  

 stk.).
 Systematikken ved anvendelsen af Berry Ratio og videresalgsprismetoden  

 er af hensyn til overskueligheden gengivet i nedenstående figur.
Forventet omsætning ($ 3 mio. x forventet afsætning 5 mio.  

 stk.) $ 15 mio.
Budgetterede kapacitetsomkostninger henførbare til yderligere  

 funktioner $ 2 mio.
 $ 7,5 mio.
 $ 2,5 mio.
Justeret bruttoavance ($ 7,5 mio. + $ 2,5 mio.) $ 10 mio.
Budgetteret vareforbrug ($ 15 mio. - $ 10 mio.) $ 5 mio.
 Vareforbrug pr. stk. ved afsætning 5 mio. stk. = intern  

 afregningspris pr. stk.
$ 1 Figur 2: Justering for forskelle i funktioner ved anvendelse af  

 videresalgsprismetoden Beregnes herefter datterselskabets bruttoavanceprocent bliver  

 resultatet 66,7 pct. ($ 10 mio./$ 15 mio. x 100). Det må på baggrund heraf  

 vurderes, om den beregnede afregningspris giver et realistisk resultat i  

 henholdsvis moder- og datterselskabet, dvs. om datterselskabet kompenseres  

 rimeligt for at udføre de pågældende funktioner.
Er dette ikke tilfældet,  

 må den indbyggede usikkerhed, der ligger i justeringen, føre til, at der  

 sker en yderligere analyse af sammenlignelighed, eventuelt vil det være  

 nødvendigt at benytte en anden metode.
Eksempel 2Der er her tale om en dansk distributør, som har  

 begrænsede funktioner og risici, og som videresælger medicin til håndkøb,  

 der er indkøbt hos det udenlandske moderselskab.
Distributørens salgspris  

 til uafhængige aftagere er 160 kr. pr. stk., der forventes et salg på  

 800.000 enheder, og den samlede omsætning forventes således at blive på  

 128 mio. kr.
I forhold til den mest sammenlignelige uafhængige virksomhed, som har  

 kunnet findes, er den eneste væsentlige forskel i funktioner og risici, at  

 varerne ikke er pakket m.v. på forhånd, således at distributøren har  

 udgifter til pakning, emballage og påsættelse af etiketter, som  

 sammenligningsgrundlaget ikke har.
Disse funktioner forventes at kræve  

 yderligere kapacitetsomkostninger på 1 mio. kr. om året samt variable  

 omkostninger på indkøb af etiketter m.v. fra uafhængig leverandør til 5  

 kr. pr. enhed.
Desuden har distributøren netop investeret 8 mio. kr. i et  

 avanceret pakkeanlæg, og til betaling og forrentning heraf (amortisering)  

 afsættes i eksemplet 25 pct. de første fem år.
 Amortiseringen af den yderligere investering i pakkemaskinen på 8 mio.  

 kr. beløber sig dermed til 2 mio. kr. pr. år, og ved en forventet årlig  

 afsætning på 800.000 stk. bliver omkostningen pr. stk. 2,50 kr.
 I sammenligningsgrundlaget er bruttoavanceprocenten 45, og en  

 undersøgelse af forholdet mellem bruttoavance og kapacitetsomkostninger  

 viser, at kapacitetsomkostninger dækkes med 130 pct. (Berry Ratio 1,30).
Som i eksempel 1 anvendes Berry Ratio for sammenligningsgrundlaget til  

 at beregne distributørens kompensation forbundet med pakning og  

 emballering.
Kompensationen kan herefter beregnes til 1,3 mio. kr.  

 (kapacitetsomkostninger 1 mio. kr. plus avance ved markedsmæssig Berry  

 Ratio 1,30), og omkostningerne pr. stk. ved forventet årlig afsætning  

 800.000 stk. bliver herefter 1,63 kr.
 Den samlede justering udgør således de yderligere variable omkostninger  

 på 5 kr. pr. stk., yderligere funktioner samt tilhørende avance på 1,63  

 kr. pr. stk. samt en yderligere kapitalbinding (investeringer) på 2,50 kr.  

 pr. stk., dvs. i alt 9,13 kr. pr. stk.
 Anvendes videresalgsprismetoden, kan justeringerne for distributøren  

 skematisk opstilles således:
 Salgspris (pris til uafhængige) pr. stk.
 160,00 kr.
Vareforbrug uden justeringer (salgspris minus markedsmæssig  

 bruttoavance 45 pct.) 88,00 kr.
 72,00 kr.
 4,13 kr.
Justeret bruttoavance pr. stk. (72 kr. + 4,13 kr.) 76,13 kr.
Justeret bruttoavanceprocent: (76,13 kr./160 kr. x 100) 47,58 pct.
Justeret samlet vareforbrug pr. stk. (160 kr. - 76,13 kr.) 83,87 kr.
Koncerneksternt vareforbrug (etiketter) 5,00 kr.
Koncerninternt vareforbrug (intern afregningspris) pr. stk.  

(83,87 kr. - 5,00 kr.) 78,87 kr.
Figur 3: Justering for forskelle i funktioner ved anvendelse af  

 videresalgsprismetoden I modsætning til eksempel 1 udgør det justerede vareforbrug i dette  

 eksempel ikke armslængde købsprisen for varerne fra moderselskabet, idet  

 der i dette eksempel også indgår et vareforbrug, som er indkøbt eksternt,  

 nemlig etiketterne.
Dette koncerneksterne vareforbrug skal fratrækkes det  

 justerede vareforbrug for at finde det koncerninterne vareforbrug og  

 dermed prisen på den kontrollerede transaktion.
Beregningen af det koncerninterne vareforbrug kan også tage  

 udgangspunkt i det beregnede vareforbrug før justeringer.
Dette  

 vareforbrug udgør 88 kr. pr. stk., og beløbet kompenseres for de  

 yderligere omkostninger på 9,13 kr. pr. stk.
Herefter nås en armslængde  

 afregningspris på 78,87 kr. pr. stk.
 Det budgetterede regnskab (uddrag) for distributøren ser efter  

 justeringen således ud (tusinde kr.):
128.000 63.096 4.000 67.096 60.904 Justering - eller rettere forhøjelse - af distributørens bruttoavance  

 for at kompensere for yderligere funktioner og yderligere variable  

 omkostninger betyder, at bruttoavancen kan beregnes til 60.904 kr. eller  

 47,58 pct.
Afregningspriserne reguleres i takt med ændringer i interne eller  

 eksterne forhold, der har betydning for prisfastsættelsen.
Justeringens  

 størrelse og tidsmæssige udstrækning må vurderes i lyset af, at begge  

 parter i transaktionen skal opfattes som separate enheder og hver for sig  

 overvejer og træffer de økonomisk set mest fordelagtige beslutninger.
Set  

 fra distributørens side vil der i dette eksempel være særlig fokus på  

 risikoen for, at investeringen i pakkeanlægget ikke bliver tilbagebetalt  

 og forrentet.
Afhængig af de indkøbte maskiners alternative  

 anvendelsesmuligheder, markedsforhold m.v. kan det betyde, at der må  

 indregnes en formodning for, at der ved forhandling mellem uafhængige  

 parter ville være indgået aftale om et rimeligt opsigelsesvarsel og/eller  

 eventuel kompensation i tilfælde af opsigelse af samarbejdet.
Set fra  

 moderselskabets side vil man naturligvis være interesseret i at begrænse  

 udgiften og overvejer derfor billigere alternativer, herunder muligheden  

 for at pakke selv eller eventuelt købe maskinerne og udlåne dem til  

 distributøren.
 En løsning til at beregne den del af justeringen i eksemplet ovenfor,  

 der vedrører amortisering af de anvendte aktiver, kunne også være, at  

 distributøren kompenseres med et beløb svarende til, hvad det ville koste  

 at lease det pågældende udstyr på markedsmæssige vilkår.
 Som i forrige eksempel må det vurderes, om justeringerne medfører et  

 urimeligt resultat, og i så fald kan det betyde, at der må arbejdes  

 yderligere med sammenlignelighedsanalysen og eventuelt vælges en anden  

 metode til at beregne afregningsprisen til moderselskabet.
Justering som følge af forskel i risiciEr der væsentlige  

 forskelle i de risici, som tages i forbindelse med hhv. den kontrollerede  

 og den uafhængige transaktion, skal der ske justeringer herfor, for at den  

 uafhængige transaktion kan anses som sammenlignelig.
Eksempler på risici  

 er beskrevet i afsnit 4.3.2 om funktions- og risikoanalysen.
 Eksempel - ukuransOmkostningen forbundet med, at varer bliver  

 ukurante, kan være en væsentlig post, som der må tages højde for ved  

 sammenligning mellem to transaktioner.
Moderselskabet M udvikler og producerer produktet P, der er et  

 langvarigt forbrugsgode.
Produktet eksporteres til en række  

 datterselskaber, herunder D som varetager almindelige salgsfunktioner i  

 forbindelse med videresalget af P til uafhængige kunder.
I tilfælde af, at  

 produkterne bliver ukurante, kan D ikke returnere varerne til M men må  

 selv bære risikoen for ukurans.
De uafhængige salgsselskaber med sammenlignelige transaktioner bærer  

 dog i modsætning til D ikke risikoen for ukurans, men kan derimod  

 returnere varerne til leverandørerne.
Dette samhandelsmønster er typisk  

 indenfor den pågældende branche.
På grundlag af en analyse af historiske data er det konstateret, at der  

 ca. hvert 3. år kommer nye modeller på markedet, der gør det umuligt eller  

 økonomisk ufordelagtigt at sælge de gamle produkter.
Ukurante varer bliver  

 derfor oftest kasseret.
Den økonomiske effekt af risikoen for ukurans kan i dette tilfælde  

 estimeres ved hjælp af data om kassationsgrader m.v.
På grundlag af  

 kassationsgraden kan der beregnes et skøn over, hvilket tillæg D´s avance  

 skal forhøjes med for at dække omkostningen ved de kasserede varer og  

 dermed ligestille datterselskabet med sammenligningsgrundlaget, der ikke  

 har denne risiko.
Eksempel - valutakursrisikoDe risici, som opstår i forbindelse  

 med forskellige valutaer i henholdsvis salgs- og købslandet, kan afdækkes  

 med valutaterminskontrakter som finansielt instrument.
Terminskursen, der  

 indirekte udtrykker prisen for at afdække risikoen, kan findes på banker  

 og sparekassers terminskurslister.
Terminskursen er bestemt af  

 rentespændet mellem de involverede valutaer, den afspejler derfor meget  

 præcist armslængdeprisen for valutakursrisikoen og kan anvendes til at  

 justere for forskelle i ellers sammenlignelige transaktioners  

 valutakursrisiko.
 Andre sammenlignelighedsfaktorerVed en sammenligning er det  

 ikke tilstrækkeligt kun at tage hensyn til de primære  

 sammenlignelighedsfaktorer, også andre faktorer kan være af betydning, når  

 det skal vurderes, om en transaktion kan anvendes som  

 sammenligningsgrundlag - og om der kan justeres for eventuelle forskelle.
 LeveringsbetingelserJusteringer ved forskelle i  

 leveringsbetingelser kan ske ved, at man beregner, hvad de konkrete  

 forskelle ville koste - f.eks. fragt og forsikring.
MarkedsforskelleEr der forskel på det marked, en sammenlignelig  

 vare eller ydelse handles på, eller en virksomhed med sammenlignelige  

 transaktioner opererer på, er det i praksis særdeles vanskeligt at  

 foretage justeringer, som kan kompensere for de økonomiske konsekvenser  

 heraf.
Dette betyder dog ikke, at muligheden skal udelukkes.
Især hvis der er tale om geografisk adskilte markeder, vil det oftest  

 være udgangspunktet, at den geografisk adskillelse har væsentlig betydning  

 for en pris eller en avance, jf. afsnit 4.1. En virksomhed, som sælger en  

 vare til flere forskellige geografiske markeder, kunne eksempelvis ønske  

 at benytte prisen på et salg til en uafhængig part på ét geografisk marked  

 til at bestemme prisen på et tilsvarende salg til en forbunden part på et  

 andet geografisk marked, dvs. en intern CUP.
I et sådant tilfælde bør  

 virksomheden anvende en supplerende metode som et sandsynlighedstjek af  

 det endelige resultat, for at sikre - eller sandsynliggøre - at  

 markedsforskellen ikke har en indvirkning på prisen, som der ikke er taget  

 højde for.
Såfremt der er forskel mellem resultaterne ved brug af den  

 interne sammenlignelige transaktion, hvor den konstaterede markedsforskel  

 alene fra et teoretisk udgangspunkt kan kritiseres, og det resultat der er  

 nået frem til ved brug af en mindre kritisabel metode, vil brugen af den  

 interne sammenlignelige transaktion under de givne forudsætninger  

 vanskeligt kunne forsvares.
ArbejdskapitalEn virksomheds arbejdskapital er afledt af  

 likviditetsstrømme fra driften.
Hermed menes pengebinding i varedebitorer  

 og andre driftsafledte omsætningsaktiver samt finansieringskilder i form  

 af varekreditter og anden kortfristet gæld, der direkte kan henføres til  

 finansiering af driften.
Der er en almindelig og anerkendt antagelse, at  

 en virksomhed, som eksempelvis har en høj pengebinding i tilgodehavender  

 på grund af en generel længere kredittid til kunderne, ikke stiller denne  

 kredit til kundernes rådighed uden betaling herfor.
Virksomheden vil  

 derfor indregne kompensation herfor i sine salgspriser.
På tilsvarende vis  

 er der en formodning for, at en leverandør af varer til et salgsselskab  

 vil være parat til at nedsætte sine priser, såfremt salgsselskabet er  

 parat til at påtage sig pengebinding og dermed finansiering af  

 varelageret.
Hvorvidt en virksomhed således opererer med kort eller lang  

 betalingstid vedrørende kreditorer eller debitorer, og om  

 lagerbeholdningen samt omsætningshastigheden herpå er stor eller lille,  

 antages at være indregnet i salgspriserne og dermed virksomhedens brutto-  

 eller nettoavancer.
Derfor kan det være nødvendigt at justere herfor, før  

 man kan sammenligne transaktioner med forskellige kredittider m.v.
Arbejdskapital - varedebitorerEn skatteyder, hvis kunder  

 eksempelvis betaler straks mod en kontantrabat, vil opnå lavere priser for  

 sine produkter, omsætningen vil dermed blive lavere, og skatteyderen vil  

 følgelig opnå en lavere avance end en ellers sammenlignelig virksomhed,  

 som giver en længere kredittid og således modtager en højere betaling for  

 sine produkter på et senere tidspunkt.
Skatteyderen, som yder  

 kontantrabatter, vil til gengæld have en relativt lavere pengebinding i  

 tilgodehavender fra salg, hvilket er ensbetydende med en bedre likviditet,  

 hvilket afspejles i virksomhedens nettorenter.
Ovenstående forudsætter  

 dog, at rabatterne ikke konkret bliver bogført som finansielle poster men  

 derimod er modregnet i omsætningen.
Ved væsentlige forskelle i  

 pengebinding mellem en kontrolleret og en uafhængig transaktion bør der  

 foretages justeringer herfor.
Nedenfor vises et eksempel på en justering for den relative forskel i  

 pengebinding i varedebitorer.
Den sammenlignelige transaktion reguleres  

 til samme niveau som niveauet i den kontrollerede transaktion.
Ved en  

 sådan justering af den relative forskel i pengebinding skal pengebindingen  

 sættes i forhold til en faktor, som er relevant for den pågældende  

 virksomhed.
For en salgsvirksomhed kan denne faktor typisk være  

 omsætningen.
Det er imidlertid vigtigt, at den faktor, som anvendes, er på  

 markedsvilkår.
For f.eks. et salgsselskab, som indkøber varer fra et  

 koncernselskab, kan vareforbruget ikke anvendes som faktor, idet  

 vareforbruget netop er den størrelse, som skal prisfastsættes.
 Justeringen kan illustreres således (numrene i tekstafsnittet er  

 linienumrene):
Linie Tekst Kontrolleret transaktion (X) Sammenlignelig transaktion (Y) 1 Omsætning 120.000 kr.
2 Varedebitorer 24.000 kr.
3 Relativ pengebinding (2 x 100/1) 10 pct.
 20 pct.
4 Relativ forskel (X3 - Y3) - 10 pct.
5 Beregnet relativ forskel (Y1 x Y4) -12.000 kr.
6 Beregnet renteomkostning, f.eks. 5 pct. (Y5 x 5 pct.) - 600 kr.
7 Justeret varesalg (Y1 + Y6) 119.400 kr.
Figur 4: Justering for forskel i relativ pengebinding i  

 varedebitorer Den relative pengebinding for X estimeres enten på baggrund af  

 historiske data eller som følge af budgetterede tal.
Det forudsættes, at  

 regnskabsposten varedebitorer er repræsentativ for perioden.
Pris eller avance for den sammenlignelige transaktion reduceres i  

 eksemplet med den beregnede renteomkostning for at kompensere for den - i  

 dette tilfælde - relativt højere pengebinding.
Den beregnede relative  

 forskel bliver 10 pct. af omsætningen eller kr. 12.000, jf. opstillingen.  

 Udgør markedsrenten 5 pct., bliver den beregnede renteomkostning kr. 600.  

 Den justerede omsætning, og dermed avancen for den sammenlignelige  

 transaktion, bliver herefter kr. 600 mindre.
Såfremt nettoavanceprocenten for den sammenlignelige transaktion, ved  

 brug af den transaktionsbestemte nettoavancemetode, i ovenstående eksempel  

 udgør 6 pct. før justeringen, og vareforbruget og kapacitetsomkostningerne  

 tilsammen udgør 112.800 kr., vil en justeret nettoavance være 119.400 -  

 112.800 = 6.600 kr.
En justeret nettoavanceprocent vil kunne beregnes til  

 6.600/119.400 x 100 = 5,53 pct.
Se bilag 4 om udregning af nøgletal i den  

 transaktionsbestemte nettoavancemetode.
Arbejdskapital - varekreditorerVed justering af forskelle i  

 kredittider hos leverandører er det de samme principper, som er nævnt i  

 ovennævnte eksempel, der ligger til grund for justeringen.
Betaler en  

 skatteyder således altid sine kreditorer kontant og herved indkasserer en  

 kontantrabat, vil vareforbruget for denne virksomhed blive mindre - og  

 avancen højere - end for en tilsvarende virksomhed, som udnytter den fulde  

 kredittid men betaler den fulde pris for varerne.
Som med varedebitorer er  

 ovenstående dog under forudsætning af, at rabatterne bogføres over  

 vareforbruget og ikke som en særskilt finansiel post.
Forskellen i  

 kredittider vil også her afspejles i virksomhedens nettorenter.
Såfremt eksempelvis den kontrollerede transaktion har relativt større  

 varegæld i forhold til sammenligningsgrundlaget, må pris eller avance for  

 den sammenlignelige transaktion nedsættes for at kunne anvendes til  

 prisfastsættelse af de kontrollerede transaktioner.
Nedsættelsen skal  

 kompensere for den sammenlignelige transaktions besparelse på  

 vareforbruget, som skyldes den lavere kostpris ved hurtigere betaling af  

 kreditorerne.
Arbejdskapital - varelagerKravet til en virksomheds  

 lagerstørrelse kan påvirke omsætningen eller vareforbruget (og dermed  

 avancen), og det kan således før en sammenligning være nødvendigt at  

 justere for de rentemæssige konsekvenser af at binde virksomhedens kapital  

 i lageret.
Dette hænger sammen med formodningen om, at en uafhængig  

 producent vil indregne en kompensation for den yderligere pengebinding i  

 sine salgspriser, og en uafhængig salgsvirksomhed vil kræve nedslag i  

 indkøbspriserne fra sine leverandører.
 Også her kan der reguleres for den relative forskel i pengebindinger,  

 jf. eksemplet vedrørende varedebitorer.
I et eksempel, hvor et salgsselskab (X) har en relativ lavere  

 pengebinding i varelageret end det sammenligningsgrundlag (Y), der søges  

 anvendt, skal pris eller avance i Y eventuelt nedsættes i overensstemmelse  

 med den højere pengebinding, for at kunne anvendes til prisfastsættelse af  

 de kontrollerede transaktioner i X.
Bruttoavance og nettoavance i Y bør  

 således uden justering være højere end i X, hvor der ikke er en  

 tilsvarende pengebinding.
Taleksemplet herunder illustrerer beregningen.
I eksemplet er den  

 relative pengebinding i varelager i forhold til omsætningen henholdsvis 10  

 pct. og 20 pct. i X og Y.
Omsætningen er valgt som den konkret mest  

 relevante faktor at sætte pengebindingen i forhold til, jf. afsnittet om  

 varedebitorer.
Numrene i tekstafsnittet er linienumrene.
Linie Tekst 1 Skønnet varelager X/skønnet omsætning X 10 pct.
2 Varelager Y/omsætning Y 20 pct.
3 Relative procentvis forskel (1 - 2) - 10 pct.
4 Omsætning Y 200 mio.
5 Beregnet forskel (3 x 4) -20 mio.
6 Markedsrente, eksempelvis 5 pct.
7 Beregnet justering Y (5 x 6) - 1 mio.
Figur 5: Justering for forskel i relativ pengebinding i  

 varelager I Y udgør omsætningen 200 mio. kr., den ujusterede bruttoavanceprocent  

 er eksempelvis 40 pct., og bruttoavancen udgør dermed 80 mio. kr.
Da  

 bruttoavancen reguleres med 1 mio. kroner, er bruttoavancen følgelig 79  

 mio. kr., og den justerede bruttoavanceprocent kan beregnes som 79/200 x  

 100 = 39,50 pct.
 Bemærk at justeringen i dette tilfælde ikke påvirker omsætningen, men  

 derimod vareforbruget, i modsætning til ovennævnte eksempel vedrørende  

 varedebitorer.
 Konsekvensen af, at den relative pengebinding i  

 sammenligningsgrundlaget er 10 pct. højere, er således under de givne  

 forudsætninger, at bruttoavanceprocenten i den sammenlignelige transaktion  

 skal nedsættes med et halvt procentpoint for at kunne anvendes som  

 grundlag for prisfastsættelse i salgsselskabet med anvendelse af  

 videresalgsprismetoden.
4.5.3.2 Brug af interval (range) Er det ikke muligt at finde, eller at justere sig frem til, en enkelt  

 sammenlignelig transaktion, er et alternativ i stedet at finde en gruppe  

 af ligestillede tilnærmelsesvist sammenlignelige transaktioner og herefter  

 finde armslængdeprisen eller -avancen indenfor det interval, som denne  

 gruppe udgør.
Der kan være tilfælde, hvor der ved anvendelsen af den mest rimelige  

 metode (eller metoder) nås frem til en række priser eller avancer, der  

 alle er relativt lige pålidelige.
Forskelle mellem de enkelte beløb kan  

 skyldes, at armslængdeprincippet kun er et kvalificeret skøn over de  

 vilkår, som ville være aftalt mellem uafhængige parter.
Det er også  

 muligt, at de forskelle i beløbene, der ligger indenfor intervallet, er en  

 følge af, at uafhængige parter, som er beskæftiget med tilsvarende  

 transaktioner, under tilsvarende omstændigheder ikke fastsætter eksakt  

 samme pris for transaktionen.
Hvis der anvendes flere metoder for at finde en armslængdepris eller  

 -avance, eventuelt fordi ingen af metoderne umiddelbart er fuldt  

 velegnede, kan hver af metoderne frembringe et resultat eller en række  

 resultater, der er forskellige på grund af forskellene mellem metoderne og  

 i de data, der er relevante for anvendelsen af de pågældende metoder.
Ikke  

 desto mindre kan det interval, som den enkelte metode afdækker, måske  

 bruges til at finde et endeligt acceptabelt interval, f.eks. når de  

 intervaller, som metoderne dækker, overlapper hinanden.
Hvis intervallerne ikke overlapper hinanden, bør der ske en fornyet  

 overvejelse af anvendeligheden af de pågældende metoder.
En større  

 afvigelse kan endvidere indikere, at de data, der er anvendt til at  

 fastsætte nogle af beløbene, ikke er så pålidelige som de data, der blev  

 brugt til at fastslå andre af beløbene, eller at afvigelsen måske skyldes,  

 at der er behov for en justering af visse forskelle, som endnu ikke er  

 identificerede.
I sådanne tilfælde kan yderligere analyser af data fra  

 disse transaktioner være nødvendige for at kunne vurdere, om de er egnede  

 til at indgå i beregningen.
Fremkommer således forskellige intervaller ved  

 brug fra flere metoder, må der ske en vurdering af de anvendte metoders  

 relative pålidelighed samt kvaliteten af de data, der er anvendt.
Hvis der søges efter virksomheder med sammenlignelige transaktioner i  

 databaser, typisk ved anvendelsen af den transaktionsbestemte  

 nettoavancemetode, kan det være svært at finde tilstrækkeligt detaljerede  

 oplysninger til at kunne bedømme, om transaktionerne er fuldt ud  

 sammenlignelige.
I sådanne situationer vil det være formålstjenligt at  

 finde de mest sammenlignelige virksomheder, og indenfor et interval af  

 disse virksomheders nettoavancer finde en passende armslængdeavance for  

 den kontrollerede transaktion.
Brug af interval ved anvendelse af den  

 transaktionsbestemte nettoavancemetode er endvidere anbefalet af OECD,  

 fordi denne metode sammenligner på netto- og ikke bruttoavanceniveau og  

 dermed har en større usikkerhed, herunder usikkerhed i forhold til den  

 enkelte virksomheds effektivitet.
Når en virksomhed har fundet et interval af ligestillede priser eller  

 avancer, som bygger på så sammenlignelige data som muligt, gælder, at alle  

 punkter indenfor dette interval principielt repræsenterer en  

 armslængdepris eller -avance.
Spørgsmålet er herefter, hvilket punkt i  

 intervallet som skal vælges til at prisfastsætte den pågældende  

 kontrollerede transaktion.
Generelt bør afregningsprisen svare til det  

 beløb indenfor intervallet, der bedst reflekterer de faktiske  

 omstændigheder.
Virksomheden bør argumentere for, hvilket punkt i intervallet som bedst  

 afspejler prisen for den sammenlignelige transaktion.
Ved denne vurdering  

 indgår en afvejning af, om de pågældende sammenlignelige transaktioner har  

 flere eller færre funktioner eller om der forekommer andre forskelle.
En  

 mulighed kan også være at anvende statistiske værktøjer til at bestemme  

 det bedste punkt i intervallet.
Det kan eksempelvis være på medianen eller  

 i et kvartil alt afhængig af den konkrete udsøgning og de sammenlignelige  

 transaktioner heri.
Skatteyder skal dog være varsom med at bruge  

 statistiske værktøjer på meget små udsøgninger, for sådanne vil en  

 kvalitativ vurdering typisk give en bedre brug af udsøgningsresultatet og  

 dermed et mere pålideligt resultat.
Det skal understreges, at valget af  

 beliggenhed indenfor intervallet skal  

 begrundes.
4.5.4 Vurdering af  

 sammenligningsgrundlaget Sammenligningsgrundlaget skal kunne leve op til den definition af  

 sammenlignelighed, som findes i OECD's Guidelines § 1.15:
 Vurderingen af et sammenligningsgrundlag vil naturligvis ske løbende i  

 forbindelse med, at indsamlingen af data for transaktionerne sker,  

 eventuelt med en mere foreløbig vurdering først og en efterfølgende mere  

 grundig analyse af de data, som er tilbage efter den første vurdering.
Når den dokumentationspligtige virksomhed har fundet frem til et  

 sammenligningsgrundlag, som umiddelbart forekommer sammenligneligt, bør al  

 væsentlig tilgængelig information om de pågældende transaktioner indhentes  

 med henblik på at teste sammenligneligheden bedst muligt.
De data, som bør  

 indhentes om sammenlignelige transaktioner, er først og fremmest  

 regnskaber, men også andre tilgængelige kilder bør udforskes, f.eks.  

 internettet.
 På samme måde som data fra tidligere år kan give informationer om den  

 dokumentationspligtige virksomhed og de kontrollerede transaktioner, jf.  

 afsnit 4.4.1, kan historiske data også give informationer om de  

 transaktioner, som er potentielle sammenligningsgrundlag.
 Ud fra alle tilgængelige informationer om uafhængige transaktioner,  

 herunder især om produktegenskaber, om funktioner, risici og anvendelsen  

 af aktiver, skal det således vurderes, om der foreligger tilstrækkelig  

 sammenlignelighed, eller om det vil være muligt via justeringer at nå frem  

 til en tilstrækkelig sammenlignelighed, eller om usikkerheden i  

 sammenligneligheden kan reduceres via data fra flere år, brug af  

 intervaller m.v.
4.5.5 Afslutning Formålet med nærværende afsnit er, ved hjælp af oplysningerne om  

 virksomheden og de kontrollerede transaktioner i afsnittene 4.1 - 4.4, at  

 finde et sammenligningsgrundlag bestående af sammenlignelige varer eller  

 ydelser eller af virksomheder med sammenlignelige transaktioner.
Dette  

 sammenligningsgrundlag skal danne grundlag for valget af  

 prisfastsættelsesmetode, som er beskrevet i afsnit 4.6, og dermed for  

 prisfastsættelsen af de kontrollerede transaktioner.
Samtidig er søgningen efter og valget af sammenlignelige transaktioner  

 en del af dokumentationen af, hvordan priserne på de kontrollerede  

 transaktioner er fastsat, og derfor er det vigtigt at få dokumenteret  

 denne proces.
Dokumentationen skal kunne danne grundlag for  

 skattemyndighedernes vurdering af, om priser og vilkår er fastsat i  

 overensstemmelse med armslængdeprincippet, og det er således næppe  

 tilstrækkeligt blot at fremlægge resultatet af dataindsamlingen.
Det er  

 vigtigt at få beskrevet, hvilke overvejelser som er gjort, på hvilken  

 baggrund og efter hvilke kriterier dataene er udvalgt, og - tilsvarende -  

 hvorfor data eventuelt er fravalgt, samt hvilke justeringer som er  

 foretaget.
Er der anvendt databasesøgning, er det vigtigt, at  

 udsøgningskriterier m.v. samt begrundelsen for de valgte kriterier  

 fremgår, ligesom det vil være særdeles hensigtsmæssigt at vise resultatet  

 af udsøgningen skridt for skridt.
4.6 Valg af prisfastsættelsesmetode På baggrund af oplysninger om den dokumentationspligtige skatteyders  

 transaktioner og egen virksomhed (jf. afsnit 4.1 - 4.4) samt de data om  

 sammenlignelige transaktioner, som skatteyderen har fundet via  

 sammenlignelighedsanalysen (jf. afsnit 4.5), skal der vælges den mest  

 optimale måde til at fastsætte armslængdepriserne for de kontrollerede  

 transaktioner.
OECD har i Transfer Pricing Guidelines beskrevet fem metoder til at  

 fastsætte armslængdepriser for kontrollerede transaktioner.
Det er ikke et  

 krav, at virksomhederne anvender de af OECD anbefalede metoder, men hvis  

 virksomheden anvender en anden metode, vil virksomheden skulle  

 dokumentere, at denne anden metode er i overensstemmelse med  

 armslængdeprincippet.
Idet OECD's Guidelines og prisfastsættelsesmetoder  

 er anerkendte i mange lande, vil der endvidere ligge en vis sikkerhed for  

 skatteyder for, at en prisfastsættelse af kontrollerede transaktioner  

 accepteres i de involverede lande, hvis OECD's metoder er anvendt.
Det må  

 derfor anbefales at anvende prisfastsættelsesmetoderne, hvis det på nogen  

 måde er muligt.
I afsnit 5 gives en nærmere beskrivelse af hver enkelt  

 metode.
OECD har rangordnet metoderne.
Den fri markedsprismetode er den mest  

 foretrukne, herefter bliver de øvrige traditionelle transaktionsbestemte  

 metoder foreslået (videresalgsprismetoden og kostpris plus avancemetoden),  

 og de mindst foretrukne af OECD's metoder er de såkaldte  

 transaktionsbestemte avancemetoder (den transaktionsbestemte  

 nettoavancemetode og avancefordelingsmetoden). Denne rangordning hænger  

 sammen med, at de førstnævnte metoder er de mest sikre forstået på den  

 måde, at de mest direkte tager udgangspunkt i den pågældende kontrollerede  

 transaktion, medens de sidstnævnte metoder bygger på et mere indirekte  

 grundlag.
Den praktiske fremgangsmåde ved valg af metode er derfor først at  

 tjekke, om den fri markedsprismetode kan finde anvendelse.
Her kan enten  

 være tale om, at virksomheden sælger de samme varer m.v. på samme vilkår  

 både internt og eksternt eller på tilsvarende vilkår udfører de samme  

 ydelser både for forbundne og for uafhængige parter.
I så fald foreligger  

 der en intern CUP, som er den mest pålidelige prisfastsættelsesmetode.  

 Alternativt undersøges, om der findes køb eller salg af de samme varer  

 eller ydelser under tilsvarende omstændigheder mellem to uafhængige  

 parter, den såkaldte eksterne CUP.
Er dette ikke tilfældet, må virksomheden i stedet se på de avancer, som  

 opnås for sammenlignelige uafhængige transaktioner, for at kunne  

 prisfastsætte de kontrollerede transaktioner.
Her er det ikke mere selve  

 produktet, som nødvendigvis skal være sammenligneligt, men især de  

 funktioner og risici som indgår i transaktionen.
Der kan være tale om både  

 avancer, som virksomheden opnår for på tilsvarende måde at producere eller  

 distribuere m.v. produkter for uafhængige virksomheder, eller der kan være  

 tale om avancer på tilsvarende transaktioner mellem andre uafhængige  

 virksomheder.
De herefter mest foretrukne metoder er  

 videresalgsprismetoden og kostpris plus avancemetoden, og hvilken af disse  

 som skal anvendes afhænger typisk af, om der er tale om en salgsvirksomhed  

 eller en produktionsvirksomhed.
Er det ikke muligt at anvende disse  

 metoder, f.eks. på grund af manglende tilstrækkeligt detaljerede data på  

 bruttoavanceniveau, er sidste udvej at anvende den transaktionsbaserede  

 nettoavancemetode eller avancefordelingsmetoden, som anvender data på  

 nettoavanceniveau.
Ved valg af prisfastsættelsesmetode bør skatteyder således anvende den  

 metode, som ud fra transaktionernes karakteristika samt arten og  

 pålideligheden af de data, som er tilgængelige, giver det bedste bud på  

 prisen på de pågældende kontrollerede transaktioner.
I nogle situationer  

 kan det være hensigtsmæssigt at bruge en af de transaktionsbestemte  

 avancemetoder til at "teste" resultatet af en af de traditionelle  

 transaktionsbestemte metoder, og i mere komplekse situationer kan det  

 undtagelsesvist være hensigtsmæssigt at anvende flere metoder i forening  

 til at finde den mest korrekte armslængdepris.
 Følgende elementer kan indgå i overvejelserne om, hvilken model som  

 giver den mest korrekte prisfastsættelse af de kontrollerede  

 transaktioner:
SammenlignelighedOECD's metoder bygger på, at skatteyderen  

 ved prisfastsættelse af kontrollerede transaktioner tager udgangspunkt i  

 priser eller avancer fra sammenlignelige uafhængige transaktioner.
Den  

 benyttede metodes relative troværdighed afhænger derfor af graden af  

 sammenlignelighed mellem, på den ene side, de kontrollerede transaktioner  

 og, på den anden side, de uafhængige transaktioner, som indgår i  

 sammenligningen.
Jo højere grad af sammenlignelighed, jo mindre er  

 risikoen naturligvis for et upræcist resultat som følge af eventuelle  

 forskelle.
Ved vurderingen af sammenlignelighed ses på  

 sammenlignelighedsfaktorerne m.v. samt på antallet, omfanget og  

 pålideligheden af de justeringer, som eventuelt foretages for at forbedre  

 sammenligneligheden - jf. afsnit 4.5.
Data og forudsætningerFuldstændigheden af de oplysninger,  

 som kan skaffes om sammenlignelige transaktioner, samt oplysningernes  

 pålidelighed og detaljeringsgrad, vil naturligvis for alle metodernes  

 vedkommende have indflydelse på, hvor præcist graden af sammenlignelighed  

 kan afgøres, samt hvor præcise de justeringer er, som er foretaget for at  

 neutralisere eventuelle påviste forskelle.
Troværdigheden af de  

 forudsætninger, som indlægges f.eks. ved justeringer, vil også have  

 betydning for det endelige resultat.
Er de data, som er til rådighed,  

 ufuldstændige eller mangelfulde, og bygger eventuelle justeringer af  

 dataene på forkerte forudsætninger, kan det have en større effekt på nogle  

 metoder end på andre.
Hele processen med at vælge den bedste prisfastsættelsesmetode bør  

 behørigt dokumenteres og begrundes.
Det bør således fremgå, hvorfor den  

 pågældende metode blev valgt, og det kan endvidere med fordel beskrives,  

 hvis andre metoder er blevet fravalgt, medmindre en metode helt åbenlyst  

 er den bedste.
Da de traditionelle transaktionsbaserede metoder normalt  

 vil være mere præcise end de transaktionsbestemte avancemetoder, kan det  

 således være relevant at begrunde fravalget af de traditionelle  

 transaktionsbaserede metoder til fordel for en transaktionsbestemt  

 avancemetode.
Det bør være muligt efterfølgende at kunne efterprøve de  

 antagelser og konklusioner, som danner grundlag for valget af metode.
Når prisfastsættelsesmetoden er valgt, består en vigtig del af  

 dokumentationen i at vise, at den eller de valgte metoder rent faktisk er  

 anvendt ved prisfastsættelsen af de kontrollerede transaktioner, og -  

 naturligvis - at de er anvendt korrekt.
Transaktionssporet mellem de  

 faktisk anvendte priser og dokumentationen skal tydeligt fremgå.
På det tidspunkt, hvor prisfastsættelsesmetoden vælges og priserne  

 fastlægges, vil ikke alle oplysninger om produktionsomkostninger og  

 videresalgspriser være kendte, så der vil naturlivis forekomme begrundede  

 skøn.
Skatteyder kan ikke ved prisfastsættelsen forventes at tage hensyn  

 til oplysninger, som ikke er kendt på transaktionstidspunktet, men i  

 dokumentationen skal beskrives (og dokumenteres) de faktorer, som  

 beslutningerne er truffet på baggrund af.
Hvis det viser sig, at der ikke findes et sammenligningsgrundlag, som  

 kan give en blot tilnærmelsesvis sikker armslængdepris med en af OECD's  

 prisfastsættelsesmetoder, kan det blive nødvendigt at benytte en metode,  

 som er i overensstemmelse med armslængdeprincippet, men som ikke bygger på  

 sammenlignelige transaktioner.
Fastsættelse af pris eller avance ved  

 transaktioner mellem de forbundne parter må i sådanne tilfælde tage højde  

 for, at armslængdeprincippet kræver, at de enkelte enheder i koncernen  

 behandles som separate enheder.
Hver enkelt enhed er skattepligtig af den  

 indkomst, der tilfalder denne, dvs. at en optimering skal foretages for  

 hver enkelt enhed på grundlag af almindelige anerkendte driftsøkonomiske  

 principper.
4.7 Skriftlige aftaler Som det sidste trin i dokumentationsprocessen kan det anbefales, at der  

 mellem de forbundne parter udarbejdes skriftlige aftaler.
Når en armslængdepris er fastsat efter den i afsnittene 4.1 - 4.6  

 beskrevne fremgangsmåde, bygger denne pris på de oplysninger om  

 produktegenskaber, funktioner og risici m.v., der er lagt til grund i  

 sammenlignelighedsanalysen.
Det er derfor vigtigt, at disse vilkår ikke  

 fraviges mellem parterne, da en armslængdepris eller -avance ellers vil  

 kunne blive anvendt på et forkert grundlag.
I en aftale mellem de  

 forbundne parter bør således fastlægges fordelingen af funktioner, risici  

 m.v., f.eks. omstændighederne vedrørende levering og valutakursrisiko,  

 samt parternes forpligtelser i forbindelse med varetagelse af funktioner  

 vedrørende lager og markedsføring.
Når der er fastsat en metode, hvormed armslængdepriserne for konkrete  

 kontrollerede transaktioner mest optimalt kan fastsættes, kan denne metode  

 typisk anvendes for efterfølgende transaktioner af samme art.
Det bør af  

 aftalerne fremgå, hvilken eller hvilke metoder som skal anvendes ved  

 prisfastsættelse af konkrete fremtidige kontrollerede transaktioner samt  

 under hvilke vilkår.
F.eks. kan det aftales, at et salgsselskab for en  

 defineret distribution af de pågældende varer opnår en avance, som  

 afhænger af avancen for de sammenlignelige transaktioner, som er fundet i  

 sammenlignelighedsanalysen.
Det kan endvidere være nyttigt i en aftale at  

 tage højde for, at ekstraordinære eller atypiske transaktioner i  

 tilknytning til transaktionerne, skal behandles særskilt.
Ved en aftale mellem de forbundne parter om, at bestemte metoder skal  

 benyttes i konkrete situationer, vil det også være nødvendigt at opstille  

 faste kriterier for, hvornår aftalen eventuelt skal bortfalde eller  

 genforhandles.
Det kan være efter bestemte tidsrum, eller der kan  

 indlægges kriterier om, at bortfald eller genforhandling af kontrakten  

 sker, når faktorer hos enten de forbundne parter eller for de  

 sammenlignelige transaktioner ændrer sig.
De betingelser, som indlægges i  

 en aftale, skal også være på armslængde.
Kan dette ikke afgøres ud fra  

 sammenlignelige kontrakter mellem uafhængige parter, må det vurderes, om  

 der er tale om økonomiske dispositioner af en sådan art, at en uafhængig  

 part ville indgå i en tilsvarende aftale.
Alle aftaler, som indgås mellem de forbundne parter vedrørende de  

 kontrollerede transaktioner, bør indgå i dokumentationen.
Det skal klart  

 fremgå af aftalerne, hvornår de er indgået og hvornår de træder i kraft,  

 og det er vigtigt, at det kan dokumenteres, at aftalerne  

 respekteres.
