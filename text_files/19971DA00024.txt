Nr BTB 24 Betænkning over Forslag til folketingsbeslutning om husstandsuddeling af  

 en avis om Amsterdamtraktaten   

 Nr B 24 1997-98. 1. samling Afgivet af Europaudvalget Afgivet: 19971212 Udvalget har behandlet beslutningsforslaget i 2 møder.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) beslutningsforslaget til forkastelse.
Et mindretal inden for flertallet (Det Radikale Venstres medlem af  

 udvalget) ønsker dog at udtale, at mindretallet gerne havde set, at der havde  

 været en større opbakning til ideen om en husstandsomdelt avis om  

 Amsterdamtraktaten.
Efter mindretallets erfaringer fra 1992 og 1993 var denne  

 informationsform velegnet som inspiration i den offentlige debat.
Det er ved forudgående diskussioner i Folketingets Europaudvalg imidlertid  

 ikke lykkedes at overbevise et flertal i udvalget om denne ides fortrin.
Det  

 vil derfor være indholdsløst at støtte det foreliggende beslutningsforslag,  

 som på forhånd har et flertal imod sig.
 Et mindretal (Socialistisk Folkepartis, Enhedslistens og Dansk  

 Folkepartis medlemmer af udvalget) indstiller beslutningsforslaget til  

vedtagelse uændret.
Ove Fich (S) fmd.
Torben Lund (S) Jacob Buksti (S) Klaus  

 Hækkerup (S) Jens Peter Vernersen (S) Holger K.
Nielsen (SF) Elisabeth Arnold  

 (RV) Keld Albrechtsen (EL) Addi Andersen (CD) Charlotte Antonsen (V) Svend  

 Erik Hovmand (V) Eva Kjer Hansen (V) Jens Kirk (V) Kent Kirk (KF) Lene  

 Espersen (KF) Knud Erik Kirkegaard (KF) Kristian Thulesen Dahl (DF) Fremskridtspartiet havde ikke medlemmer i udvalget.
