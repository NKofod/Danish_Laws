Bekendtgørelse om ændring af bekendtgørelse om midlertidig tilladelse til sygeplejersker og sundhedsplejersker ansat i kommuner til at udøve udvalgte former for lægevirksomhed i forbindelse med håndtering af Coronavirussygdom 2019 (COVID-19) § 1 I bekendtgørelse nr. 184 af 5. februar 2021 om midlertidig tilladelse til sygeplejersker og sundhedsplejersker ansat i kommuner til at udøve udvalgte former for lægevirksomhed i forbindelse med håndtering af Coronavirussygdom 2019 (COVID-19), som ændret ved bekendtgørelse nr. 310 af 26. februar 2021 og bekendtgørelse nr. 547 af 27. marts 2021, foretages følgende ændring:
 1. I § 5, stk. 2, ændres: »1. maj 2021« til: »1. juni 2021«.
§ 2 Bekendtgørelsen træder i kraft den 30. april 2021.
