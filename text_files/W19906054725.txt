Klage over beregningsgrundlag for uddannelsesstøtte afslås.
Klagerens  

 forældre har ikke fået fratrukket erhvervsmæssige renteudgifter i den  

 personlige indkomst, da de ikke har anvendt virksomhedsskatteordningen.  

 Støtten kan kun beregnes på nyt grundlag, hvis skattevæsenet foretager en ny  

 opgørelse over forældrenes indkomst for pågældende år.
 Ankenævnets brev af 21. februar 1990:
I et brev af 28. september 1989 har De klaget over det beregningsgrundlag,  

 der er anvendt af Styrelsen for Statens Uddannelsesstøtte ved  

 støttemeddelelsen af 30. august 1989. Deres forældre er selvstændige  

 landbrugere og har for indkomståret 1988 ikke anvendt  

 virksomhedsskatteordningen.
Dette betyder, at de erhvervsmæssige  

 renteudgifter ikke er fratrukket i den personlige indkomst, hvilket ville  

 have været tilfældet, hvis virksomhedssskatteordningen havde været anvendt.  

 Virksomhedsskatteordningen blev ikke anvendt, idet dette ikke ville medføre  

 en skattebesparelse, men derimod kun øgede omkostninger i forbindelse med  

 udarbejdelsen af selvangivelsen og regnskabet.
De opgør indkomstgrundlaget  

 for Deres forældre til 82.695 kr.
 Det fremgår af støttemeddelelsen, at indkomstgrundlaget og  

 beregningsgrundlaget er 234.547 kr.
SU-styrelsen har i brev af 29. december 1989 i anledning af Deres klage  

 afgivet en udtalelse, som De har fået tilsendt i kopi.
Styrelsen meddeler, at  

 den lægger det indkomstgrundlag til grund ved støtteberegningen, som den  

 modtager fra Statsskattedirektoratet, og som består af de komponenter, som er  

 nævnt i § 9 a i Undervisnings- og Forskningsministeriets lovbekendtgørelse  

 nr. 416 af 14. juni 1989. Styrelsen har ikke mulighed for at ændre i de  

 komponenter, der indgår i indkomstgrundlaget.
Styrelsen kan bekræfte, at  

 indkomstgrundlaget bliver højere i de situationer, hvor forældrene har valgt  

 ikke at tilmelde sig virksomhedsskatteordningen.
Styrelsen fastholder på  

 denne baggrund støtteberegningen som anført i støttemeddelelsen.
Ankenævnet kan tiltræde støtteberegningen.
Når det i den omtalte § 9 a er  

 angivet, hvilke skattemæssige beløb, der indgår i indkomstgrundlaget, kan  

 SU-styrelsen ikke ændre i disse.
Når Deres forældre har valgt ikke at være  

 tilmeldt virkomhedsskatteordningen, får dette således indvirkning på  

 støttetildelingen til Dem.
Støtten kan kun beregnes på et andet grundlag,  

 hvis skattevæsenet foretager en ny opgørelse over Deres forældres indkomster  

 i 1988.
