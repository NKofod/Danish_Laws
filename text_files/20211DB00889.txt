Betænkning afgivet af Sundhedsudvalget den 10. maj 2022 Betænkning over Forslag til folketingsbeslutning om, at alle danskere sikres ret til egen familielæge, og om at standse udbredelsen af stråmandsklinikker i almen praksis [af Per Larsen (KF) og Søren Pape Poulsen (KF)]:
1. Indstillinger Et flertal i udvalget (S, V, SF, RV, DF, LA, Karina Adsbøl (UFG) og Liselott Blixt (UFG)) indstiller beslutningsforslaget til forkastelse ved 2. (sidste) behandling.
 Et mindretal i udvalget (EL, KF og FG) indstiller beslutningsforslaget til vedtagelse uændret.
 Et andet mindretal i udvalget (NB) vil ved 2. (sidste) behandling redegøre for sin stilling til beslutningsforslaget.
 Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Venstre, Socialistisk Folkeparti, Radikale Venstre, Dansk Folkeparti, Karina Adsbøl (UFG) og Liselott Blixt (UFG) Et flertal i udvalget (S, V, SF, RV, DF, Karina Adsbøl (UFG) og Liselott Blixt (UFG)) noterer sig, at der er foretaget ændringer i overenskomsten om almen praksis, som har til formål at sikre gennemsigtighed i forhold til lægevalg, samt at der ikke skal være mulighed for, at praktiserende læger kan eje ydernumre uden at have hovedbeskæftigelse med at drive og tage ansvar for klinikkerne, som vedkommende ejer.
Flertallet noterer sig, at denne overenskomst trådte i kraft den 1. januar 2022.
 Flertallet noterer sig, at der fortsat er lægedækningsudfordringer i store dele af landet, og flertallet er optaget af, at alle danskere i alle dele landet har mulighed for adgang til en alment praktiserende læge.
Flertallet ønsker derfor fortsat, at regionerne har forskellige muligheder for som ansvarlig myndighed at opfylde forpligtelsen til at tilbyde alle borgere adgang til almen medicinsk lægehjælp på effektiv vis og af høj kvalitet.
Flertallet ønsker derfor fortsat, at regionerne kan udnytte den mulighed, som Folketinget i 2013 gav regionerne, således at salg af ydernumre kan ske til læger, som allerede har et ydernummer.
Flertallet noterer sig desuden, at der med OK22 bl.a. er indført krav om, at ejeren af et ydernummer skal have hovedbeskæftigelse med at drive og tage ansvar for egen klinik/egne klinikker med henblik på at forhindre, at ejerlæger agerer stråmænd for en virksomhed.
 Flertallet bemærker, at der er begrænset viden om udbredelsen og effekten af ejerlæger, der agerer stråmænd for virksomheder, og at der er behov for at få et mere retvisende billede af problemets omfang og udvikling, herunder antallet af ejerlæger, der agerer stråmænd for virksomheder, og antallet af patienter, der ikke er tilknyttet en fast læge.
 Flertallet noterer sig, at ansvaret for at overholde overenskomsten ligger hos den læge, som ejer ydernummeret.
3. Udvalgsarbejdet Beslutningsforslaget blev fremsat den 24. februar 2022 og var til 1. behandling den 26. april 2022. Beslutningsforslaget blev efter 1. behandling henvist til behandling i Sundhedsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 1 bilag på beslutningsforslaget.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Daniel Toft Jakobsen (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Kirsten Normann Andersen (SF) Trine Torp (SF) Stinus Lindgreen (RV) Christina Thorholm (RV) Peder Hvelplund (EL) Pernille Skipper (EL) Susanne Zimmer (FG) Jane Heitmann (V) fmd.
Anne Honoré Østergaard (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (UFG) Karina Adsbøl (UFG) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
