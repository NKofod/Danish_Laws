 Cirkulære om aftale om ATP-satser for ansatte i staten og folkekirken mv.
(Til ministerier og styrelser mv.) Cirkulære om aftale om ATP-satser for ansatte i staten og folkekirken mv.
Generelle bemærkninger 1. Ved overenskomstforhandlingerne i 2018 blev det aftalt, at ansatte under Akademikernes forhandlingsområde, der ikke allerede er på ATP-sats A, oprykkes fra sats F til sats A pr. 1. april 2020.
 Herefter er alle personalegrupper under centralorganisationernes forhandlingsområder på ATP-sats A.
 2. Økonomistyrelsen gennemfører ændringen centralt for så vidt angår ansatte i ministerier og styrelser mv., der får anvist løn gennem Statens Lønløsning (SLS). Ansættelsesmyndigheder, der ikke anvender SLS, skal selv drage omsorg for indbetaling af det forhøjede ATP-bidrag.
Ikrafttræden Cirkulæret træder i kraft den 25. juni 2020 og har virkning fra den 1. april 2020. Samtidig ophæves Finansministeriets cirkulære af 11. september 2015 om aftale om nye ATP-satser for ansatte i staten og folkekirken mv. (Modst.nr. 042-15).
Skatteministeriet, Medarbejder- og Kompetencestyrelsen, den 25. juni 2020 Frank Nielsen Bilag Aftale om ATP-satser for ansatte i staten og folkekirken mv.
- § 1. Pr. 1. april 2020 oprykkes ansatte under Akademikernes forhandlingsområde, der ikke allerede er på ATP sats A, fra sats F til sats A.
 § 2. Alle personalegrupper under forhandlingsområderne for CO10 - Centralorganisationen af 2010, Lærernes Centralorganisation og Offentligt Ansattes Organisationer - Det Statslige Område har ATP-sats A fra hhv. den 1. januar 2005, 1. januar 2010 og 1. januar 2014.
 § 3. Aftalen har virkning fra den 1. april 2020.
