 Ankenævnet udtalte bl.a.:
"Mærkebestanddelen Green-Mix findes at være uden  

 særpræg og uden nævneværdig betydning for, om  

 mærkebestanddelen Dan-Gro bør anses for forvekslelig med  

 indsigermærket GRODAN.
Indsigermærket består af to  

 stavelser, der begge genfindes fuldt ud i varemærket Dan-Gro,  

 skønt i omvendt rækkefølge.
Denne sidstnævnte  

 forskel kan ikke anses for afgørende, da den ikke findes at  

 medføre væsentlige forskelle med hensyn til, hvordan  

 køberkredsen må antages at opfatte varemærkerne.  

 Indsigelsen tages derfor til følge.
Varemærkerne Dan-Gro Green-Mix og GRODAN  

 forvekslelige År 1997, den 22. december afsagde  

 Patentankenævnet (Hans Chr.
Thomsen,  Finn Mikkelsen,  J.C.
Warnich-Hansen) følgende KENDELSE i sagen j.nr.
V 71/95:
Klage fra Rockwool International A/S, Hedehusene,  

 v/Hofman-Bang & Boutard, Lehmann & Ree A/S over Patentdirektoratets afgørelse af 31. august 1995  

 vedrørende gyldigheden af varemærkeregistrering VR 6455 1992 for  

 DANSK JORDFORBEREDNING ApS, Hedehusene, v/Internationalt Patent-Bureau.
 Den 6. marts 1992 indleverede DANSK JORDFORBEREDNING ApS  

 v/Internationalt Patent-Bureau en ansøgning om registrering af  

 mærket Dan-Gro Green-Mix for alle varer i klasserne 1 og 31.
 Varemærket blev registreret den 17. juli 1992. Den  

 19. august 1992 blev registreringen offentliggjort i Dansk  

 Varemærketidende.
 Ved skrivelse af 25. september 1992 nedlagde klageren,  

 Rockwool International A/S v/Hofman-Bang & Boutard A/S indsigelse mod  

 registreringens gyldighed.
 Som begrundelse for indsigelsen anførtes:
 "....Indsigelsen støttes først og fremmest  

 på indsigernes varemærkeregistrering VR 02.399 1971 GRODAN  

 <w>, der ligeledes er registreret for klasse 1 og 31, dog  

 forsåvidt angår klasse 1 i præciseret udformning til  

 kemiske produkter til anvendelse i landbrugs-, havebrugs- og  

 skovbrugsøjemed samt gødningsmidler.
 Endvidere støttes indsigelsen på indsigernes  

 registrering VR 03.698 1972 GRODAN <w>, der omfatter nærmere  

 specificerede varer i klasse 1 og 21. I klasse 1 drejer det sig om  

 følgende varearter: Kemiske produkter til anvendelse i landbrugs-,  

 havebrugs- og skovbrugsøjemed, gødningsmidler, kuber, plader og  

 totter af mineralske stenfibre eller hovedsageligt bestående af  

 mineralske stenfibre, indeholdende jord og/eller gødningsmidler, til  

 brug som grobund for frø og planter eller som vandfordelende lag i  

 planteproduktionen.
 Der er med andre ord tale om fuldstændig  

 vareartslighed, hvilket alt andet lige bør begrunde, at der bør  

 stilles strengere krav til spørgsmålet om mærkelighed end  

 i de tilfælde, hvor der blot er tale om ligeartede varer.
 Hvad angår spørgsmålet om  

 mærkelighed, bemærkes, at det anmeldte mærkes  

 væsentligste mærkebestanddel er DAN-GRO, mens betegnelsen  

 GREEN-MIX mere har en adjektivisk beskrivende betydning, ikke mindst over for  

 forbrugere.
 Afgørende er derfor, hvorvidt betegnelsen DAN-GRO  

 er forvekslelig med betegnelsen GRODAN, og her kan der næppe være  

 tvivl om, at dette er tilfældet, eftersom de to stavelser blot er  

 byttet om.
 Næppe nogen vil være i stand til at adskille  

 DAN-GRO og GRODAN i erindringen, hvilket vil fremgå af følgende  

 opstilling:
DAN-GRO GRO-DAN Der erindres om, at forbrugerne næppe vil kunne  

 genkalde sig mærkerne som adskillende elementer i erindringen, hvilket  

 som bekendt er det absolut afgørende for bedømmelse af,  

 hvorvidt der foreligger mærkelighed eller ikke.
På baggrund af ovenstående skal vi på  

 vegne indsigerne henstille, at VR 06.455 1992 DAN-GRO GREEN-MIX afslås  

 fra varemærkeregistrering, idet der er risiko for forveksling, ikke  

 mindst fordi det yngre mærke ligner det ældre mærke, og  

 fordi varerne er af samme art, jf.
Varemærkelovens § 5, stk. 1, nr.  

 2.
Indsigerne er klar over, at det her alene drejer sig om en  

 påtale efter Varemærkelovens regler, men finder dog anledning til  

 at påpege, at der formentlig også foreligger en  

 overtrædelse af Markedsføringslovens § 5, idet herværende  

 kendetegn DAN-GRO GREEN-MIX er egnet til at skabe forveksling i  

 omsætningen med indsigernes i mange år anvendte betegnelse GRODAN  

 for tilsvarende varer." I skrivelse af 27. maj 1993 bestred  

 mærkeindehaveren, at de to mærker er forvekslelige og  

 udtalte:
 "....Efter en helhedsvurdering foreligger der efter vor  

 opfattelse ikke forvekslelighed, hvorfor indsigelsen må  

 tilbagevises.
 For at forvekslelighed skal foreligge, skal der være  

 såvel mærkelighed (forvekslelighed som sådan) og  

 varekollision.
 Det tiltrædes selvsagt, at kollision foreligger,  

 idet det angrebne mærke dækker de fulde klasser 1 og 31, medens  

 begge indsigermærker angår varearter i klasse 1 samt henholdsvis  

 klasse 31 og varearter i klasse 21, således at der i hvert fald i et  

 vist omfang er fuldstændigt varesammenfald.
 Det afgørende er herefter, om der foreligger  

 tilstrækkelig mærkelighed; og ved vurderingen deraf spiller det  

 naturligvis ind, at de elementer, der overhovedet er fælles, DAN og  

 GRO, er svage; førstnævnte i almindelighed og sidstnævnte  

 specielt på det foreliggende vareområde; de vil alludere til  

 noget, der gror her i Danmark.
 For nemheds skyld benævnes de af indsigerne  

 påberåbte registreringer i det følgende blot  

 "indsigermærket".
Det, der skal afgøres her og nu, er om  

 mærkerne GRODAN DAN-GRO  GREEN-MIX som sådanne efter en helhedsvurdering er  

 forvekslelige for det kolliderende vareområde.
Det vil tydeligvis ses, at indsigermærket i  

 længde kun udgør en brøkdel - under halvdelen - af det  

 senest registrerede mærke, og spørgsmålet bør efter  

 vor bestemte opfattelse ubetinget besvares benægtende.
Deri må  

 direktoratet være enig, da der på ansøgningsstadiet ikke  

 har været henvist til noget af indsigermærkene, uanset disse ikke  

 kan have været direktoratet ubekendte.
Efter praksis kræves, som udslag af  

 helhedsvurderingen, når der på den ene side foreligger et  

 et-ords-mærke - indsigermærket - og på den anden side et  

 fler-ords-mærke - det angrebne - at et-ords-mærket er identisk  

 med et af ordene i fler-ords-mærket, for at forvekslelighed foreligger.  

 Men ordet GRODAN figurerer intet steds i det yngre mærke, og kravet er  

 dermed uopfyldt.
Spørgsmålet om forvekslelighed må afvises  

 allerede af denne grund.
Det nærmeste, der kommer på GRODAN, er  

 elementet DAN-GRO, og disse to ord adskiller sig tydeligvis fra hinanden;  

 efter vor opfattelse i så høj grad, at forvekslelighed ikke  

 foreligger mellem disse, idet de enkelte bestanddele DAN og GRO som  

 nævnt er stærkt suggestive og svage på det foreliggende  

 område.
Det er helt klart, at det yngre mærke indeholder  

 bindestreg(er), medens dette ikke er tilfældet med  

 indsigermærket.
For at nå det ønskede resultat  

 forsøger indsigerne at indsnige en bindestreg i indsigermærket;  

 men efter registreringspraksis tillægges det betydning, om der findes  

 en bindestreg -og i givet fald dennes placering - eller ikke; en sådan  

 jonglering med bindestreger ville indebære en tilsidesættelse af  

 helhedsvurderingerne.
Iøvrigt har indsigerne foretaget to  

 registreringer af ordet GRODAN; havde de været stemt for bindestreger,  

 var en sådan nok indføjet i den ene registrering, men dette er  

 jo ikke tilfældet.
Iøvrigt kan det oplyses, at "gorda" på  

 svensk betyder frø eller skruptudse; indsigermærket  

 fremtræder i bestemt form heraf og vil på vort broderfolks sprog,  

 som der jo skal tages hensyn til, opfattes som "frøen" eller  

 "skruptudsen"; noget sådant er ikke tilfældet med DAN-GRO.  

 Udtalemæssigt er der også væsentlig forskel.
Som nævnt skulle ordet GRODAN figurere identisk i  

 det yngre fler-ords-mærke, hvis forvekslelighed skulle have foreligget.  

 Denne klare regel søger indsigerne at bortforklare ved at hævde,  

 at betegnelsen GREEN-MIX i det senest registrerede mærke "mere  

 har en adjektivisk betydning" (vor understregning), hvilket så skulle  

 have den konsekvens, at der alene skulle foretages en sammenligning af GRODAN  

 og DAN-GRO og intet andet.
Med den tøvende tilkendegivelse "mere" er  

 indsigerne øjensynlig selv i tvivl om holdbarheden af deres  

 ræsonnement.
Dette er forståeligt, thi når der ikke er tale  

 om en direkte vareartsangivelse, ville ræsonnementet indebære en  

 utilbørlig tilsidesættelse af helhedsvurderingen.
Betegnelsen  

 GREEN-MIX er langt fra en sådan, men en usædvanlig kombination,  

 der, så vidt vi har kunnet konstatere, ikke kan slås op i nogen  

 ordbog; kombinationen er kun suggestiv og svag.
Det her anførte stemmer så vidt ses med  

 praksis.
Det skal blot påpeges at mærkerne BENOL TM ¹  

  BEROL BENOL F 120 ¹  

  BEROL som anført i Varemærker,  

 Registreringspraksis, Tillæg, pag. 33-34, ikke fandtes forvekslelige i  

 indsigelsessager, dette uanset ordene BENOL og BEROL isoleret set måtte  

 anses som forvekslelige.
Som nævnt adskiller GRODAN (skruptudsen) sig  

 væsentlig mere fra DAN-GRO end BENOL fra BEROL; og GREEN-MIX har  

 væsentligt mere særpræg, end de trivielle bogstav- og  

 talkombinationer TM og F 120.
 Efter vor opfattelse er mærkerne DAN-GRO GREEN-MIX  

 og GRODAN for det kolliderende vareområde langt fra forvekslelige efter  

 en helhedsvurdering.
 Følgelig skal det henstilles, at indsigelsen ikke  

 tages til følge, og at DAN-GRO GREEN-MIX indstilles til endelig  

 registrering.
Direkte henvendt til indsigerne skal vi meddele, at der  

 med det pågældende fireledede mærke ikke foreligger nogen  

 overtrædelse af hverken markedsføringsloven eller nogen anden  

 lovgivning, såvidt vi formår at se." Klageren skrev den 28. september 1993 følgende til  

 direktoratet:
 "Det anførte giver ikke anledning til at  

 ændre det principielle standpunkt, nemlig at betegnelserne GRODAN  

og DAN-GRO GREEN-MIX er forvekslelige.
Indsigerne har med tilfredshed noteret sig, at anmelderne  

 accepterer, at er foreligger vareartslighed.
Deraf følger imidlertid  

 også, at der skal stilles strengere krav til de adskillende elementer i  

 mærkerne, end hvor der ikke foreligger klar vareartslighed jvf.  

 Betænkning til Ny Dansk Varemærkelov nr. 199 af 1958, pagina 110,  

 1. spalte.
 Det er klart, at der skal være tale om en  

 helhedsvurdering af mærkerne i en forvekslingsbedømmelse, men  

 hvis anmeldernes argumentation lægges til grund, vil enhver form for  

 forveksleligsbedømmelse være overflødig, hvis man, som  

 anmelderne gør, "fylder" mærket med i sig selv uregistrerbare  

 elementer blot for derved at opnå en sløring af den egentlige  

 forvekslingsproblematik.
Man kunne i og for sig lave det tankeeksperiment i sagen,  

 at betegnelsen GREEN-MIX blev afvist, og at der herefter kunne ses  

 bort fra mærket.
Bestanddelen er herefter GRODAN over for  

DAN-GRO, og det er her selvfølgelig indsigernes opfattelse, at  

 disse betegnelser i sig selv er indbyrdes forvekslelige.
Den  

 omstændighed, at man blot bytter om på stavelserne, er ikke  

 acceptabel, hvilket også fremgår af retspraksis, jvf.
U 1977-1969  

 H, hvorefter betegnelsen ICOPAL blev fundet forvekslelig med  

 betegnelsen IPACOL også for varer af samme art.
 Som anført allerede i indsigelsen, vil forbrugerne  

 næppe være i stand til at adskille bestanddelen GRODAN og  

DAN-GRO, da de visuelt og auditivt har samme elementer indeholdt i  

 sig, og i øvrigt begrebsmæssigt dækker over samme  

 område.
 Anmeldernes bemærkninger om, at "indsigerne  

 forsøger at indsnige en bindestreg i indsigermærket", forekommer  

 noget søgt, ligesom argumentationen med at GRODAN har  

 særlig betydning på svensk.
Bindestregen var alene ment som en klargøring af  

 mærkernes indbyrdes forvekslelighed i en opstilling og intet andet -  

 betydningen GRODAN er loyalt gengivet korrekt i hele indsigelsen, og  

 der skal derfor ikke ofres yderligere bemærkninger på denne  

 problematik.
Hvad mærket GRODAN måtte betyde på et  

 andet sprog er underordnet.
Pudsigt nok modsiger anmelderne her sig selv,  

 idet man for det første hævder, at GRODAN består af  

 svage elementer, hvorefter man straks påpeger, at bestanddelen har en  

 specifik betydning (en frø), hvilken betydning på ingen  

 måde har noget at gøre med varer henhørende under klasse  

 1 eller klasse 31, og med andre ord er fuldt ud særpræget! Det fastholdes i øvrigt, at bestanddelen  

GREEN-MIX er "mere" en adjektivisk tilknytning til hovedmærket,  

 og den argumentation, der føres fra anmeldernes side om, at man fra  

 indsigernes side har en tøvende tilkendegivelse i omhandlende  

 ræsonnement er helt misforstået.
I øvrigt henvises der til  

 det ovenfor anførte om bestanddelen GREEN-MIX, og det noteres  

 med tilfredshed, at man selv anser bestanddelen "for kun suggestiv og svag".  

 Den kan med andre ord herefter heller ikke som ovenfor anført  

 tillægges betydning.
Det ses ikke, hvilken betydning de fremhævede  

 eksempler har i sagen, da ingen af disse eksempler (BENOL / BEROL m.fl.) har  

 ombyttede stavelser, som tilfældet er med GRODAN og  

DAN-GRO.
På denne baggrund og med støtte i retspraksis i  

 øvrigt skal vi henstille, at anmeldelsen afslås fra  

 varemærkeregistrering." I fortsættelse af ovennævnte fremsendte  

 klageren den 2. februar 1994 kopi af side 7 fra bladet GRØNT  

 MILJØ og anførte følgende:
"Det fremgår, at det anvendte mærke DAN-GRO  

 GREEN-MIX ikke er tænkt anvendt alene som sådan.
Det  

 fremgår derimod tydeligt, at det egentlige mærke er  

DAN-GRO.
Med andre ord synes der at være hold i indsigernes  

 påstand om, at betegnelsen GREEN-MIX alene er tænkt som et  

 ord, der skal indgå i varemærkeansøgningen for at skabe  

 den fornødne afstand til indsigernes mærke, og at den rette  

 varemærkebestanddel er DAN-GRO.
Samtlige betegnelser, som indgår i forbindelse med  

DAN-GRO er uden særpræg.
Det drejer sig om  

 følgende:
VÆKSTMEDIE TOPDRESSING BOLDMIX SUPERMULD Vi anmoder Patentdirektoratet om at tage dette i  

 betragtning ved bedømmelsen." Mærkeindehaveren meddelte i skrivelse af 12. juli  

 1995, at der havde været søgt en sameksistensordning med  

 indsiger, men forgæves.
 Mærkeindehaveren kommenterede indsigernes skrivelser  

 af 28. september 1993 og 2. februar 1994 som følger:
 "....I førstnævnte skrivelse postulerer  

 indsigerne, at der med Green-Mix skulle være tale om et fyldelement i  

 det foreliggende mærke, hvad der på det bestemteste må  

 afvises, idet der er tale om en integrerende bestanddel.
 I sidstnævnte skrivelse af 2. februar 1994  

 nævner indsigerne helt andre elementer, der intet har med  

 nærværende sag at gøre.
Det der skal afgøres her og nu er alene om GRODAN Dan-Gro  Green-Mix er forvekslelige, og det er de efter vor opfattelse ikke,  

 som påpeget i vor skrivelse af 27. maj 1993.
Følgelig skal der henstilles, at indsigelsen ikke  

 tages til følge, og at VR 06.455 1992 nu registreres endeligt." Patentdirektoratet traf afgørelse i sagen den 31.  

 august 1995 og afviste indsigelsen med følgende begrundelse:
 "....To varemærker er forvekslelige i henhold til  

 varemærkelovens § 15, stk. 1, nr. 2, jf. 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignende art.
Der foreligger sammenfald af varerne omfattet af  

 registreringerne.
Det er derimod direktoratets opfattelse, at  

 mærkelighed ikke er til stede.
DAN-GRO GREEN-MIX ligner ikke GRODAN i helheden.
Der er  

 herved lagt vægt på, at GRODAN ikke som sådan indgår  

 i det registrerede mærke.
Det forhold, at der er tale om de samme  

 stavelser/ord DAN og GRO kan ikke bevirke lighed når henses til, at det  

 registrerede mærke har bindestreg mellem ordene og mærket anden  

 halvdel består af ordene GREEN-MIX, der i sig selv har et omend  

 suggestivt særpræg.
Der kan således ikke ganske bortses fra  

 denne mærkedel.
Ud fra en helhedsvurdering ligner mærkerne derfor  

 ikke hinanden.
Det bemærkes, at der kun er truffet afgørelse  

 om forvekslelighed med det registrerede mærke DAN-GRO GREEN-MIX." Denne afgørelse har klageren ved skrivelse af 31.  

 oktober 1995 indbragt for Patentankenævnet med påstand om, at  

 direktoratets afgørelse omstødes.
 Som begrundelse for anken anfører klageren  

 bl.a.:
"....En gennemgang af retspraksis vil påvise, at den  

 omstændighed, at anden mærkeindehaver anvender elementer fra  

 anden mands varemærke i sit mærke, fører til, at der  

 må statueres forvekslelighed.
Der henvises til U77/69H, hvorefter det  

 velkendte og indarbejdede ICOPAL kunne hindre registrering af  

 betegnelsen IPALCO, der klart indeholder elementer fra det velkendte  

 og indarbejdede mærke.
I nærværende tilfælde er  

 bestanddelene DAN og GRO blot byttet om, og det bør ikke  

 have nogen betydning i denne sammenhæng, at der er indeholdt bindestreg  

 i det anmeldte mærke, idet en sådan bindestreg selvsagt ikke har  

 fonetisk eller begrebsmæssig betydning.
Der henvises endvidere til  

 U79/497 SOLRAM, der blev fundet forveksleligt med varemærket  

OSRAM under henvisning til, at det velkendte mærke OSRAM   

 i væsentlig grad var indeholdt i betegnelsen SOLRAM  med  

 undtagelse af bogstaver L.
Hvad angår den omstændighed, at der til det  

 anvendte mærke er knyttet ordene GREEN-MIX, er det gængs  

 praksis, at der ikke kan tillægges stor vægt på  

 sådanne endelser og bestanddele, som ikke selvstændigt kan  

 registreres.
Afgørende bliver i sådanne tilfælde, om  

 mærkerne i deres helhed kan forveksles, jfr.
Varemærker -  

 Registreringspraksis p. 57 1. spalte.
I nærværende tilfælde  

 er bestanddelen GREEN-MIX klart beskrivende, hvilket er erkendt af  

 indklagede selv gennem brug af betegnelsen i forbindelse med andre  

 ikke-distinktive ord.
Bedømmelsen af forvekslelighed må derfor  

 koncentrere sig om de egentlige bestanddele i mærkerne, nemlig  

DAN-GRO og GRODAN.
Her er der næppe tvivl om, der  

 bør statueres forvekslelighed.
Af retspraksis kan udledes, at der  

 også er tale om, at sådanne kendte elementer ikke kan tolereres  

 indeholdt i andre, senere tilkomne mærker.
Der henvises således  

 til U54/392, hvorefter Samodan Solsaft blev fundet forveksleligt med  

 mærket SOL, U54/919, hvor Skandinavisk Motor Journal ikke burde  

 tåle, at varemærket MOTOR JOURNALEN blev registreret,  

 U60/437, hvor det velkendte cerutmærke TIPS blev fundet  

 forveksleligt med WHITE TIP, U65/1938, hvor varemærket  

MUSIK blev fundet forveksleligt med MUSIK FOR GANEN, U89/1056,  

 hvor bestanddelen AGROMAX blev fundet forveksleligt med  

SHELL/AGROMA, U90/541Ø, hvor Scandinavian Models  

 måtte vige for Model Agents of Scandinavia.
Af den nævnte  

 fremstilling fremgår det med tydelighed, at det, at der indeholdes  

 mindre distinktive betegnelser i de omhandlede varemærker, ikke  

 begrunder, at der ikke kan statueres forvekslelighed, når  

 mærkerne i sig selv er forvekslelige, jfr. f.eks.
TIP over for  

TIPS, AGROMA over for AGROMAX etc.
 Det turde herefter være dokumenteret, at  

 tilstedeværelsen af bestanddelen GREEN-MIX ikke bør  

 tillægges den betydning, som Patentdirektoratet har gjort det i sin  

 afgørelse af 31. august 1995.
Patentdirektoratet har også tillagt det en vis  

 betydning, at der er bindestreg i det anmeldte mærke DAN-GRO.  

 Dette bør ikke overvurderes på nogen måde, eftersom det  

 som ovenfor anført hverken har fonetisk eller begrebsmæssig  

 betydning.
Tværtimod er den begrebsmæssige betydning identisk.  

 Under henvisning til det anførte skal vi henstille, at der statueres  

 forvekslelighed under henvisning til varemærkelovens § 15 stk. 1. nr.  

 2." Mærkeindehaveren har ved skrivelse af 23. februar  

 1996 påstået stadfæstelse og har anført:
"....Klagerens påstand om forvekslelighed mellem de  

 her omhandlede varemærker, henholdsvis DAN-GRO GREEN-MIX og  

GRODAN, kan efter mærkeindehavers og vor opfattelse lige  

 så lidt her og nu tages til følge, som den kunne det ved  

 Patentdirektoratets afgørelse af sagen.
Der henvises til direktoratets  

 afgørelse af 31. august 1995, som vi i det hele henholder os til.  

 Kopier af de pågældende skrivelser er allerede af klageren  

 tilstillet nævnet, hvorfor vi finder det overflødigt at indsende  

 yderligere kopier deraf.
 Patentdirektoratets afgørelse motiveres med,  

at GRODAN ikke som sådan indgår i det registrerede  

 mærke, at det registrerede mærke indeholder en bindestreg  

 mellem stavelserne  DAN og GRO samt at der ikke kan ses  

 bort fra de i det registrerede mærke indeholdte ord  

GREEN-MIX.
 Heroverfor står klagerens efter vor opfattelse ikke  

 holdbare påstand om, at de to mærker er forvekslelige, fordi de  

 begge indeholder mærkeelementerne GRO og DAN.
Disse elementer er imidlertid efter vor opfattelse klart  

 suggestive, idet GRO indikerer, at der er tale om et produkt, som  

 får noget til at gro eller vokse, og DAN angiver, at det drejer  

 sig om et dansk produkt.
Der er derfor tale om såkaldte "svage"  

 mærkeelementer, som da også optræder som prefix eller  

 suffix i en række tidligere registrerede mærker i klasse 1  

 og/eller klasse 31. Ved en løselig gennemgang af  

 varemærkeregisteret har vi fundet 15 registreringer af forskellige  

 mærker, indeholdende elementet GRO, og omkring 40 registreringer  

 med elementet DAN, i de pågældende klasser.
Flertallet af  

 disse registreringer tilhører ikke klageren.
Vi må således  

 mene, at indsiger ikke ved sin registrering af varemærket GRODAN  

 har erhvervet eneret til mærkeelementerne GRO og/eller  

DAN, men alene til mærket GRODAN som sådan.
Det er fortsat vor opfattelse, at klagerens argumentation  

 for, at der skulle være risiko for forveksling mellem mærkerne  

DAN-GRO GREEN-MIX og GRODAN er ganske uholdbar.
Vi fastholder  

 således, at mærkerne synsmæssigt og lydmæssigt  

 adskiller sig så tydeligt fra hinanden, at enhver risiko for  

 forveksling må anses for udelukket.
Den visuelle forskel mellem mærkerne turde  

 være evident.
Mærket DAN-GRO GREEN-MIX er mere end dobbelt  

 så langt som mærket GRODAN og består af fire  

 særskilte elementer, forbundet to og to med bindestreger.
Ingen af  

 disse elementer går igen i samme rækkefølge i klagerens  

 mærke.
Herudover er mærkernes indledning, der som bekendt  

 tillægges stor vægt ved bedømmelse af forvekslighed, klart  

 forskellige fra hinanden, nemlig DAN OG GRO.
Vor konklusion er  

 således, at det synsbillede, som mærkerne umiddelbart giver, er  

 så langt fra hinanden, at forbrugerne uden problemer vil kunne skelne  

 mellem mærkerne, også i erindringen.
Lydmæssigt er der ligeledes stor afstand mellem  

 mærkerne i deres helhed.
Den fonetiske forskel mellem DAN-GRO  

 GREEN-MIX og GRODAN turde være så indlysende, at nogen  

 nærmere uddybning heraf næppe er påkrævet.
Blot skal  

 det bemærkes, at bl.a. bogstavsrimmet mellem elementerne  

GRO og GREEN giver det foreløbigt  

 registrerede mærke et specielt lydbillede, som ikke findes i  

 mærket GRODAN.
Også mellem mærkeelementet DAN-GRO for  

 sig og mærket GRODAN er der tydelig lydmæssig forskel,  

 idet der isoleret set ikke mellem indledningerne og endelserne er nogen  

 ligheder.
Ydermere er rytmen i de to ord er forskellig, idet DAN-GRO  

 har tryk på først stavelse, som udtales med en kort, åben  

 a-lyd, medens trykket i GRODAN ligger på sidste stavelse, som  

 udtales med en lang, flad a-lyd.
 Det er derfor vor opfattelse, at der heller ikke  

 lydmæssigt er nogen risiko for forveksling af mærkerne DAN-GRO  

 GREEN-MIX og GRODAN.
I ankebeskrivelsen (side 2, sidste afsnit) henviser  

 klageren til U77/69, hvorefter mærket IPALCO blev fundet  

 forveksleligt med mærket ICOPAL.
Denne sag er imidlertid ikke  

 analog med den foreliggende, idet mærkerne IPALCO og  

ICOPAL har fælles indledende bogstav og er af samme  

 længde.
Heller ikke henvisningen til U79/497, hvorefter SOLRAM  

 blev fundet forveksleligt med OSRAM, forekommer os at være  

 relevant, idet det her drejer sig om to mærker af næsten samme  

 længde med stor lighed i forstavelsen og en identisk slutstavelse.  

 Ovennævnte forhold gør sig ikke gældende i sagen  

 vedrørende DAN-GRO GREEN-MIX og GRODAN.
Det skal ikke bestrides, at det er gængs praksis  

 ikke at tillægge sådanne bestanddele, som ikke i sig selv er  

 registrerbare, stor betydning, når der skal træffes  

 afgørelse om forvekslelighed.
Dette betyder imidlertid ikke, at  

 sådanne bestanddele blot kan lades ude af betragtning ved  

 forvekslighedsbedømmelsen, idet man jo ved registrering af et  

 varemærke erhverver eneret til mærket i sin helhed.
Heraf  

 følger, at mærkeelementet GREEN-MIX, trods sin suggestive  

 karakter, naturligvis bør tillægges betydning ved  

 bedømmelse af, hvorvidt de her omhandlede mærker er  

 forvekslelige.
Dette understøttes da også af nedennævnte  

 tidligere indsigelsesafgørelser.
Som nævnt i vor imødegåelse af 27. maj  

 1993 har direktoratet tidligere truffet afgørelse om  

 ikke-forvekslelighed vedrørende mærkerne BENOL TM / BEROL  

og BENOL F 120 / BEROL, uanset at ordene BENOL og  

BEROL isoleret set måtte antages at være forvekslelige.
De  

 klart uregistrerbare bestanddele TM og F 120 blev således  

 anset for at have fornøden adskillelsesevne.
 Herudover er der, som anført i Tillæg til  

 Varemærker - Registreringspraksis, side 53, truffet afgørelse om  

 ikke-forvekslelighed mellem mærkerne DANMIKRO og MIKRODAN  

 ApS med bemærkningen: "Der kan ikke bortses fra bogstaverne ApS i  

 indsigermærket".
 Vi kan ikke se rettere, end at når betegnelser som  

TM, F 120 og ApS har kunnet have indflydelse på  

 spørgsmålet om forvekslelighed i de ovennævnte sager,  

 så må også mærkebestanddelen GREEN-MIX, som  

 må siges at besidde en større grad af særpræg end de  

 nævnte betegnelser, være af betydning ved bedømmelse af  

 forvekslelighed i den foreliggende sag.
Vi er således ikke enige med klageren i, at denne  

 bedømmelse må koncentrere sig om mærkeelementerne  

DAN-GRO og GRODAN.
De af klageren i den forbindelse på  

 side 3, tredie afsnit, citerede afgørelser er vor opfattelse ikke  

 relevante for nærværende sag, idet de alle indbyrdes har  

 identiske eller kvasi-identiske hele ord til fælles.
Varemærkerne  

DAN-GRO GREEN-MIX og GRODAN har ingen identiske/kvasi-identiske  

 ord til fælles.
 Afslutningsvis skal vi i tilknytning til de af klageren  

 gjorte bemærkninger vedrørende mærkernes  

 begrebsmæssige betydning blot anføre, at det, når det  

 drejer sig om mærker bestående af mere eller mindre suggestive  

 elementer, ligger i sagens natur, at denne betydning til en vis grad må  

 være overensstemmende.
På baggrund at det oven for anførte skal vi  

 anmode Patentankenævnet om at stadfæste den af Patentdirektoratet  

 ved skrivelse af 31. august 1995 trufne afgørelse i sagen." I skrivelse af 15. april 1996 har indklagede  

 bemærket, at betegnelsen GREEN-MIX ikke er suggestivt, men direkte  

 angiver varens art og beskaffenhed, jf.
Rigmor Carlsen: Varemærker  

 Registreringspraksis p. 95, hvor betegnelsen GRØN-MIX er afslået  

 fra varemærkeregistrering.
 Ankenævnet har behandlet sagen på sit  

 møde den 15. september 1997.
 Ingen af parterne gav møde.
 Ankenævnet skal udtale:
 Ankenævnet lægger til grund, at der foreligger  

 varekollision.
Mærkebestanddelen Green-Mix findes at være  

 uden særpræg og uden nævneværdig betydning for, om  

 mærkebestanddelen Dan-Gro bør anses for forvekslelig med  

 indsigermærket GRODAN.
Indsigermærket består af to  

 stavelser, der begge genfindes fuldt ud i varemærket Dan-Gro,  

 skønt i omvendt rækkefølge.
Denne sidstnævnte  

 forskel kan ikke anses for afgørende, da den ikke findes at  

 medføre væsentlige forskelle med hensyn til, hvordan  

 køberkredsen må antages at opfatte varemærkerne.  

 Indsigelsen tager derfor til følge.
 Herefter bestemmes:
 Varemærkeregistrering VR 6455/1992 erklæres  

 ugyldig.
