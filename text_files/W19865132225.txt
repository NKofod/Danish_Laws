Ansøgning om registrering af en ørestik bestående af 2 dele, en buton  

 med stift og et nav delvis afslået.
Antaget, at den såkaldte buton med pind  

 ikke adskilte sig væsentligt fra, hvad der var kendt inden ansøgningens  

 indleveringsdag.
År 1986, den 17. juni afsagde patentankenævnet (Beyer, Grønning-Nielsen,  

 Vedel-Rieper) følgende k e n d e l s e i sagen j.nr.
M. 2/85:
Klage fra Jens E.
Bijouterie ApS, Risskov, v/Patentingeniør K.
Skøtt-Jensen over den af direktoratet for patent- og varemærkevæsenet trufne afgørelse af  

 22. februar 1983 af mønsteransøgning MA 1184/82 fra Clenod A/S, Rødovre, v/Patentbureau Hofman-Bang & Boutard.
Den 1. november 1983 bekendtgjordes en af Clenod A/S den 14. december 1982  

 indleveret ansøgning om registrering af en ørestik bestående af 2 dele, en  

 buton med stift og et nav.
Afbildningen af mønstret havde følgende  

 udformning:
 De enkelte bestanddele er fremstillet af kunststof.
I skrivelse af 27. november 1983 nedlagde M.
Wallach ApS indsigelse imod  

 registrering af mønstret, idet selskabet bl.a. udtalte, »at mønsteret  

 ikke adskiller sig væsentligt fra, hvad der var almindeligt kendt før  

 ansøgningens indleveringsdag, idet der med hensyn til forbilledet for den  

 væsentligste del af smykket, den såkaldte buton med pind, løbe nr. 2, er tale  

 om en almindelig broche- eller øreclipsform, hvortil særligt bemærkes, at et  

 i væsentlig grad tilsvarende mønster som det anmeldte (og en tilsvarende  

 ørestikide) efter anmeldelse fra mine klienters tyske leverandør og  

 producent, d. 4.12.1980 er gjort almindelig tilgængeligt i  

 »Offenlegungsschrift 29 20 838« fra »Deutsches  

 Patentamt«.
 Det nævnte fremlæggelsesskrift, der vedrørte en ansøgning om patent på et  

 kunststofprodukt i form af et smykke eller en knap til fastgørelse på stof,  

 pap eller lignende, indeholdt som eksempel på anvendelsen af opfindelsen  

 bl.a. nedenstående som figur 3 angivne tegning af en ørestik med tilhørende  

 nav:
 I skrivelsen af 29. december 1983 og 10. februar 1984 nedlagde Jens E.  

 Bijouterie ApS indsigelse mod registrering af ansøgerens mønster, idet  

 selskabet modholdt 2 ørestikker, der angaves at være markedsført før den 14.  

 december 1982.
Begge ørestikker bestod af en hvælvet knapdel af kunststof og en i  

 knapdelen indsat metalstift.
Selskabet anførte, at de 2 ørestikker ikke  

 adskilte sig væsentligt fra ansøgerens mønster løbe nr. 1 og 2, og tilføjede,  

 at det ikke kunne være afgørende, om stiften var fremstillet af kunststof  

 eller metal.
Overfor den af M.
Wallach ApS nedlagte indsigelse anførte ansøgeren, at  

 den i ovennævnte offentliggørelsesskrift som figur 3 viste ørestik ikke kunne  

 anses for nyhedsskadelig for det ansøgte mønster, idet dette på følgende  

 punkter adskilte sig fra den modholdte ørestik (1). Knapdelen havde en  

 betydeligt fladere form (2). På bagsiden af knapdelen fandtes 4 fordybninger  

 (3). Knapdelens stift var udformet på en anden måde (4). Navet var helt  

 forskelligt fra det modholdte.
Overfor de af Jens E.
Bijouterie ApS modholdte ørestikker fremførte  

 ansøgeren tilsvarende argumenter, men bestred ikke, at de havde været  

 markedsført før den 14. december 1982.
I skrivelse af 22. februar 1985 afviste direktoratet for patent- og  

 varemærkevæsenet den af M.
Wallach ApS nedlagte indsigelse med følgende  

 begrundelse:
»Der må gives ansøgerne medhold i, at de ansøgte mønstre af de af  

 ansøgerne anførte grunde adskiller sig væsentligt fra, hvad der er vist i  

 »Offenlegungsschrift 29 20 838«, og der er ikke indsendt andet  

 materiale til dokumentation for, at de ansøgte mønstre ikke adskiller sig  

 væsentligt fra, hvad der var kendt på ansøgningsdagen.
Indsigelsen kan  

 herefter ikke tages til følge.' I skrivelse af samme dato afviste direkoratet ligeledes den af Jens E.  

 Bijouterie ApS nedlagte indsigelse med følgende begrundelse:
»Der er ikke indsendt materiale, som har lighed med det under løbe  

 nr. 3 ansøgte mønster, og Deres indsigelse, synes heller ikke at være rettet  

 mod dette.
Mønstret løbe nr. 1, som er forsynet med den som nr. 3 anmeldte  

 del, må bl.a. under hensyn hertil, anses for at adskille sig væsentligt fra  

 de af Dem indsendte ørestikker.
Mønstret løbe nr. 2 adskiller sig i mindre  

 grad end løbe nr. 1 fra det af Dem indsendte materiale, men på grund af de 4  

 fordybninger på undersiden af knapdelen skønnes dette mønster dog også at  

 adskille sig væsentligt fra de af Dem indsendte ørestikker, idet det må tages  

 i betragtning, at der er tale om meget enkle varer, hvor selv få forskelle  

 kan bevirke, at de adskiller sig væsentligt fra hinanden.« Denne afgørelse har klageren ved skrivelse af 19. april 1985 indbragt for  

 mønsterankenævnet og ved skrivelse af 19. juli 1985 nedlagt påstand om, at  

 ansøgningen afslås.
 Sagen har været behandlet i nævnets møde den 28. april 1986.
For klageren mødte advokat Olaf Eskildsen og ingeniør K.
Skøtt-Jensen ved  

 ingeniør N.H.
Gregersen med Jens Erik Jensen og Ruth Jensen.
 For ansøgeren mødte ingeniør Gullmann med Steen Christensen.
Klageren præciserede, at indsigelsen ikke vedrørte løbe nr. 1 og 3, og  

 henviste til, at den af ham fremlagte ørestik var kendt før ansøgningens  

 fremlæggelse.
Det eneste, der kan adskille løbe nr. 2 herfra, er de fire  

 runde mærker, der formentlig fremkommer af rent tekniske årsager, og en  

 fortykkelse nederst på »pinden«.
Dette er ikke nok.
 Ansøgeren gjorde gældende, at udformningen er vidt forskellig fra det  

 modholdte navnlig for så vidt angår den mere kuplede form.
 Nævnet skal udtale:
 Det lægges til grund, at klagerens produkt har været kendt inden  

 ansøgningens indlevering.
Herefter, og idet løbe nr. 2 ikke findes at adskille sig væsentligt herfra bestemmes:
 Ansøgning MA 1184/82 afslås for så vidt angår løbe nr. 2.
J.
Beyer.
