 Herved bekendtgøres lov om opførelse af arbejderboliger på  

 landet, jf. lovbekendtgørelse nr. 48 af 5. februar 1993 med de ændringer, der  

 følger af lov nr. 321 af 14. maj 1997.
Kapitel I (Ophævet) Kapitel II (Ophævet) Bestemmelser vedrørende arbejderboliger,  

 der er oprettet i henhold A.
Bestemmelser om jordrente Særlige bestemmelser for jordrentelodder § 10.  For arealer der før 1. april 1967 er afhændet  

 på jordrentevilkår i henhold til de hidtil gældende regler, gælder reglerne i  

 stk. 2-4.
 Stk. 2.  Jordrenten, der betales hver 11. juni og 11.  

 december termin, er 2 pct. af jordens grundværdi ved den senest almindelige  

 vurdering.
 Stk. 3.  Efter hver vurdering betales jordrenten af den  

 ny grundværdi, første gang i den anden termin efter at vurderingen er  

 foretaget.
Stk. 4.  Jordrenten vedbliver at påhvile ejendommen  

 uanset ejerskifte.
Afløsning af jordrenten kan finde sted efter reglerne i §  

 11.
Afløsning af jordrente.
Afløsningslån (* 1 § 11.  Ejere af arbejderboliger, der er pålagt  

 jordrente, kan over for ministeren for fødevarer, landbrug og fiskeri kræve  

 jordrenten afløst mod en afløsningssum.
 Stk. 2.  Afløsningssummen er kontantgrundværdien efter  

 fradrag for forbedringer ved den senest foreliggende almindelige vurdering,  

 herunder årsomvurdering, med eventuel årsregulering.
 Stk. 3.  Såvel ejeren som ministeren for fødevarer,  

 landbrug og fiskeri kan gøre indsigelse mod, at afløsningssummen fastsættes  

 efter reglerne i stk. 2. Fremsættes sådan indsigelse, finder de regler  

 anvendelse, som er fastsat i forskrifter udstedt i medfør af § 37 i lov om  

 statens fremskaffelse af jord og udlån til jordbrugsmæssige formål m.m.
 Stk. 4.  Afløses jordrenten, har ejeren ret til med  

 samme prioritetsstilling straks eller senere at tinglyse lån af offentlige  

 eller private midler til et beløb svarende til en afløsningssum beregnet  

 efter reglen i stk. 2. Tinglysning kan ske uden samtykke fra andre  

 rettighedshavere i ejendommen, jf. dog med hensyn til renter  

 tinglysningslovens § 40, stk. 5. Tinglysningslovens § 40, stk. 1, finder  

 tilsvarende anvendelse.
 Stk. 5.  De ejendomme, der er pålagt  

 jordrenteforpligtelse, må ikke udstykkes, ændres ved arealoverførsel eller  

 sammenlægges med anden ejendom uden ministerens tilladelse.
 Stk. 6.  Notering om jordrenteforpligtelse slettes ved  

 ministerens meddelelse til tinglysningsmyndigheden, når jordrenten afløses.  

 Ministeren for fødevarer, landbrug og fiskeri underretter Kort- og  

 Matrikelstyrelsen herom.
§§ 11 a-11 d. (Ophævet) §§ 12-17. (Ophævet) B.
Almindelige bestemmelser vedrørende arbejderboliger, der er opført  

 for arbejderens regning § 18.  Ejeren er forpligtet til selv at bebo  

 ejendommen, indtil noteringen slettes i medfør af § 19 eller § 19 a.
Boligen  

 kan dog udlejes en gang for en periode af højst 2 år, uden at statslånene  

 forfalder til indfrielse, jf. § 19 a, hvis ejeren på grund af tidsbegrænset  

 beskæftigelse andetsteds midlertidigt må tage ophold uden for hjemstedet.
 Stk. 2.  Ejendommen skal stedse holdes i ordentlig  

 stand; bygningerne skal være brandforsikrede for deres fulde værdi i et af  

 Justitsministeriet godkendt brandforsikringsselskab.
§ 18a. (Ophævet) § 18 b.  Ministeren for fødevarer, landbrug og fiskeri  

 kan pålægge den til enhver tid værende ejer af ejendommen at afhjælpe  

 forefundne mangler ved ejendommen eller dennes anvendelse samt at berigtige  

 forhold, der er foretaget i strid med bestemmelsen i § 18, stk. 2.
 Stk. 2.  Såfremt ejeren væsentligt misligholder de i §  

 18 nævnte forpligtelser, kan ministeren for fødevarer, landbrug og fiskeri  

 kræve, at statslånene straks forfalder til betaling.
§ 19 .  Ejendommene skal i matriklen betegnes som  

 arbejderboliger efter denne lov.
For ejendomme, hvoraf der svares jordrente,  

 sker tilføjelse herom.
 Stk. 2.  I tingbogen skal der ske notering om, at  

 ejendommene er undergivet de i denne lov fastsatte vilkår.
Stk. 3.  Notering i matrikel og tingbog i henhold til  

 stk. 1, 1. pkt. og stk. 2 samt de for ældre ejendomme foretagne noteringer  

 kan slettes, når der er forløbet 20 år efter indfrielse af statslån.
Notering  

 kan endvidere slettes, når der er forløbet 35 år fra tinglysning af pantebrev  

 for det til boligens opførelse ydede byggelån, og statslånenes restgæld er  

 indfriet.
Notering om jordrentesvarelse kan alene slettes i medfør af § 11.  

 Notering slettes ved ministerens meddelse til tinglysningsmyndigheden.
Kort-  

 og Matrikelstyrelsen underrettes herom.
§ 19 a.  Ejeren kan desuden kræve, at noteringen i  

 matrikel og tingbog slettes, og at ejendommen frigøres for  

 rådighedsindskrænkningerne efter denne lov mod indbetaling af Stk. 2.  Når der er forløbet 30 år fra tinglysningen af  

 statslånet, ophører tilskrivningen af rentes rente, jf. stk. 1, litra c.
De i  

 stk. 1, litra c og d, anførte beløb nedsættes fra samme dato med 1/6 pr. år.
 Stk. 3.  Ministeren for fødevarer, landbrug og fiskeri  

 kan kræve forrentning af de i stk. 1, litra b og c, nævnte beløb.
 Stk. 4.  Den særlige notering om jordrenteforpligtelse  

 slettes ved ministerens foranstaltning, når jordrenten afløses.
 § 20.  Ejeren er forpligtet til at give den eller dem,  

 som ministeren for fødevarer, landbrug og fiskeri bemyndiger dertil, adgang  

 til at føre tilsyn med, at de i henhold til loven pålagte forpligtelser  

 overholdes, og til at optage syn over ejendommen.
 § 21.  En arbejderbolig må ikke udstykkes, ændres ved  

 arealoverførsel eller sammenlægges med anden ejendom uden ministerens  

 tilladelse.
Stk. 2.  Endelig adkomst på en arbejderbolig kan kun  

 tinglyses med ministerens tilladelse.
Dette gælder dog ikke ved en  

 efterlevende ægtefælles overtagelse af ejendommen efter reglerne om skifte af  

 dødsboer.
§ 22.  Ved ejerskifte forfalder de i ejendommen  

 indestående lån til indfrielse.
Lånene kan dog overtages på uændrede vilkår  

 ved en efterlevende ægtefælles overtagelse af ejendommen efter reglerne om  

 skifte af dødsboer.
Stk. 2.  Indfrielse sker ved betaling af de i § 19 a  

 omhandlede beløb.
For lån ydet i medfør af lov nr. 139 af 13. april 1938 og  

 lov nr. 149 af 13. marts 1943 sker indfrielse dog alene ved betaling af de i  

 § 19 a, stk. 1, litra a, omhandlede beløb.
Stk. 3.  For statslån, for jordrenteforpligtelse  

 (kapitaliseret til den ved overdragelsen gældende jordrenteværdi) eller for  

 renteefterbetaling kan køberen ikke bindende i forhold til sælgeren overtage  

 tilsvar ud over herfor i overdragelsesdokumentet angivne beløb af den  

 vedtagne købesum for ejendommen.
Hvad køberen herefter måtte have erlagt for  

 meget, kan han efter eget valg kræve refunderet af sælgeren ved kontant  

 betaling eller ved afskrivning på gældsmellemværendet.
§§ 22 a og 23 . (Ophævet) § 24.  For renter, afdrag og andre krav på låntagere  

 efter denne lov har staten udpantningsret.
§ 25.  (Ophævet) § 26.  Såfremt staten efter retsforfølgning skrider  

 til salg af en ejendom, kan denne bortsælges fri for de i denne lov  

 indeholdte indskrænkninger.
§§ 27-29 . (Ophævet) § 29 a.  (Ophævet) C.
Almindelige bestemmelser vedrørende arbejderboliger, der er opført  

 for landmandens regning § 30.  (Ophævet) § 31.  Ejendommene er omfattet af reglerne i §§ 19 og  

 19 a samt § 21, stk. 2.
 Stk. 2.  Så længe der indestår statslån i ejendommene,  

 gælder bestemmelserne i § 18, stk. 2, § 18 b, § 20, § 21, stk. 1, § 22, § 24  

 og § 26. Det i henhold til § 22, stk. 2, jf. § 19 a, stk. 1, litra d, anførte  

 beløb skal dog ikke indfries, hvis arbejderboligen afhændes sammen med  

 hovedejendommen.
§ 32.  Disse boliger skal af ejeren holdes udlejet i  

 overensstemmelse med reglerne i kap.
VI og VII.
§ 33 .  (Ophævet) Bestemmelser vedrørende arbejderboliger,  

 der er oprettet for Overskrifterne til afsnit A, B og C i kapitel IV samt §§  

 34-40 ophævet § 41 .  Boligdriftslån, der er givet tilsagn om med  

 hjemmel i lov nr. 211 af 19. maj 1971, ydes i overensstemmelse med de  

 bestemmelser, som blev fastsat i lånetilsagnet.
Tilbagebetaling sker som  

 fastsat i § 46 og § 46 a.
 § 42 .  Bestemmelserne i §§ 18, 18 b, 20, 21 og 26  

 finder også anvendelse på de i dette kapitel omhandlede boliger.
§ 43.  Såfremt ejeren overgår til andet erhverv end  

 normalt forefaldende arbejde på landet skal ydelse af boligdriftslånet  

 ophøre, og afviklingen af det ydede driftslån skal påbegyndes.
Ved normalt  

 forefaldende arbejde på landet forstås, at ejeren gennem længere tid har  

 været og stadig er beskæftiget helt eller fortrinsvis ved sædvanligt  

 lønarbejde ved jordbrug eller ved hermed økonomisk ligestillet lønarbejde ved  

 andre arbejdssteder beliggende uden for bymæssig bebyggelse.
§ 44.  (Ophævet) § 45.  Ejendommene skal i matriklen betegnes som  

 arbejderboliger.
 Stk. 2.  I tingbogen skal der ske notering om, at  

 ejendommene er undergivet de i dette kapitel fastsatte vilkår.
Stk. 3.  De i stk. 1 og 2 omhandlede noteringer kan  

 slettes, når der er forløbet 10 år, efter at det ydede boligdriftslån er  

 tilbagebetalt.
Noteringen kan dog tidligst slettes, når der er forløbet 20 år  

 fra tilsagnet om statsgaranti og boligdriftslån.
§ 46.  Ejeren kan kræve, at noteringen i matriklen og  

 tingbog slettes, og at ejendommen frigøres for rådighedsindskrænkningerne  

 efter denne lov på betingelse af, at Stk. 2.  Ministeren for fødevarer, landbrug og fiskeri  

 kan kræve forrentning af de i stk. 1, litra b-d, nævnte beløb.
 Stk. 3.  Når der er forløbet 30 år fra første  

 udbetaling, ophører tilskrivningen af det i stk. 1, litra c, nævnte beløb.  

 Når der er forløbet 40 år fra første udbetaling, nedskrives rentebeløbet for  

 hvert påbegyndt år efter det 40. år med 1/11. Hvis boligdriftslånet indfries  

 tidligere, påbegyndes nedskrivningen fra indfrielsesåret, dog tidligst når  

 der er forløbet 20 år fra tilsagnet om statsgaranti og boligdriftslån.
 § 46 a.  Senest 1 år efter det sidst udbetalte tilskud  

 kan det ydede boligdriftslån indfries således:
 Det beregnede indbetalte beløb kan højst udgøre 60 % af ejendommens  

 kontante ejendomsværdi på indfrielsestidspunktet, dog mindst det udbetalte  

 akkumulerede tilskud.
 Stk. 2.  I stedet for kontant betaling kan det efter  

 stk. 1 opgjorte beløb konverteres til et nyt lån på følgende vilkår:
Stk. 3.  Det i stk. 2 nævnte lån forfalder til  

 indfrielse ved ejerskifte, men kan tillades overtaget på skærpede vilkår,  

 således at renten ændres til diskontoen + 2% p.a., og lånet afvikles på højst  

 10 år.
Lånet kan dog overtages på uændrede vilkår ved ejendomsovertagelse i  

 forbindelse med hensidden i uskiftet bo.
 Stk. 4.  Efter indfrielse eller konvertering af lånet i  

 henhold til stk. 1 og 2 slettes noteringen i tingbog og matrikel, og  

 ejendommen er frigjort for rådighedsindskrænkninger efter denne lov.
 § 47 .  For statens krav efter de i dette kapitel  

 fastsatte regler har staten udpantningsret.
§ 48 .  (Ophævet) § 49 .  Ved ejerskifte bortfalder ydelse af  

 boligdriftslån med udløbet af det halvår, hvori ejerskiftet har fundet sted,  

 og det ydede driftslån forfalder til tilbagebetaling straks.
Ved  

 ejendomsovertagelse efter reglerne om skifte af dødsboer kan den efterlevende  

 ægtefælle dog overtage boligdriftslånet på uændrede vilkår.
 Stk. 2.  Indfrielse sker ved betaling af de i § 46  

 omhandlede beløb.
§§ 50 og 51 . (Ophævet) Bestemmelser vedrørende arbejderboliger,  

 der er oprettet for Overskrifterne til afsnit A, B og C i kapitel V samt §§  

 52-54 ophævet § 55.  Bestemmelserne i § 18, stk. 2, §§ 20, 21, 26 og  

 §§ 45-47 gælder også for de i dette kapitel omhandlede boliger.
§ 56.  (Ophævet) § 57.  De i dette kapitel nævnte boliger skal af  

 ejeren holdes udlejet i overensstemmelse med bestemmelserne i kap.
VI og VII.
§ 58.  (Ophævet) § 59.  Ved ejerskifte bortfalder ydelse af  

 boligdriftslån med udløbet af det halvår, hvori ejerskiftet har fundet sted,  

 og det ydede driftslån forfalder til tilbagebetaling straks.
Ved  

 ejendomsovertagelse efter reglerne om skifte af dødsboer kan den efterlevende  

 ægtefælle dog overtage boligdriftslånet på uændrede vilkår.
§§ 60 og 61 . (Ophævet) Bestemmelser vedrørende overdragelsen af  

 brugen af visse § 62.  Bestemmelserne i stk. 2-5 og § 63 gælder for  

 brugen af huse og selvstændige lejligheder, når de udlejes eller  

 vederlagsfrit overlades til arbejdere, der beskæftiges ved normalt  

 forefaldende arbejde på landet, jf. § 43, 2. pkt.
Det er dog en forudsætning,  

 at boligen ligger uden for en stationsby eller anden bymæssig bebyggelse og  

 ikke udgør et selvstændigt landbrug, jf. § 2 i lov om landbrugsejendomme.
Stk. 2.  Leje- eller brugsaftalen skal udfærdiges  

 skriftligt og skal indeholde bestemmelser om brugsforholdets varighed,  

 opsigelsesfrister og det eventuelle vederlag.
Vederlaget skal fastsættes i  

 penge.
Fra ejerens side skal opsigelsesfristen fastsættes til mindst 3  

 måneder til en 1. april eller 1. oktober.
 Stk. 3.  Er skriftlig aftale ikke oprettet, og har  

 indflytning fundet sted, anses boligen for udlejet eller overladt for mindst  

 1 år fra den 1. april, der følger nærmest efter indflytningen, og for en  

 leje, som ejeren kan godtgøre, at brugeren er indgået på.
 Stk. 4.  Bestemmelse i leje- eller brugsaftalen om, at  

 brugeren skal udføre arbejde for ejeren, er uforpligtende for brugeren.  

 Uafhængigt af leje- eller brugsaftalen kan parterne for indtil et år ad  

 gangen aftale, at brugeren skal udføre arbejde mod vederlag.
 Stk. 5.  I øvrigt gælder reglerne i den almindelige  

 lejelovgivning.
 § 63.  Bestemmelserne i § 62, stk. 2-5, kan ikke ved  

 aftale mellem parterne fraviges til ugunst for brugeren.
 Stk. 2.  Lovgivningen om boliganvisning gælder ikke ved  

 ledighed, hvis boligen uden ufornødent ophold udlejes eller overlades til  

 brug efter reglerne i § 62.
Kapitel VII (Ophævet) Særlige bestemmelser § 67.  (Ophævet) § 68.  Ministeren for fødevarer, landbrug og fiskeri  

 kan bemyndige Kongeriget Danmarks Hypotekbank og Finansforvaltning  

 (Hypotekbanken), jordbrugskommissionerne eller en styrelse under Ministeriet  

 for Fødevarer, Landbrug og Fiskeri til at udøve beføjelser efter denne lov  

 eller efter bestemmelser fastsat efter loven.
Stk. 2.  Klage over de i stk. 1 nævnte myndigheders  

 afgørelse kan indgives til ministeren for fødevarer, landbrug og fiskeri, jf.  

 dog stk. 3 og § 68 a, stk. 4. Klagefristen er 4 uger fra den dag, afgørelsen  

 er meddelt klageren.
Ministeren for fødevarer, landbrug og fiskeri kan  

 fastsætte regler, hvorefter der alene kan klages over retlige spørgsmål.
Stk. 3.  Ministeren for fødevarer, landbrug og fiskeri  

 kan henlægge sin beføjelse til at træffe afgørelse i klagesager til en  

 styrelse under Ministeriet for Fødevarer, Landbrug og Fiskeri.
Ministeren for  

 fødevarer, landbrug og fiskeri kan fastsætte regler, hvorefter afgørelser  

 truffet af Kongeriget Danmarks Hypotekbank og Finansforvaltning eller en  

 styrelse under Ministeriet for Fødevarer, Landbrug og Fiskeri ikke kan  

 påklages.
 § 68 a.  Hypotekbanken kan med tillæg af renter og  

 omkostninger inddrive misligholdte statslån ydet efter denne lov samt  

 tidligere lovgivning om arbejderboliger på landet ved indeholdelse i løn m.v.  

 hos den pågældende efter reglerne for inddrivelse af personlige skatter i  

 kildeskatteloven.
Stk. 2.  Ministeren for fødevarer, landbrug og fiskeri  

 kan fastsætte nærmere regler om fremgangsmåden i forbindelse med  

 lønindeholdelsen, herunder om straf af bøde for overtrædelse af reglerne.
For  

 overtrædelser, der begås af et aktieselskab, anpartsselskab, andelsselskab  

 eller lignende, kan der pålægges selskabet som sådant bødeansvar.
 Stk. 3.  Hypotekbanken kan indhente de oplysninger hos  

 skattemyndigheder og andre offentlige myndigheder om den pågældende, som er  

 nødvendige for at varetage inddrivelsen af de i stk. 1 nævnte beløb, herunder  

 oplysninger om indkomst- og formueforhold.
 Stk. 4.  Hypotekbankens afgørelser efter stk. 1-3 kan  

 indbringes for finansministeren.
 § 68 b.  Ministeren for fødevarer, landbrug og fiskeri  

 kan fastsætte nærmere regler om administrationen af lån ydet i medfør af  

 denne lov og tidligere gældende love om arbejderboliger på landet.
 Stk. 2.  Ved anvendelse af reglerne i denne lov og  

 tidligere gældende love om arbejderboliger på landet kan en samlever efter en  

 konkret vurdering ligestilles med en ægtefælle.
Overgangsbestemmelser § 69 .  Denne lov, som ikke gælder for Færøerne,  

 træder i kraft den 1. januar 1948.
Stk. 2.  Samtidig ophæves afsnit A i lov nr. 139 af 13.  

 april 1938 om opførelse og udleje af arbejderboliger m.m. på landet med  

 tillægslove nr. 111 af 15. marts 1939, nr. 564 af 31. oktober 1940, nr. 116  

 af 18. marts 1941 og nr. 475 af 22. november 1941, jf. lovbekendtgørelse nr.  

 3 af 6. januar 1942, samt lov nr. 149 af 13. marts 1943 med tillægslove:  

 lovanordning nr. 52 af 6. marts 1944, jf. lov nr. 320 af 7. juli 1945, lov  

 nr. 403 af 28. august 1945 og lov nr. 384 af 12. juli 1946. De i henhold til  

 disse love ydede låns prioritetsstilling bevares, og lånene forrentes og  

 afdrages vedblivende efter de i de derfor udfærdigede og tinglyste  

 lånedokumenter fastsatte vilkår, medens denne lovs regler i øvrigt finder  

 anvendelse på de ejendomme, hvori der indestår statsmidler i henhold til de  

 nævnte love.
De ændringer, som er en følge af lov nr. 130 af 31. marts 1960  

 om ændringer i lov om opførelse af arbejderboliger på landet, er trådt i  

 kraft den 1. april 1960. De ændringer, som er en følge af lov nr. 115 af 4.  

 april 1967 om ændringer i lov om opførelse af arbejderboliger på landet, er  

 trådt i kraft den 21. april 1967. De ændringer, som er en følge af lov nr.  

 211 af 19. maj 1971 om ændring af lov om opførelse af arbejderboliger på  

 landet, er trådt i kraft den 30. maj 1971. De ændringer, som er en følge af  

 lov nr. 208 af 28. maj 1975 om ændring af lov om opførelse af arbejderboliger  

 på landet, er trådt i kraft den 14. juni 1975.
Andragender om garanti og boligdriftslån, som er indgivet til  

 kommunalbestyrelsen inden 1. august 1974, færdigbehandles efter de før lovens  

 ikrafttræden gældende regler.
De ændringer, som er en følge af lov nr. 701 af  

 21. december 1982 om ændring af lov om arbejderboliger på landet, er trådt i  

 kraft den 1. februar 1983. De ændringer, som er en følge af lov nr. 64 af 19.  

 februar 1986 om ændring af lov om arbejderboliger på landet, er trådt i kraft  

 den 26. februar 1986, og har virkning for ydelser m.v., der er beregnet på  

 grundlag af grundværdien ved 18. alm. vurdering.
De ændringer, som er en  

 følge af lov nr. 1009 af 19. december 1992 om ændring af lov om  

 arbejderboliger på landet er trådt i kraft den 15. februar 1993.
 Servitutter og andre rådighedsindskrænkninger, der er tinglyst i medfør af  

 arbejderboligloven opretholdes, indtil noteringen kan slettes i  

 overensstemmelse med bestemmelserne i denne lov.
Brugsforhold, der er indgået i henhold til kapitel VII i lov om  

 arbejderboliger på landet, som ophævet ved denne lovs § 1, nr. 40, og som  

 består ved lovens ikrafttræden, bevarer deres gyldighed, indtil  

 brugsforholdet lovligt ophører.
For disse brugsforhold gælder reglerne i  

 kapitel VII fortsat.
De ændringer som er en følge af lov nr. 321 af 14. maj  

 1997 om ændring af lov om arbejderboliger på landet er trådt i kraft dagen  

 efter lovens offentliggørelse i Lovtidende.
 Ændringerne har virkning fra den 15. september 1996.
Ministeriet for Fødevarer, Landbrug og Fiskeri, den 16. maj 1997 Henrik Dam Kristensen / Inga Steen Jensen (* 1) Ved lov nr. 418 af 13. juni 1990 er bestemmelserne om afløsningslån  

 ophævet.
