Nr BTL 42 Betænkning over Forslag til lov om ændring af lov om almene boliger m.v.,  

 lov om boliger for ældre og personer med handicap og lov om boligbyggeri  

 (Forsøg med udlejning og anvisning af almene boliger, udvekslingsstudenter  

 m.v.)   

 Nr L 42 1996-97, 1. samling Afgivet af Boligudvalget Afgivet: 19970311 Udvalget har behandlet lovforslaget i nogle møder og har herunder stillet spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Boligselskabernes Landsforening, Dansk Flygtningehjælp, Lejernes Landsorganisation og Rektorkollegiet.
 Der er af boligministeren stillet ændringsforslag, hvorom henvises til de  

 ledsagende bemærkninger.
 Boligministeren har over for udvalget tilkendegivet, at  

 boligorganisationerne ikke altid bør være afskåret fra at iværksætte forsøg  

 med udlejning og anvisning, når der ikke kan opnås enighed med  

 kommunalbestyrelsen.
Når boligorganisationen og kommunalbestyrelsen ikke kan nå til enighed om  

 et forsøg, bør der derfor være adgang til, at boligorganisationen gennem  

 kommunalbestyrelsen indsender en ansøgning om godkendelse af forsøg til  

 Boligministeriet.
Boligministeriet vil herefter vurdere begge parters  

 argumenter i sagen og vil herunder lægge vægt på parternes øvrige tiltag på  

 området og på, om man har gjort en indsats for at opnå et  

 forhandlingsresultat.
Når kommunalbestyrelsens accept ikke kan opnås, vil boligorganisationerne  

 dog være udelukket fra at iværksætte forsøg, der kræver kommunalbestyrelsens  

 aktive medvirken.
Dette gælder især forsøg med kommunal anvisning og  

 udlejning efter særlige sociale kriterier.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de stillede  

 ændringsforslag.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
 Mindretallet er principielt betænkelig ved at give ministeren en så  

 udstrakt bemyndigelse til at gennemføre forsøg på et så centralt punkt som  

 udlejning og anvisning af almene boliger, ligesom mindretallet er usikker på,  

 hvad bemyndigelsen faktisk vil blive anvendt til på trods af de gode  

 hensigter, som anføres i bemærkningerne.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 ÆndringsforslagAf boligministeren, tiltrådt af et flertal  

 (S, V, KF, RV og CD):
 Til § 1 1) Nr. 25 affattes således:
 »25. § 187, stk. 1, affattes således:
»Lov om boligbyggeri, jf. lovbekendtgørelse nr. 722 af 1. august  

 1996, ophæves bortset fra § 7, § 7 a, stk. 1, § 8, § 56, § 56 a, § 58, stk.  

 1, 2 og 4, § 59, § 60, § 62 a, stk. 1, § 62 k, §§ 63-66 a, § 67, stk. 7 og  

 10, § 67 a, § 68, § 72 d, § 73, §§ 74-79, § 83 b, § 89, § 92, § 93, stk. 1,  

 nr. 5-7, § 93, stk. 2, § 94, stk. 2, og § 97. Administrative forskrifter, der  

 er udstedt i medfør af kapitel 10, finder fortsat anvendelse.«» 2) Nr. 27 affattes således:
»27. I § 187, stk. 4, indsættes efter »Reglerne  

 i«: »§§ 103 og 113 og«.' Til § 4 3) Paragraffen affattes således:
 »§ 4 Stk. 1 . Loven træder i kraft dagen efter  

 bekendtgørelsen i Lovtidende, jf. dog stk. 2.
Stk. 2. Bestemmelserne i lovens § 187, stk. 1, 3 og 4, samt § 188  

 som affattet henholdsvis ændret ved denne lovs § 1, nr. 25-29, har virkning  

 fra den 1. januar 1997.« Bemærkninger Til nr. 1 og 2 Der er tale om ændringer af rent teknisk karakter, hvorved  

 forskellige bestemmelser vedrørende støttede private andelsboliger  

 opretholdes.
Til nr. 3 Der er tale om ændringer af rent teknisk karakter.
Det foreslås,  

 at lovens ikrafttrædelsestidspunkt ændres, således at loven træder i kraft  

 dagen efter bekendtgørelsen i Lovtidende.
Det bemærkes, at lovforslagets nr.  

 23 vedrørende to deleftersyn af byggeriet vil have virkning for byggerier,  

 der modtager tilsagn om støtte efter lovens ikrafttræden.
Endvidere foreslås det, at dele af lovforslaget får virkning allerede fra  

 den 1. januar 1997, uanset at det samlede lovforslag først træder i kraft på  

 et senere tidspunkt.
Det drejer sig om overgangsbestemmelserne i lovens §  

 187, stk. 1, 3 og 4, samt § 188, som affattet ved denne lovs § 1, nr. 25-29.
Hans Peter Baadsgaard (S) fmd.
Sonja Mikkelsen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  

 Keld Albrechtsen (EL) Addi Andersen (CD) Jens Hald Madsen (V) Pia Larsen (V)  

 Bodil Thrane (V) Erling Oxdam (V) John Vinther (KF) Gitte Seeberg (KF) Kai  

 Dige Bach (KF) Kirsten Jacobsen (FP) nfmd.
 Dansk Folkeparti havde ikke medlemmer i udvalget.
