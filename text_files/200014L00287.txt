Betænkning afgivet af Erhvervsudvalget  

 den 1. februar 2001 Betænkning over Forslag til lov om ændring af lov om  

 VækstFonden og ligningsloven (Udvidelse af VækstFondens muligheder for at yde  

 medfinansiering til enkeltvirksomheder og  udviklingsselskaber og visse  

 muligheder for at yde medfinansiering til virksomheder, der ikke er små  

 og mellemstore) [af erhvervsministeren (Pia Gjellerup)] 1. Ændringsforslag Der er stillet 3 ændringsforslag til lovforslaget.  

 Erhvervsministeren har stillet ændringsforslag nr. 3, Venstres og Det  

 Konservative Folkepartis medlemmer af udvalget har stillet  

 ændringsforslag nr. 2, og Enhedslistens medlem af udvalget har stillet  

 ændringsforslag nr. 1.
2. Udvalgsarbejdet Lovforslaget blev fremsat den 25. oktober 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Erhvervsudvalget.
Møder Udvalget har behandlet lovforslaget i 6 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra International Opera Challenge.
Erhvervsministeren  

 har over for udvalget kommenteret den skriftlige henvendelse.
Spørgsmål Udvalget har stillet 8 spørgsmål til  

 erhvervsministeren til skriftlig besvarelse.
Et af udvalgets  

 spørgsmål til erhvervsministeren og dennes svar herpå er  

 optrykt som bilag til betænkningen.
3. Indstillinger og politiske bemærkninger Et flertal i udvalget  (S, SF, RV, EL og KRF)  

 indstiller lovforslaget til vedtagelse med de under nr. 1 og 3  

 stillede ændringsforslag.
Et mindretal i udvalget (V, KF, CD og FRI)  

 indstiller lovforslaget til vedtagelse med de under nr. 2 og 3  

 stillede ændringsforslag.
Mindretallet vil stemme imod det under nr. 1  

 stillede ændringsforslag.
 Et andet mindretal i udvalget (DF) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
 DF ønsker, at der skabes de bedste betingelser for  

 etablering af nye iværksættere.
 Skal Danmark være i superligaen med hensyn til at  

 skabe nye virksomheder inden for IT, innovation, forskning og udvikling,  

 må og skal alle gode initiativer støttes.
I stedet for direkte statsstøtte   som DF er imod  

 burde der findes andre løsningsmodeller til at støtte opstart  

 af nye virksomheder, f.eks. skattefrihed de første leveår og  

 langt bedre afskrivningsregler.
DF kan ikke støtte lovforslaget.
 En oversigt over Folketingets sammensætning er  

 optrykt i betænkningen.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Til § 1 Af	et mindretal (EL), tiltrådt af et mindretal (S,  

 SF, RV og KRF):
 1) Efter nr. 1 indsættes som nyt nummer:
» » [Miljø indsættes som positivt  

 vurderingselement] Af	et mindretal (V og KF), tiltrådt af et mindretal  

 (CD og FRI):
 2) Nr. 6 affattes således:
» » a)	Tilskud.
 b)	Lån med forskellige former for  

 tilbagebetalingsvilkår.
 c)	Garantier.
d)	Andre lignende finansieringsinstrumenter, hvorom erhvervsministeren  

 fastsætter nærmere bestemmelser efter forslag fra  

 VækstFonden.«« [Muligheden for at benytte kapitalindskud som  

 finansieringsinstrument udgår] Af	erhvervsministeren, tiltrådt af et flertal  

 (udvalget med undtagelse af DF):
 3) Efter nr. 10 indsættes som nyt nummer:
» [Nedsættelse af kravet til VækstFondens  

 egenkapital] Bemærkninger Til nr. 1 I henhold til den gældende lov skal  

 miljømæssige og etiske aspekter inddrages i vurderingen af  

 projekterne ved, at ansøgere skal oplyse, hvilke etiske og  

 miljømæssige overvejelser de har gjort sig om de aktiviteter,  

 der søges medfinansieret.
 Det foreslås nu i lovgivningen fastsat, at der skal  

 gives en positiv særbehandling til ansøgninger, hvor det i  

 forhold til sammenlignelige ansøgninger kan dokumenteres, at der er  

 tale om et mere miljøvenligt produkt eller produktionsproces, eller  

 der er tale om et økologisk alternativ.
Kravet skal gælde både i forhold til de  

 enkelte udviklingsprojekter, som VækstFonden typisk medfinansierer i  

 form af lån eller kapitalindskud til den enkelte virksomhed og i  

 forhold til de udviklingsselskaber, som medfinansieres af VækstFonden  

 og herefter tilfører kapital og kompetence til enkeltvirksomheder.
For  

 så vidt angår udviklingsselskaberne, skal kravet forstås  

 således, at det vil indgå som et positivt element i vurderingen,  

 hvis udviklingsselskaberne har til formål at tilføre kapital til  

 virksomheder, der udvikler mere miljøvenlige produkter,  

 produktionsprocesser eller økologiske alternativer.
 For lånegarantier, der administreres i bankerne  

 efter standardiserede procedurer, skal der gives oplysninger om  

 ansøgers etiske og miljømæssige overvejelser  

 vedrørende de aktiviteter, der søges medfinansieret.
Til nr. 2 Ændringsforslaget medfører, at  

 VækstFondens mulighed for at benytte kapitalindskud, herunder  

 erhvervelse af aktier, som finansieringsinstrument udgår.
Til nr. 3 Det fremgår af den gældende lov, at  

 bestyrelsen i forvaltningen af fondens midler skal sigte mod, at  

 egenkapitalen udgør mindst 1,75 mia. kr.
Det indgår i aftalen om  

 finansloven for 2001, at regeringen vil opfordre VækstFonden til at  

 tage initiativer til at tilføre venturekapital til filmbranchen.  

 På basis af de konkrete forretningsmuligheder, der kan udvikles og  

 modnes i samarbejde med private investorer, vil det være op til  

 VækstFondens bestyrelse at træffe afgørelse om  

 medfinansiering til filmområdet.
 For at sikre, at den øgede tilførsel af  

 offentlig venturekapital til filmområdet ikke umiddelbart  

 indebærer en lavere prioritering af VækstFondens øvrige  

 arbejde, foreslås en mindre nedsættelse af kravet til  

 størrelsen af den egenkapital, som fonden skal sigte mod at have.
Sonja Mikkelsen (S) nfmd.  

  Ole Vagn Christensen (S)  Grete Schødts (S)  

  Jeppe Kofod (S)  Bjarne Laustsen (S)  

  Ole Sohn (SF) Sonja Albrink (CD)  

  Morten Helveg Petersen (RV)  Frank Aaen (EL)  

  Svend Erik Hovmand (V)  Pia Larsen (V)  

  Kim Andersen (V)  Peter Brixtofte (V) fmd.  

 Pernille Sams (KF)  Kirsten Jacobsen (FRI)  

  Egil Møller (DF)  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Enhedslisten (EL) 5 Venstre, Danmarks Liberale Parti (V) 43 * Kristeligt Folkeparti (KRF) 4 Det Konservative Folkeparti (KF) 16 ** Frihed 2000 (FRI) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti 1 Centrum-Demokraterne (CD) 8 Uden for Partierne (UP) 3 Det Radikale Venstre (RV) 7 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Høringsnotat og høringssvar, fra erhvervsministeren 2 Ændringsforslag til 2. behandling, fra erhvervsministeren 3 Udkast til betænkning 4 Spm. 1 om VækstFonden, til erhvervsministeren Spm. 2 om våben-, tobaks-, alkohol- og medicinalindustrien, til  

 erhvervsministeren Spm. 3 om lovens anvendelsesområde, til erhvervsministeren 5 Spm. 4 om teknisk bistand til udformning af et ændringsforslag, til  

 erhvervsministeren 6 Svar på spm. 1 om VækstFonden, fra erhvervsministeren Svar på spm. 2 om våben-, tobaks-, alkohol- og  

 medicinalindustrien, fra erhvervsministeren Svar på spm. 3 om lovens anvendelsesområde, fra  

 erhvervsministeren 7 Svar på spm. 4 om teknisk bistand til udformning af et  

 ændringsforslag, fra erhvervsministeren 8 Spm. 5 om, hvordan VækstFonden med sine tilbud når ud til  

 iværksættere og virksomheder med finansieringsbehov, til  

 erhvervsministeren 9 2. udkast til betænkning 10 Henvendelse fra International Opera Challenge 11 Spm. 6 om kommentar til henvendelsen fra International Opera Challenge,  

 til erhvervsministeren 12 VækstFondens forretningsplan for 2001 13 Svar på spm. 6 om kommentar til henvendelsen fra International Opera  

 Challenge, fra erhvervsministeren 14 Svar på spm. 5 om, hvordan VækstFonden med sine tilbud  

 når ud til iværksættere og virksomheder med  

 finansieringsbehov, fra erhvervsministeren 15 Ændringsforslag til 2. behandling, fra erhvervsministeren 16 3. udkast til betænkning 17 4. udkast til betænkning 18 Spm. 7 om konsekvenserne for finansiering af EUREKA-projekter ved en  

 vedtagelse af Kristeligt Folkepartis ændringsforslag, til  

 erhvervsministeren Spm. 8 om, hvilke muligheder mindre virksomheder har for at gå  

 sammen med universiteter og forskningsinstitutioner om EUREKA-projekter, hvis  

 Kristeligt Folkepartis ændringsforslag bliver vedtaget, til  

 erhvervsministeren 19 5. udkast til betænkning 20 Svar på spm. 7 om konsekvenserne for finansiering af  

 EUREKA-projekter ved en vedtagelse af Kristeligt Folkepartis  

 ændringsforslag, fra erhvervsministeren Svar på spm. 8 om, hvilke muligheder mindre virksomheder har for at  

 gå sammen med universiteter og forskningsinstitutioner om  

 EUREKA-projekter, hvis Kristeligt Folkepartis ændringsforslag bliver  

 vedtaget, fra erhvervsministeren Bilag 2 Et af udvalgets spørgsmål og  

 erhvervsministerens svar Spørgsmål og svar er optrykt efter  

 ønske fra KRF.
 Spørgsmål 5:
 Ministeren bedes beskrive, hvordan VækstFonden med  

 sine tilbud når ud til iværksættere og virksomheder med  

 finansieringsbehov i landets yderste hjørner, så en idés  

 succesrige udnyttelse ikke afhænger af, om dens ophavsmand bor i  

 Thisted, Tønder, Gedser eller Århus.
 Svar:
VækstFonden skal bidrage til at fremme innovation og  

 fornyelse overalt i landet.
Fonden har til opgave at være katalysator  

 og bidrage til at sætte udviklingsaktiviteter i gang, som ellers ikke  

 ville blive igangsat, eller som vil blive fremskyndet væsentligt som  

 følge af Fondens medfinansiering.
Den konkrete vurdering af  

 ansøgninger om medfinansiering sker ud fra en vurdering af  

 perspektiverne i de enkelte projekter.
VækstFonden skal ses som et led  

 i en større kæde af tilbud fra det offentlige  

 erhvervsfremmesystem.
Alle bidrager til formidling af information om de  

 relevante tilbud.
VækstFonden indgår f.eks. i samarbejde med de  

 teknologiske informationscentre (TIC). Disse centre kan i deres daglige  

 arbejde kombinere deres viden om VækstFonden med kendskabet til  

 lokalområdet og dermed give den enkelte virksomhed og  

 iværksætter konkret og anvendelig information om hvilke af  

 VækstFondens tilbud der kan være relevante.
VækstFonden har  

 også et veludbygget samarbejde med lokale erhvervschefer,  

 uddannelsesinstitutioner, revisorer og andre virksomhedsrådgivere.  

 Samarbejdet består bl.a. i afholdelse af møder og en  

 løbende fremsendelse af information af generel interesse.
Via dette  

 samarbejde kan den enkelte virksomhed og iværksætter både  

 få kendskab til VækstFondens tilbud og få formidlet en  

 kontakt til Fonden.
VækstFonden er opmærksom på, at mindre  

 virksomheder og iværksættere i områder, som er beliggende i  

 landets fjernere egne, kan opleve den geografiske afstand som en ekstra  

 barriere, som skal overvindes ud over de øvrige barrierer, der er  

 forbundet med at starte en udviklingsaktivitet.
VækstFonden har  

 på denne baggrund hidtil anvendt forholdsmæssigt mange ressourcer  

 til informations- og mødeaktivitet, som kunne bidrage til  

 overvindelsen af disse barrierer.
VækstFonden har forsat mulighed for at give en  

 særlig prioritet til informationsaktiviteter til fordel for  

 iværksættere og andre virksomheder, som bor i fjernere  

 geografiske områder.
Desuden er VækstFonden åben over for  

 forslag til, hvordan informationsformidlingen og dialogen kan gøres  

 bedre.
Medfinansieringen af de konkrete aktiviteter skal som  

 nævnt ske ud fra en vurdering af projekternes perspektiv.
Men som  

 nævnt i besvarelsen af spørgsmål 3 fremgår det af  

 bemærkningerne til § 1, nr. 3 og 4, at VækstFonden skal kunne  

 medfinansiere udviklingsselskaber, der tilføres kapital og kompetence  

 til udvikling i et geografisk afgrænset område.
Dette er en ny  

 mulighed for, at Fonden kan bidrage til udnyttelse af specifikke lokale  

 kompetencer.
Som i de andre tilfælde er det selvfølgelig Fondens  

 bestyrelse, der tager stilling til de konkrete ansøgninger.
