Bekendtgørelse om endelig afregning af  

 beregnet midlertidig pensionsopsparing mellem de statslige told- og  

 skattemyndigheder og Arbejdsmarkedets Tillægspension I medfør af § 17 b, stk. 7, i lov om Arbejdsmarkedets  

 Tillægspension, jf. lovbekendtgørelse nr. 752 af 20. oktober  

 1998, som ændret senest ved lov nr. 288 af 12. maj 1999,  

 fastsættes:
§ 1. På grundlag af førstkommende  

 slutkørsel vedrørende indkomståret 1998 efter den 1.  

 november 1999 opgør de statslige told- og skattemyndigheder summen af  

 beregnet midlertidig pensionsopsparing.
I det opgjorte beløb modregnes  

 summen af midlertidig pensionsopsparing, som i medfør af  

 bekendtgørelse nr. 56 af 28. januar 1998, er overført aconto  

 fra de statslige told- og skattemyndigheder til Arbejdsmarkedets  

 Tillægspension.
Opgørelsen skal være Arbejdsmarkedets  

 Tillægspension i hænde den 15. december 1999. Såfremt det  

 følger af opgørelsen, at summen af den beregnede midlertidige  

 pensionsopsparing overstiger summen af overførte aconto beløb,  

 overfører de statslige skattemyndigheder det manglende beløb  

 til Arbejdsmarkedets Tillægspension samtidig med den i 3. pkt.  

 nævnte opgørelse.
Såfremt det følger af  

 opgørelsen, at summen af den beregnede midlertidige pensionsopsparing  

 er mindre end summen af overførte aconto beløb,  

 overfører Arbejdsmarkedets Tillægspension senest den 23.  

 december 1999 det overskydende beløb til de statslige told- og  

 skattemyndigheder.
§ 2. På grundlag af slutkørsler  

 vedrørende indkomståret 1998, der afvikles efter den i § 1,  

 1. pkt., nævnte slutkørsel, opgør de statslige told- og  

 skattemyndigheder summen af beregnet midlertidig pensionsopsparing.
I det  

 opgjorte beløb modregnes summen af beregnet midlertidig  

 pensionsopsparing opgjort på grundlag af den umiddelbart  

 forudgående slutkørsel vedrørende indkomståret  

 1998. Opgørelsen skal være Arbejdsmarkedets Tilægspension  

 i hænde den 15. i den kalendermåned, der følger efter den  

 kalendermåned, hvori slutkørslen er afviklet.
Er den 15. en  

 lørdag, søndag eller helligdag, oversendes opgørelsen  

 den følgende hverdag.
Såfremt det følger af  

 opgørelsen, at summen af den beregnede midlertidige pensionsopsparing  

 overstiger summen af beregnet pensionsopsparing opgjort på grundlag af  

 den forudgående slutkørsel, overfører de statslige told-  

 og skattemyndigheder det manglende beløb til Arbejdsmarkedets  

 Tillægspension samtidig med den i 3. pkt. nævnte  

 opgørelse. 4. pkt. finder tilsvarende anvendelse.
Såfremt det  

 følger af opgørelsen, at summen af det beregnede midlertidige  

 pensionsopsparing er mindre end summen af beregnet pensionsopsparing opgjort  

 på grundlag af den forudgående slutkørsel,  

 overfører Arbejdsmarkedets Tillægspension senest 5 arbejdsdage  

 efter modtagelsen af den i 3. pkt. nævnte opgørelse det  

 overskydende beløb til de statslige told- og skattemyndigheder.
 § 3. Bekendtgørelsen træder i kraft  

 den 15. september 1999.
