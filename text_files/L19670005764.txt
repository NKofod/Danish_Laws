 Foruden de i udenrigsministeriets bekendtgørelse nr. 22 af 27. maj 1961,  

 Lovtidende C, nævnte lande (Danmark og Norge) har yderligere følgende lande  

 tiltrådt den i Paris den 13. december 1955 undertegnede europæiske  

 Bosættelseskonvention med tilhørende protokol:
Belgien Italien Forbundsrepublikken Tyskland (inkl.
Land Berlin.) Konventionen er herefter trådt i kraft på datoen for sidstnævnte lands  

 ratifikation den 23. februar 1965.
Belgien har erklæret, at det ikke akcepterer de i artikel 12, stk. 1 (b)  

 og (c) opstillede betingelser, og at det udstrækker den i samme artikels stk.  

 1 (a) nævnte periode til 10 år.
Desuden har Belgien erklæret, at det ikke i  

 alle tilfælde uden videre vil gå med til overgang fra lønnet beskæftigelse  

 til selvstændig virksomhed (artikel 12, stk. 2).
 Italien har taget forbehold overfor artikel 19 om voldgiftsmænd.
 Forbundsrepublikken Tyskland har taget forbehold om gensidighed med hensyn  

 til bestemmelserne i artikel 4 samt afleveret fortegnelser til  

 generalsekretæren i henhold til artiklerne 6 og 14 over den nationale  

 lovgivnings begrænsninger med hensyn til udlændinges adgang til at udøve  

 ejendomsrettigheder og drive erhvervsvirksomhed.
 Konventionen er yderligere blevet ratificeret af nedennævnte to lande med  

 ikrafttrædelse på de anførte datoer:
Grækenland .............. 2. marts 1965 Irland .................. 1. september 1966.
 Grækenland har erklæret, at det ikke akcepterer den i konventionens  

 artikel 12, stk. 1 (b) opstillede betingelse, og at det udstrækker den i  

 artikel 12, stk. 1 (a) nævnte periode til 10 år.
Irland har taget forbehold overfor artiklerne 9 og 21, stk, 1 samt afgivet  

 erklæring om, at det ikke akcepterer de i artikel 12, stk. 1 (b) og (c)  

 opstillede betingelser.
Endvidere har Irland i henhold til artiklerne 6 og 14  

 afleveret fortegnelser til generalsekretæren over den nationale lovgivnings  

 begrænsninger med hensyn til udlændinges adgang til at udøve  

 ejendomsrettigheder og drive erhvervsvirksomhed.
 Udenrigsministeriet, den 15. august  

 1967.
 F.M.
 Paul Fischer.
