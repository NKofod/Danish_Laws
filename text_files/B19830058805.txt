(farlighed for bier) Efter §§ 4, 5, stk. 4, og 15, stk. 2, i lov nr. 115 af 31. marts 1982 om  

 biavl fastsættes:
 § 1.  Ved bekæmpelsesmidler forstås kemiske stoffer  

 til bekæmpelse af plantesygdomme, ukrudt og skadedyr på planter samt midler  

 til vækstregulering af planter.
 Stk. 2.  Ved bigiftige midler forstås bekæmpelsesmidler,  

 der af Landbrugsministeriet er klassificeret som farlige eller meget farlige  

 for bier.
 § 2.  Bekæmpelsesmidler, der indeholder de i bilag 1  

 nævnte aktive stoffer, klassificeres som farlige for bier og skal på  

 emballagen forsynes med det i bilaget viste mærke indeholdende en tegning af  

 en bi og teksten »Farlig for bier«.
 Stk. 2.  Bekæmpelsesmidler, der indeholder de i bilag 2  

 nævnte aktive stoffer, klassificeres som meget farlige for bier og skal på  

 emballagen forsynes med det i bilaget viste mærke indeholdende en tegning af  

 en bi og teksten »Meget farlig for bier«.
 § 3.  Bekæmpelsesmidler, der indeholder andre aktive  

 stoffer end nævnt i bilag 1 og 2, skal vurderes, eventuelt undersøges af  

 Statens Planteavlsforsøg for deres farlighed for bier til brug ved  

 Landbrugsministeriets afgørelse af, om de i de pågældende midler indeholdte  

 aktive stoffer skal optages i bilag 1 eller 2.
 Stk. 2.  Fabrikanter og importører af bekæmpelsesmidler  

 skal meddele Statens Planteavlsforsøg alle tilgængelige oplysninger om et  

 middels eventuelle farlighed for bier.
 § 4.  Bekæmpelsesmidler, der ikke indeholder de i  

 bilag 1 og 2 nævnte aktive stoffer, må ikke forsynes med den i § 2 nævnte  

 emballagemærkning.
 § 5.  Bigiftige midler må kun spredes over blomstrende  

 planter, såfremt der ikke derved forårsages forgiftningsskader på bier.
 Stk. 2.  Uanset bestemmelsen i stk. 1 må bigiftige  

 midler spredes over blomstrende planter, når følgende betingelser er opfyldt:
 1. Spredningen skal være nødvendig til imødegåelse af  

 pludselige, uforudseelige og omfattende angreb af skadedyr eller  

 plantesygdomme, der truer en værdifuld plantekultur i blomst.
2. Den, der agter at sprede bigiftige midler, skal  

 forinden indhente en erklæring om nødvendigheden heraf fra en af de  

 havebrugs- eller landøkonomiske foreningers planteavlskonsulenter eller fra  

 Statens Planteavlsforsøg.
Erklæringen skal indeholde:
a. oplysning om angrebets art, b. skønsmæssig angivelse af værdien af den afgrøde, der er truet, c. angivelse af de midler og mængder, der under hensyn til biernes  

 beskyttelse må anses for bedst egnede til plantesygdommenes eller  

 skadedyrenes bekæmpelse, og d. oplysning om, at andre bekæmpelsesmidler ikke skønnes egnede.
 3. Spredningen skal finde sted i tiden mellem kl.  

 20.00 og kl. 6.00, men kan dog undtagelsesvis finde sted i et andet i  

 erklæringen angivet tidsrum.
4. Senest 24 timer inden spredningen skal jordbrugeren  

 give underretning om tidsrummet for spredningen til de biavlere, der har  

 stader inden for en afstand af 2 km fra det areal, der agtes behandlet.
Den i  

 nr. 2 omtalte erklæring skal forevises på på begæring.
Såfremt jordbrugeren  

 har underrettet de biavlere, der er blevet oplyst for ham af vedkommende  

 bisygdomsinspektør, anses han for at have opfyldt sin underretningspligt.
 Stk. 3.  De i stk. 2 nævnte undtagelser fra stk. 1  

 gælder ikke for behandling mod glimmerbøsser, skulpesnudebiller og kålgalmyg  

 i blomstrende rapsmarker.
 § 6.  Overtrædelse af § 2, § 3 og § 4 straffes med  

 bøde.
 Stk. 2.  Den, der ved spredning af bigiftige midler, der  

 er klassificeret som meget farlige, forsætligt eller groft uagtsomt  

 overtræder § 5, stk. 1, straffes med bøde.
 § 7.  Bekendtgørelsen træder i kraft den 1. januar  

 1984.
 Stk. 2.  Fabrikanter og importører af bekæmpelsesmidler  

 kan indtil den 31. december 1985 udlevere bekæmpelsesmidler med den hidtil  

 påbudte mærkning.
 Stk. 3.  Forhandlere af bekæmpelsesmidler kan udlevere  

 bekæmpelsesmidler med den hidtil påbudte mærkning, såfremt midlerne er  

 leveret til forhandleren senest den 31. december 1985.
Landbrugsministeriet, den 8. december  

 1983 NIELS ANKER KOFOED /Niels-Henrik Hyllested Bilag 1 Aktivstoffer, der er »Farlige for bier« Acephat, Amitrol, Binapacryl, Bioresmethrin, Bromophos, Bromoxynil,  

 Chlorfenvinphos, Chloridazon, Chlorpropham, Cypermethrin, 2,4-D, Dalapon,  

 Deltamethrin, Dichlorprop, Difenzoqnat, Dimethachlor, Dinocap, Dinoseb,  

 Dinoterb, Diquat, DNOC, Endosulfan, Fenvalerat, Heptenophos, Ioxynil, MCPA,  

 MCPB, Mechlorprop, Methomyl, Methoxychlor, Methabenzthiazuron,  

 Monochloracetat, Oxamyl, Oxydemetonmetyl, Paraquat, Permethrin, Phosalon,  

 Phosphamidon, Pyrazohos, Pyrethrin I + II, Thiometon, Triazophos.
Bilag 2 Aktivstoffer, der er »Meget farlige for bier« Azinphos-methyl, Carbaryl, Diazinon, Dibrom, Dichlorvos, Dimethoat,  

 Etrimfos, Fenitrothion, Formothion, Lindan, Malathion, Methidathion,  

 Mevinphos, Parathion, Parathionmetyl, Phosmet.
