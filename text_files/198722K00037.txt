Nr LSF 37 Forslag til Lov om ændring af lov om afgift af renter af forbrugslån  

 (Fristforlængelse) Fremsat af skatteministeren (Fogh Rasmussen) Ændringsforslag til 2.  

 behandling de den 16. august 1988 Vedtaget ved tredjebehandling den 16. august 1988 Lov nr. 492 af 19/08/1988 § 1 I lov nr. 698 af 17. oktober 1986 om afgift af renter af forbrugslån, som  

 ændret ved lov nr. 37 af 29. januar 1988, indsættes i § 13 som stk.  

 4 og 5:
 »Stk. 4. For afgiftsåret 1987 er den i § 9, stk. 2, nævnte  

 forfaldsdato 1. januar 1989 med sidste rettidige betalingsdag den 20. januar  

 1989.
Stk. 5. Afgiftsbeløb, der er indbetalt til et forsikringsselskab, et  

 pengeinstitut eller en pensionskasse efter § 10, stk. 1, er ikke omfattet af  

 § 10, stk. 2-4, og realrenteafgiftsloven, hvis hele beløbet med påløbne  

 renter tilbagebetales senest den 30. september 1988.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 698 af 17. oktober 1986 om afgift af renter af forbrugslån, som  

 ændret ved lov nr. 37 af 29. januar 1988, indsættes i § 13 som stk. 4 og 5:
 » Stk. 4. For afgiftsåret 1987 er den i § 9, stk. 2, nævnte  

 forfaldsdato 1. januar 1989 med sidste rettidige betalingsdag den 20. januar  

 1989.
 Stk. 5. Afgiftsbeløb, der er indbetalt til et forsikringsselskab, et  

 pengeinstitut eller en pensionskasse efter § 10, stk. 1, er ikke omfattet af  

 § 10, stk. 2-4, og realrenteafgiftsloven, hvis hele beløbet med påløbne  

 renter tilbagebetales senest den 30. september 1988.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget 1. Lovforslaget udskyder forfaldsdatoen for opkrævning af renteafgift for  

 afgiftsåret 1987 fra 1. august 1988 til 1. januar 1989. Sidste rettidige  

 indbetalingsdag for opkrævning af renteafgift for 1987 bliver herefter den  

 20. januar 1989.
 Lovforslaget fremsættes for at imødekomme de politiske ønsker om en  

 udskydelse af fristen for betaling af forbrugsrenteafgiften for 1987, idet  

 loven ikke indeholder hjemmel til at udskyde fristen.
 2. De skatteydere, der allerede har indbetalt forbrugsrenteafgift for  

 afgiftsåret 1987 til staten, vil automatisk få tilbagebetalt det indbetalte  

 beløb i løbet af august måned.
 Tilbagebetalingen sker, for at disse afgiftspligtige ikke skal lide et  

 rentetab i forhold til de afgiftspligtige, der først indbetaler  

 forbrugsrenteafgiften i januar 1989.
 Der vil blive udsendt nye opkrævninger af forbrugsrenteafgiften til  

 afgiftspligtige med positivt afgiftsgrundlag inden årsskiftet 1988/89.
 3. Efter gældende regler er udbetalinger fra de pensionsordninger, der  

 oprettes efter forbrugsrenteafgiftsloven, indkomstskattepligtige, ligesom  

 pensionsordningerne belægges med realrenteafgift.
De afgiftspligtige, som allerede har indbetalt renteafgiften til en  

 pensionsordning, kan efter forslaget få afgiften tilbagebetalt uden skatte-  

 eller afgiftsmæssige konsekvenser.
De påløbne renter er dog  

 indkomstskattepligtige efter skattelovgivningens almindelige regler.
Tilbagebetaling af afgiftsbeløb, der er indbetalt til en pensionsordning,  

 skal ske ved henvendelse til det pengeinstitut, forsikringsselskab eller den  

 pensionskasse, hvor ordningen er oprettet.
Tilbagebetalingen skal omfatte  

 hele det indbetalte afgiftsbeløb med påløbne renter.
 Af praktiske og administrative grunde foreslås det, at de eventuelle  

 tilbagebetalinger skal foretages senest den 30. september 1988.
 4. Omkostninger forbundet med tilbagebetalingen af allerede indbetalte  

 afgiftsbeløb skønnes til:
 1) Heraf udgør porto i forbindelse med tilbagebetalingen 80.000 kr.
 Omkostninger forbundet med udsendelsen af nye opkrævninger af  

 forbrugsrenteafgift i slutningen af 1988 skønnes til:
 2) Heraf udgør porto til udsendelse af opkrævninger 3,2 mill. kr.
 De samlede omkostninger forbundet med lovforslaget kan således  

 skønsmæssigt opgøres til 5,3 mill. kr. i 1988. Lovforslaget har ikke  

 udgiftsmæssige konsekvenser for senere finansår.
5. På finansloven for 1988 er det statslige provenu af  

 forbrugsrenteafgiften vedrørende afgiftsåret 1987 opført med 50 mill. kr.
I  

 forbindelse med forhøjelsen af mindstegrænsen for indbetaling af afgiften til  

 500 kr. og indførelsen af et bundfradrag på 500 kr. til ægtepar for  

 afgiftsåret 1987 ved lov nr. 37 af 29. januar 1988 blev det anslået, at det  

 statslige provenu af forbrugsrenteafgiften ville falde til ca. 10 mill. kr. i  

 1988. Dette skøn var behæftet med betydelig usikkerhed.
 De faktiske indbetalinger af afgiften til Statsskattedirektoratet pr. 9.  

 august 1988 udgør ca. 15 mill. kr., fordelt på ca. 14.500 personer.
 Lovforslaget medfører, at disse 15 mill. kr. tilbagebetales med henblik på  

 fornyet indbetaling i januar måned 1989. Den samlede afgiftsindbetaling til  

 staten vedrørende 1987 flyttes fra finansåret 1988 til 1989.
 Det totale afgiftsbeløb vedrørende 1987 forventes på baggrund af de nu  

 foreliggende oplysninger at andrage ca. 1,6 mia. kr., hvoraf den helt  

 overvejende del fortsat ventes indbetalt på særlige pensionsordninger.
 6. Lov om afgift af renter af forbrugslån er ændret ved lov nr. 37 af 29.  

 januar 1988. Behandlingen af denne lov findes omtalt i Folketingstidende  

 1987-88, sp. 5571 (frems.), sp. 5837 (1. beh.), sp. 6001 (2. beh.), sp. 6004  

 (3. beh.) og tillæg A, sp. 3571.
Ændringsforslag til 2. behandling den 16. august 1988 Af Glistrup (FP):
Til § 1 1) Det foreslåede § 13, stk. 5, affattes således:
»Stk. 5. Afgiftsbeløb indbetalt i henhold til § 10, stk. 1, til  

 pensionsformål kan i 1988 uden varsel kræves tilbagebetalt fra vedkommende  

 forsikringsselskab, pengeinstitut eller pensionskasse.
De pågældende konti  

 udløser under ingen omstændigheder realrenteafgift for realrenteafgiftsåret  

 1988.« Bemærkninger Til nr. 1 Ad § 13, stk. 5, 1. pkt.:
Den, som i henhold til giroopkrævningskort modtaget fra staten om, at han  

 skal betale et beløb den 1. august 1988, må som minimum kunne kræve på  

 anfordring at få sine penge tilbage, når staten senere udskyder nævnte  

 betalingsfrist i fem måneder.
Intet pengeinstitut skal kunne undslå sig fra  

 denne tilbagebetaling.
Mener instituttet at have krav på gebyrer eller andet,  

 må sådanne krav rettes mod staten.
Derimod er det næppe hensigtsmæssigt at  

 have et lovbestemt krav på rente for den tid, midlerne har stået i  

 forsikringsselskabet eller pengeinstituttet.
 Slutfristen 31. december 1988 hænger sammen med, at det foreliggende  

 lovforslag bygger på den hypotese, at de opkrævede beløb uændret skal betales  

 1. januar 1989. Når Folketinget om et par måneder ændrer herpå, må der  

 selvsagt lovgives om tilbagebetaling af de beløb, der til den tid stadig står  

 uhævet på en kartoffelpensionskonto.
 Ad § 13, stk. 5, 2. pkt.:
 I sig selv er det urimeligt, at der skal svares realrenteafgift af konti  

 oprettet i henhold til forbrugslåneafgiftslovens § 10. Fremskridtspartiet  

 håber derfor, at § 10, stk. 4, ikke kommer til at overleve, men i denne  

 omgang må den i al fald begrænses til først at træde i kraft fra og med  

 realrenteafgiftsåret 1989, hvilket vil betyde en udsættelse på 2 eller 3  

 måneder af den af regeringen foreslåede 30. september-frist (jf.  

 realrenteafgiftslovens § 4, stk. 1, og § 13, stk. 2). 30. september er et alt  

 for tidligt tidspunkt, og praktisk er det bedre at arbejde med samme  

 skæringsdag som realrenteafgiftsloven i stedet for at få en masse  

 uforståelige smårealrenteafgiftsberegninger for 1988.
