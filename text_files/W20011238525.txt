 Pressenævnet udtalte, at i overensstemmelse med det almindelige  

 princip om redaktørens ret til at redigere mediet er redaktøren  

 berettiget til at beslutte, hvad man vil bringe i mediet.
 Pressenævnet fandt ikke grundlag for at udtale kritik af  

 bladet.
Kendelse fra Pressenævnet i sag nr.  

 100/2001 [K] har klaget til Pressenævnet over, at  

 Jyllands-Posten har tilsidesat god presseskik ved at overtræde  

 klausulen om non-information i de vejledende presseetiske regler.
 Klageren har fremlagt et brev af 13. september 2001 fra en  

 journalist ved Jyllands-Posten, hvori denne oplyser, at hun "sammen med  

 min redaktør [er] nået frem til, at vi på nuværende  

 tidspunkt ikke har ressourcer til at gå ordentligt ind i den meget  

 komplekse sag".
 Bladet har afvist, at man skulle have forbrudt sig mod  

 non-informationsklausulen i denne sag, idet det tilkommer den ansvarshavende  

 redaktør at redigere og disponere avisen, herunder at tage stilling  

 til, hvilke emner der ønskes behandlet journalistisk.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Lene Sarup og Ole Askvig.
 Pressenævnet udtaler:
 I overensstemmelse med det almindelige princip om  

 redaktørens ret til at redigere mediet er redaktøren berettiget  

 til at beslutte, hvad man vil bringe i mediet.
 Pressenævnet finder ikke grundlag for at udtale  

 kritik af bladet.
 Afsagt den 31. oktober 2001.
