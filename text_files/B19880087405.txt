 I henhold til § 59, stk. 4 og § 73, stk. 4 i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 480 af 8. august  

 1988 som ændret senest ved lov nr. 840 af 21. december 1988, fastsættes efter  

 forhandling med Landsarbejdsnævnet følgende:
 § 1.  Har et medlem i de forudgående 13 uger før  

 ledighedens indtræden sammenlagt haft beskæftigelse af større omfang end  

 svarende til fagets normale arbejdstid, overføres alle overskydende timer.
 Stk. 2.  Alle uger efter 1. januar 1989, i hvilke der er  

 beskæftigelse af større omfang end svarende til fagets normale arbejdstid,  

 skal indgå i de 13 uger.
Stk. 3.  Har et medlem haft beskæftigelse i mindre end  

 13 uger siden sidste opgørelsestidspunkt, opgøres overskydende timer kun fra  

 opgørelsestidspunktet.
Overskydende timer fra det tidligere  

 opgørelsestidspunkt, der ikke er opbrugt, sammenlægges med eventuelle  

 overskydende fra det nye opgørelsestidspunkt.
 Stk. 4.  Er der i de 13 uger dage, hvor medlemmet har  

 fået udbetalt kontant dækning for et antal timer uden at have været i  

 beskæftigelse, medgår disse timer i beregningen af beskæftigelsens omfang i  

 de enkelte uger.
 Stk. 5.  Hvis de overskydende timer i en uge kan  

 henføres til tidligere uger, hvor medlemmets arbejdstid som led i en  

 turnusordning har været mindre end medlemmets overenskomstmæssige arbejdstid  

 eller i øvrigt aftalt arbejdstid, skal overførsel af timer dog ikke finde  

 sted.
 § 2.  Kan medlemmets arbejdstid ikke eller kun  

 vanskeligt kontrolleres, omregnes indtægten fra de forudgående 13 uger før  

 ledighedens indtræden til arbejdstimer med den til enhver tid gældende  

 omregningssats.
 § 3.  På tilsvarende måde overføres timer opsamlet fra  

 bibeskæftigelse.
 § 4.  Overskydende timer kan opbruges i efterfølgende  

 dagpengeberettigede uger.
 Stk. 2.  Overskydende timer vil ikke kunne opbruges på  

 dage, hvor medlemmet afholder ferie, modtager sygedagpenge eller i øvrigt får  

 godtgørelse for tabt arbejdsfortjeneste.
 Stk. 3.  Overskydende timer, der ikke er opbrugt inden  

 for 9 måneder fra opgørelsestidspunktet, bortfalder.
 § 5.  Reglerne om timeoverførsel finder tilsvarende  

 anvendelse for deltidsforsikrede, der har haft beskæftigelse af større omfang  

 end svarende til en ugentlig arbejdstid på 30 timer i de forudgående 13 uger  

 før ledighedens indtræden.
 § 6.  Bekendtgørelsen træder i kraft den 1. januar  

 1989. Samtidig ophæves Arbejdsdirektoratets cirkulære af 26. juni 1979 om  

 overførsel af overskydende timer, AF -cirkulære nr. 165/79, AK -cirkulære nr.  

 73/79 og Arbejdsdirektoratets cirkulære af 10. december 1979 om samme,  

 AF-cirkulære 323/79, AK-cirkulære nr. 129/79.
