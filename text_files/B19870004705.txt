 I medfør af § 60, stk. 1, 3 og 6, § 63, stk. 2, og § 64 i lov om styrelsen  

 af kommunernes skolevæsen og af virksomhed efter lov om fritidsundervisning  

 m.v., jfr. lovbekendtgørelse nr. 492 af 25. juli 1986, fastsættes:
Rådenes sammensætning Lærerråd § 1.  Ved hver kommunal eller amtskommunal folkeskole  

 med mere end to fast ansatte lærere dannes et lærerråd, der består af skolens  

 leder, viceskoleinspektører, tjenestemandsansatte lærere, herunder  

 skolepsykologer, skolekonsulenter og ungdomsskoleinspektører, der har faste  

 undervisningstimer ved skolen, timelærere, faste vikarer, faglærere,  

 årsvikarer, ledere af børnehaveklasser samt vakancevikarer, jfr. dog stk. 4.
 Stk. 2.  Ved observationsskoler og heldagsskoler består  

 lærerrådet, foruden af de i stk. 1 nævnte medlemmer, af fast ansatte  

 fritidspædagoger og socialpædagoger.
 Stk. 3.  Ved skoler med kun een eller to fast ansatte  

 lærere træder hver af disse i lærerrådets sted.
Stk. 4.  Tjenestemandsansatte lærere, timelærere, faste  

 vikarer, faglærere, årsvikarer, ledere af børnehaveklasser og vakancevikarer,  

 der har faste undervisningstimer ved mere end een skole, er medlemmer af  

 lærerrådet ved den skole, hvor de har flest timer i det pågældende skoleår.  

 Kommunalbestyrelsen eller den, som kommunalbestyrelsen bemyndiger dertil,  

 træffer i tvivlstilfælde for et skoleår ad gangen afgørelse om, hvilken  

 skoles lærerråd en lærer er medlem af.
Er den pågældende ansat ved en  

 amtskommune, træffes afgørelsen af amtsrådet eller den, som amtsrådet  

 bemyndiger dertil.
Fælleslærerråd § 2.  I kommuner med mere end een kommunal skole  

 vælges et fælleslærerråd, der består af 1 skoleleder, 1 viceskoleinspektør  

 samt 1 lærerrepræsentant for hver af kommunens skoler, dog mindst 7  

 lærerrepræsentanter, jfr. stk. 2 samt § 3, stk. 3.
Stk. 2.  I kommuner med 6 skoler eller derunder vælges  

 fælleslærerrådets lærerrepræsentanter således, at hver skole vælger een  

 repræsentant, og adgangen til at vælge yderligere repræsentanter tildeles  

 lærerrådene efter d'Hondts metode på grundlag af medlemstallet ved de enkelte  

 lærerråd.
Kommunalbestyrelsen foretager denne fordeling hvert år efter  

 lærerrådenes medlemstal pr. 1. februar.
 Stk. 3.  Fælleslærerrådet tiltrædes af den ledende  

 skolepsykolog i kommuner, hvor en sådan findes.
§ 3.  Skolelederne og viceskoleinspektørerne vælger  

 hvert år i marts måned deres repræsentanter blandt samtlige skoleledere,  

 henholdsvis samtlige viceskoleinspektører, i kommunen.
Fælleslærerrådets  

 formand skal sørge for, at skolelederne og viceskoleinspektørerne indkaldes  

 til møde med henblik på foretagelse af de nævnte valg.
 Stk. 2.  Lærerrådene ved kommunens skoler vælger hvert  

 år i marts måned deres repræsentanter blandt medlemmerne af de enkelte råd.  

 Har en skole kun een eller to fast ansatte lærere, indtræder skolens lærer,  

 henholdsvis den ene af lærerne, som skolens repræsentant i fælleslærerrådet.
 Stk. 3.  Lærerrådet ved den skole, hvor  

 fælleslærerrådsformanden gør tjeneste, kan vælge yderligere 1 medlem til  

 fælleslærerrådet, såfremt det pågældende lærerråd kun har valgt 1  

 repræsentant til dette.
 § 4.  Valg i henhold til § 3 sker ved skriftlig  

 afstemning.
Stk. 2.  Såfremt kun een skal vælges, kræves der ved  

 første afstemning absolut stemmeflertal af de tilstedeværende  

 stemmeberettigede, for at den pågældende er valgt.
Opnås sådant flertal ikke,  

 foretages ny afstemning.
Opnår en kandidat absolut flertal ved anden  

 afstemning, eller afgives der ved denne kun stemmer på een kandidat, er den  

 pågældende valgt.
Bringer anden afstemning heller ikke nogen afgørelse,  

 foretages bundet valg mellem de to, der ved anden afstemning har fået flest  

 stemmer, således at det ved stemmelighed afgøres ved lodtrækning, på hvilke  

 to der ved det bundne valg (tredje afstemning) skal stemmes.
Står stemmerne  

 lige ved tredje afstemning, træffes afgørelsen ved lodtrækning.
Stk. 3.  Såfremt to eller flere skal vælges, foretages  

 valget efter reglerne for forholdstalsvalg, når dette forlanges af nogen af  

 de stemmeberettigede.
Er dette ikke tilfældet, træffer de i § 3, stk. 1 og 2,  

 nævnte valgforsamlinger selv afgørelse om fremgangsmåden ved valget, idet det  

 herved skal sikres, at mindretal af en rimelig størrelse bliver repræsenteret  

 i fælleslærerrådet.
 Stk. 4.  Valg af stedfortrædere foretages særskilt og  

 efter samme regler, som anvendes ved valg af repræsentanter.
 Stk. 5.  Valgene gælder for det følgende skoleår.
 Stk. 6.  Fælleslærerrådets formand skal indkalde det  

 nyvalgte fælleslærerråd til et møde i slutningen af marts måned, hvor der  

 foretages valg i henhold til § 8, stk. 1 og 2, for det følgende skoleår.  

 Rådet indkaldes i øvrigt ikke til møde før udløbet af det skoleår, i hvilket  

 valget har fundet sted.
Rådenes kompetence Lærerråd § 5.  Lærerrådet træffer bestemmelse om, hvorvidt en  

 elev skal henvises til specialundervisning.
Beslutningen træffes efter  

 indstilling fra de lærere, der har undervist den pågældende elev, på grundlag  

 af skolepsykologisk undersøgelse og efter samråd med eleven og forældrene.  

 Lærerrådet kan også bemyndige elevens lærere til at træffe beslutningen.
 Stk. 2.  Skolen skal give elevens forældre underretning  

 om beslutningen, der kan indbringes for skolenævnet til endelig afgørelse.
 § 6.  Skolenævnet ved en kommunal folkeskole skal  

 indhente erklæring fra lærerrådet om følgende forhold:
 1. Udkast til skolens undervisningsplan.
2. Arbejdets fordeling mellem lærerne samt den  

 ugentlige arbejdsplan.
Lærerrådets indstilling til skolenævnet om disse  

 forhold afgives på grundlag af forslag, der er udarbejdet af skolens leder  

 eller på dennes foranledning.
 3. Anvendelse af nye undervisningsmidler i skolen.
 4. Tilrettelæggelse og indhold af fælles arrangementer  

 for skolens elever i skoletiden.
 5. Forslag om skolelokalernes forsyning med materiel  

 og inventar.
 6. Forslag til budget for skolen.
 7. Forslag til ordensregler for skolen.
 8. Udkast til skoleplansbestemmelser vedrørende  

 skolen, jfr. skolestyrelseslovens § 27, stk. 15.
Stk. 2.  Lærerrådet ved en amtskommunal folkeskole skal,  

 foruden om de i stk. 1 nævnte forhold, udtale sig om de nærmere regler om  

 skolelægeordning, tandplejeordning og skolebespisning ved skolen.
Lærerrådets  

 erklæring indhentes af skolenævnet.
 Stk. 3.  Lærerrådet medvirker ved skolebyggesagers  

 behandling i overensstemmelse med de regler, der fastsættes i henhold til  

 skolestyrelseslovens § 4, stk. 2, og § 36, stk. 3.
Stk. 4.  Lærerrådet skal udtale sig om enhver sag  

 vedrørende den pågældende skole, der forelægges det af formanden, skolens  

 leder eller de kommunale skolemyndigheder, herunder den ledende  

 skoleinspektør eller skoledirektøren.
Lærerrådet kan afgive udtalelser og  

 stille forslag til skolenævnet eller skolekommissionen om alle spørgsmål  

 vedrørende skolen.
Stk. 5.  Lærerrådets erklæringer og forslag, med  

 eventuelle mindretalsudtalelser, fremsendes gennem skolens leder med dennes  

 udtalelse.
Afskrift af skolelederens bemærkninger i sagen tilsendes  

 lærerrådet.
Lærerrådets erklæring skal medfølge ved sagens forelæggelse for  

 højere myndighed.
Fælleslærerråd § 7.  Skolekommissionen skal indhente erklæring fra  

 fælleslærerrådet om følgende forhold:
 1. Udkast til kommunens skoleplan og ændringer i  

 denne, herunder forslag om oprettelse og nedlæggelse af stillinger.
 2. Udkast til undervisningsplaner for kommunens  

 skoler.
 3. De nærmere regler om skolelægeordning,  

 tandplejeordning og skolebespisning ved kommunens skoler.
 4. Eventuelle bestemmelser om, hvorledes elever og  

 forældre skal underrettes om skolens syn på elevernes udbytte af skolegangen.
 Stk. 2.  I en kommune med kun een kommunal skole afgives  

 erklæringen af lærerrådet.
 Stk. 3.  Fælleslærerrådet medvirker ved skolebyggesagers  

 behandling i overensstemmelse med de regler, der fastsættes i henhold til  

 skolestyrelseslovens § 4, stk. 2.
Stk. 4.  Fælleslærerrådet skal udtale sig om enhver sag  

 vedrørende kommunens skolevæsen, der forelægges det af formanden eller de  

 kommunale skolemyndigheder, herunder den ledende skoleinspektør eller  

 skoledirektøren.
Fælleslærerrådet kan afgive udtalelser og stille forslag til  

 skolenævnene og skolekommissionen om alle spørgsmål, der vedrører henholdsvis  

 de enkelte skoler og kommunens samlede skolevæsen.
Stk. 5.  Fælleslærerrådets erklæringer og forslag, med  

 eventuelle mindretalsudtalelser, fremsendes gennem den ledende skoleinspektør  

 eller skoledirektøren med dennes udtalelse.
Afskrift af den ledende  

 skoleinspektørs eller skoledirektørens bemærkninger i sagen tilsendes  

 fælleslærerrådet.
Fælleslærerrådets erklæring skal medfølge ved sagens  

 forelæggelse for højere myndighed.
Almindelige bestemmelser § 8.  Lærerråd og fælleslærerråd vælger for hvert  

 skoleår selv deres formand og fastsætter selv deres forretningsorden.  

 Fælleslærerrådet vælger sin formand blandt samtlige lærerrådsmedlemmer i  

 kommunen.
Til at varetage formandsforretningerne under formandens forfald kan  

 der vælges en næstformand, og til at udføre sekretærforretningerne kan der  

 vælges en sekretær.
Genvalg kan finde sted af formand, næstformand og  

 sekretær.
Stk. 2.  Lærerråd og fælleslærerråd kan nedsætte  

 forretningsudvalg, der afgiver erklæring på rådets vegne efter regler fastsat  

 i forretningsordenen.
Valg af forretningsudvalg gælder for et skoleår.  

 Genvalg kan finde sted.
 Stk. 3.  Alle valg i henhold til stk. 1 og 2 foretages i  

 marts måned og gælder for det følgende skoleår.
§ 9.  Lærerråd og fælleslærerråd afholder møde, når  

 formanden finder det fornødent, eller de kommunale skolemyndigheder, for  

 lærerråds vedkommende tillige skolens leder, forlanger det.
Hvis ikke andet  

 er fastsat i forretningsordenen, indkaldes det pågældende råd endvidere til  

 møde, når en fjerdedel af dets medlemmer forlanger det.
 § 10.  Formanden bestemmer tid og sted for møderne,  

 indkalder medlemmerne samt fastsætter dagsordenen.
Stk. 2.  Hvis ikke andet er fastsat i  

 forretningsordenen, sker indkaldelsen for lærerrådsmøders vedkommende ved  

 opslag på skolen og for fælleslærerrådsmøders vedkommende ved skriftlig  

 meddelelse til hvert enkelt medlem.
Indkaldelsen bør som regel ske med 14  

 dages varsel, men kan, hvor omstændighederne taler derfor, ske med kortere  

 varsel, dog for så vidt angår fælleslærerrådsmøder ikke mindre end 4 dages  

 varsel.
Stk. 3.  En fjerdedel af det pågældende råds medlemmer  

 kan, hvis ikke andet er fastsat i forretningsordenen, på dagsordenen forlange  

 optaget forslag til behandling af ethvert spørgsmål vedrørende de enkelte  

 skoler, for fælleslærerrådsmøders vedkommende tillige vedrørende kommunens  

 samlede skolevæsen.
Forslag til dagsordenen skal være indgivet til formanden  

 senest 4 eller 10 dage før mødet for henholdsvis lærerrådsmøders og  

 fælleslærerrådsmøders vedkommende.
Dagsordenen opslås på skolen, for  

 fælleslærerrådsmøders vedkommende skolerne, som regel henholdsvis 2 og 4 dage  

 før mødet.
Det skal af dagsordenen fremgå, hvor og i hvilket tidsrum akter  

 vedrørende sager, der er optaget på dagsordenen, er fremlagt til gennemsyn  

 for medlemmerne i det omfang, akterne ikke er udsendt til medlemmerne sammen  

 med dagsordenen.
§ 11.  Medlemmerne skal deltage i det pågældende råds  

 møder.
Eventuelt forfald skal med angivelse af grunden hertil skriftligt  

 meddeles formanden inden mødet.
 Stk. 2.  Møderne afholdes som regel uden for skoletiden.
§ 12.  Lærerråd og fælleslærerråd er  

 beslutningsdygtige, når mindst halvdelen af medlemmerne er til stede.  

 Beslutninger træffes ved stemmeflertal.
Ved afgivelse af erklæringer eller  

 forslag anføres det antal medlemmer, der har stemt for erklæringen eller  

 forslaget.
Stk. 2.  Alle beslutninger indføres i en  

 beslutningsprotokol, der føres af formanden med bistand af sekretæren.  

 Mindretal kan forlange, at afvigende meninger i korthed tilføres  

 beslutningsprotokollen.
Ved mødets afslutning oplæses protokollen og  

 underskrives af formanden på rådets vegne.
 § 13.  Lærerråd og fælleslærerråd har ikke pligt og  

 ikke ret til at udtale sig om den enkelte lærers tjenestemandsretlige  

 forhold.
 § 14.  De med rådenes virksomhed forbundne udgifter,  

 herunder til maskinskrivning, kopiering, papir, porto og lignende, afholdes  

 af en på kommunens eller amtskommunens budget til dette formål optaget  

 bevilling.
 Ikrafttræden m.v.
 § 15.  Undervisningsdirektøren for folkeskolen og  

 seminarier m.v. kan efter indstilling fra en kommunalbestyrelse eller et  

 amtsråd, på grundlag af forslag udarbejdet af en skoles lærerråd og  

 skolenævn, for en nærmere fastsat periode, der kan forlænges, godkende  

 ordninger med hensyn til lærerrådets sammensætning og virksomhed, der afviger  

 fra bestemmelserne i bekendtgørelsen, jfr. skolestyrelseslovens § 80 a.
 § 16.  Bekendtgørelsen træder i kraft den 1. marts  

 1987.
 Stk. 2.  Bekendtgørelse nr. 206 af 5. maj 1978 om  

 lærerråd og fælleslærerråd uden for København og cirkulære nr. 179 af 15.  

 oktober 1981 om tale- hørelæreres medlemskab af lærerråd ophæves.
Undervisningsministeriet, den 30. januar  

 1987 P.M.V.
