(Lærerseminarierne, ernærings- og  

 husholdningsøkonomseminarierne, sløjdhøjskolen i Esbjerg,  

 håndarbejdsseminarierne, pædagogseminarierne) Undervisningsministeriet delegerer herved kompetencen til  

 seminariernes/sløjdhøjskolens ledelse til i undtagelsestilfælde ved  

 afskedigelse med pension at dispensere fra hovedreglen i ferieaftalens § 10  

 om, at tilgodehavende ferie skal være afviklet inden fratrædelsestidspunktet,  

 jf.
Finansministeriets cirkulære af 22. juni 1993 om ferie for statens  

 tjenestemænd.
I følge ferieaftalens § 10 skal hele den indtil afskedigelsestidspunktet  

 optjente ferie være afviklet før pensionering.
Hvis særlige arbejdsmæssige  

 forhold gør sig gældende, kan der dog dispenseres fra denne bestemmelse.
Tilgodehavende ferie, der ikke har kunnet afvikles inden  

 fratrædelsestidspunktet, godtgøres.
Godtgørelsen udgør forskellen mellem den  

 senest inden fratrædelsen oppebårne løn og pensionen efter eventuelt  

 samordingsfradrag, jf. ferieaftalens § 10. Se iøvrigt Personaleadministrativ  

 Vejledning kapitel 25.
 Ferieaftalen omfatter samtlige tjenestemands- og tjenestemandslignende  

 ansatte.
