I Skrivelse af 29. Juli 1937 har Hr.
Landsretssagføreren forespurgt, om en  

 i Medfør af § 14 i Lov om Umyndighed og Værgemaal truffen Bestemmelse om, at  

 en i Udlandet bosat Person skal være Værge for en her i Landet værende  

 umyndig, kan forventes tilsidesat, allerede fordi den paagældende bor i  

 Udlandet, samt om en i Medfør af § 11 i Lov af 26. Maj 1868 truffen  

 Bestemmelse om, at en i Udlandet bosat Person som Værge skal bestyre de  

 Midler, en Fader efterlader sine her i Landet værende Børn, kan forventes  

 tilsidesat af samme Aarsag.
 Foranlediget heraf skal man meddele, at Beskikkelse som Værge ikke kan  

 meddeles en i Udlandet bosat Person, og at en i Medfør af § 11 i fornævnte  

 Lov af 1868 truffet Bestemmelse maa ventes at blive tilsidesat i et Tilfælde  

 som det omhandlede.
