Indledning Bekendtgørelse nr. 540 af 2. spetember 1982 om stoffer og materialer  

 indeholder i § 16 krav om, hvornår en leverandør har pligt til at forsyne et  

 stof eller materiale med en brugsanvisning, og hvilke oplysninger  

 brugsanvisningen skal indeholde.
Bekendtgørelsen indeholder i § 15 krav til  

 de tekniske datablade, en leverandør eventuelt udarbejder.
Desuden stiller  

 andre bekendtgørelser supplerende krav til brugsanvisningens indhold, jf.  

 anvisningens pkt. 2.2.4.
 Denne anvisning gengiver bekendtgørelsens regler og giver nærmere  

 retningslinier for, hvordan de kan opfyldes.
 Anvisningen erstatter afsnittet om leverandørbrugsanvisninger/tekniske  

 datablade i »Vejledning om stoffer og materialer«, april 1984.
1. Område og definitioner Leverandører skal udarbejde brugsanvisninger for stoffer og materialer,  

 der kan være farlige for eller i øvrigt forringe sikkerhed eller sundhed (i  

 denne AT-anvisning kaldet farlige stoffer og materialer).
 Disse stoffer og materialer er:
2. Leverandørbrugsanvisning 2.1 Leverandørens forpligtelse 2.1.1. Leverandøren af et farligt stof eller materiale skal forsyne det  

 med en letforståelig brugsanvisning på dansk, hvis det leveres til  

 erhvervsmæssig brug.
Denne pligt gælder for leverandører i alle led.
 2.1.2 Når der leveres flere gange til samme aftager, kan  

 leverandøren vælge at sende en brugsanvisning med hver gang eller, fx på  

 følgeseddel eller faktura, henvise til den tidligere brugsanvisnings  

 dato/nummer, og meddele aftageren, at brugsanvisningen stadig gælder.
 2.1.3 For stoffer og materialer, der »ligner hinanden«  

 med hensyn til farlighed, kan der laves een fælles brugsanvisning, hvor alle  

 handelsnavne fremgår.
 2.1.4 Leverandøren skal holde brugsanvisningen a jour med den  

 nyeste viden på området.
 2.1.5 Leverandørens brugsanvisning er baggrund for den  

 brugsanvisning, en arbejdsgiver skal udarbejde, jf. § 20 i bekendtgørelsen om  

 stoffer og materialer.
2.2 Indhold 2.2.1 En brugsanvisning skal indeholde oplysninger om de 12 punkter, der  

 fremgår af § 16, stk. 2 i bekendtgørelsen om stoffer og materialer:
2.2.2 Alle 12 punkter skal udfyldes.
Hvis der for et stof  

 eller materiale ikke stilles særlige krav til de enkelte punkter, skal det  

 tydeligt angives, fx med teksten »ingen særlige«.
 2.2.3 Kommentarer til de enkelte punkter fremgår af bilag 1.
2.2.4 Andre bekendtgørelser stiller supplerende krav til  

 brugsanvisningens indhold.
Disse bekendtgørelser er nævnt i bilag 2.
2.3 Yderligere oplysninger 2.3.1 Brugsanvisningen bør være dateret og/eller nummereret af hensyn til  

 brugsanvisningens identifikation.
2.3.2 Selv om det kun kræves, at der udarbejdes brugsanvisninger  

 for farlige stoffer og materialer, bør leverandøren vurdere, om andre stoffer  

 og materialer med fordel kan forsynes med en brugsanvisning.
Brugsanvisninger  

 kan fx være hensigtsmæssige for stoffer og materialer, der i sig selv ikke er  

 farlige, jf. anvisningens pkt. 1, men som under brugen kan udvikle farlige  

 stoffer.
 2.3.3 En brugsanvisning må gerne indeholde yderligere oplysninger  

 om stoffets eller materialets virkninger på det ydre miljø,  

 bio-nedbrydelighed, o.s.v..
2.4 Standardskema Der stilles ikke krav til brugsanvisningens udformning, men  

 brugsanvisningen skal indeholde de krævende oplysninger på en letforståelig  

 måde.
Arbejdstilsynets forslag til udformning af et skema fremgår af bilag 1.
 Skemaet kan får hos Arbejdstilsynet.
2.5 Hjælp til udarbejdelse af brugsanvisning 2.5.1 Litteraturkilder:
- Fortegnelse over Arbejdstilsynets udgivelser om arbejdsmiljø, - Miljøministeriets bestemmelser; fx kan nævnes regler om klassificering,  

 mærkning, kemikalieaffald og aerosoler, - Justitsministeriets bestemmelser om brandfarlige væsker, - håndbøger, der kan lånes på alle større teknisk-videnskabelige  

 biblioteker.
 2.5.2 Rådgivning kan fås hos:
- virksomheder og institutioner, som rådgiver i udarbejdelse af  

 brugsanvisninger, - brancheforeninger, der har udarbejdet modeller for brugsanvisninger,  

 specielt tilpasset de stoffer og materialer, som brancheforeningens medlemmer  

 typisk er leverandør af.
3. Tekniske datablade Hvis der udarbejdes tekniske datablade (reklamer, brochurer,  

 salgsmaterialer og andre oplysningsblade) for farlige stoffer eller  

 materialer, skal de på letforståeligt dansk indeholde alle væsentlige  

 oplysninger om stoffets eller materialets virkninger på sikkerhed og sundhed.  

 De skal desuden indeholde oplysninger om hvilke foranstaltninger, der skal  

 træffes for at imødegå eventuelle farer.
Det vil typisk svare til de  

 oplysninger, der skal fremgå af en leverandørbrugsanvisning, og  

 brugsanvisningen kan derfor eventuelt hæftes sammen med det tekniske  

 datablad.
En anden mulighed er, at indarbejde de tekniske data i  

 leverandørbrugsanvisningen.
Erik Andersen Bilag til At-anvisning Nr. 3.1.0.1 Juni 1988 Bilag 1 1. Hvis Arbejdstilsynets Produktregister har tildelt stoffet eller  

 materialet et PR-nr. eller et AT-løbenr., skal dette angives.
 2. Her kan leverandøren give oplysninger om produktet og beskrive,  

 hvordan det anvendes.
 Der må ikke være modstrid mellem disse oplysninger og resten af skemaet.  

 Der må ikke bruges ord som »giftfri«, »miljøvenlig« og  

 »ufarlig«.
SKAL UDFYLDES 8.  Sundhedsfarlige egenskaber (korttids- og langtidsvirkning) Indånding:
 Hud:
 Øjne:
 Indtagelse:
------------------------------------------------- 3. Gentages fra side 1.
 4. Det anvendelsesområde, leverandøren har tiltænkt stoffet eller  

 materialet anføres.
 Eksempler:
 Smøremiddel til langsomtgående gevindskæremaskiner.
 Afrensemiddel specielt beregnet til brug i lukkede anlæg.
 Hvis anvendelsesområdet er meget bredt, kan der fx skrives: Kemikalie til  

 industrielt formål.
 5. Leverandøren skal anføre eventuelle anvendelsesbegrænsninger.
 Eksempler:
 Må ikke bruges af unge under 18 år.
 Må ikke bruges af personer med cementeksem.
 Må ikke bruges sammen med syre.
 Må ikke bruges til sprøjtning uden for lukkede systemer.
 Må kun bruges i den periode, hvor indholdet af vandopløseligt chromat er  

 under 2 mg/kg tør cement.
 6. Lovgivningens krav skal anføres.
 Eksempler:
 Brugeren skal have gennemgået den særlige uddannelse om arbejde med  

 epoxyharpikser og isocyanater.
 Der er ingen særlige krav, med Arbejdstilsynets vejledning om  

 foranstaltninger mod sundhedsfare ved bygningsmalearbejde skal kendes.
7. Brugsanvisningen skal angive alle de forholdsregler, der skal  

 træffes ved brug, herunder ventilation og personlige værnemidler.
Vær  

 opmærksom på, at det kan være nødvendigt at beskytte sig mod andre stoffer fx  

 spaltningsprodukter fra opvarmning.
 Eksempler:
 Rengøringsmidlet (handelsnavn) må ikke blandes med andre rengøringsmidler,  

 da der kan udvikles giftige luftarter (chlor).
 Under arbejdet bruges beskyttelsesbriller, handsker og forklæde af  

 syrefast gummi eller plast.
Sørg for effektiv mekanisk ventilation.
Hvis det ikke er muligt bruges  

 luftforsynet åndedrætsværn.
 Rygning og brug af åben ild er forbudt.
 Undgå statisk elektricitet.
 Udhærdningstiden for epoxysystemet er 5 timer.
 8. Særlige oplysninger efter arbejdsmiljølovgivningens regler.
 Eksempler:
 Indeholder monomere epoxyforbindelser.
 Indeholder det organiske opløsningsmiddel styren, 1-2%.
 Materialet indeholder 0,1-0,2% af et stof, optaget på Arbejdstilsynets  

 liste over stoffer, som anses for at være kræftfremkaldende.
 Enhver kendt risiko for kort- og langtidsvirkninger ved indånding,  

 hudkontakt, øjenkontakt og indtagelse skal angives.
 Eksempler:
Indånding: Dampe irriterer luftvejenes slimhinder.
Langvarig eller  

 gentagen indånding af dampe kan give vedvarende skader på nervesystemet.
Huden: Virker irriterende.
Gentagen kontakt kan give ikke-allergisk  

 kontakteksem.
Øjnene: Virker stærkt irriterende.
Kan medføre varig beskadigelse af  

 synet.
Indtagelse: Kan give opkastninger og mavesmerter.
Indtagelse af større  

 mængder eller indtagelse gennem længere tid kan give alvorlig skade på indre  

 organer.
SKAL UDFYLDES 9. Det skal angives, hvordan der ydes førstehjælp, hvis stoffet  

 eller materialet er indtaget, indåndet eller er kommet i kontakt med hud  

 eller øjne.
Også førstehjælp ved forbrænding skal angives, når det er  

 relevant.
 Eksempler:
Øjnene: Skyl straks med vand i mindst 15 minutter.
Søg læge.
 Huden: Forurenet tøj fjernes straks, og forurenet hud skylles med vand  

 indtil smerter er ophørt.
Indånding: Bring personen i frisk luft.
Personen holdes under opsyn.
Søg  

 eventuelt læge.
Om fornødent gives kunstigt åndedræt.
Bevidstløse lejres i  

 aflåst sideleje og holdes varme.
Tilkald ambulance.
Indtagelse: Fremkald ikke opkastning.
Drik vand og tilkald ambulance.
Hvis  

 der sker opkastning, holdes hovedet lavt, så der ikke kommer maveindhold i  

 lungerne.
Forbrænding: Skyl med vand indtil smerterne er ophørt.
Fjern under  

 skyldning tøj, som ikke er fastbrændt, fra det forbrændte område.
Hvis  

 lægebehandling er nødvendig, fortsættes skyldningen, indtil en læge overtager  

 behandlingen.
10. Egenskaber ved opvarmning og brand samt egenskaber fra  

 eventuelle dampe eller spaltningsprodukter, afgivet ved opvarmning, skal  

 angives Eksempler:
Materialet er antændeligt.
Dampe, der afgives, kan antændes af en gnist  

 eller en varm flade.
Dampene er tungere end luft og vil derfor brede sig  

 langs gulve og i bunden af beholdere.
Dampene kan danne eksplosive blandinger  

 med luft.
Ved opvarmning over 170 grader C afgives sundhedsfarlige dampe.
 11. Eksempler:
Brand slukkes med kulsyre, pulver, skum, halon eller vandtåge.
Brug  

ikke vandstråle, da det spreder branden.
Indånding af røggas skal undgås.
Brug luftforsynet åndedrætsværn ved  

 brandslukning.
12. Der skal gives tydelige anvisninger på, hvordan spild skal  

 håndteres, herunder brug af personlige værnemidler.
Hvis spild og rester skal  

 bortskaffes efter Miljøministeriets bestemmelser om kemikalieaffald, skal  

 dette fremgå af brugsanvisningen.
 Eksempler:
 Opsug spildet ved hjælp af granulat, sand eller lignende og bortskaf det  

 efter reglerne om kemikalieaffald.
 Kemikalieaffaldskort nr. 3.21.
 Kemikalieaffaldsgruppe C.
 13. Eksempler:
 Skal opbevares på et tørt, køligt og ventileret sted.
 Må ikke udsættes for opvarmning (fx solbestråling), da overtryk kan  

 udvikles.
 Må ikke opbevares i nærhed af produkt zzz.
Skal opbevares under lås, utilgængeligt for uvedkommende, ikke sammen med  

 levnedsmidler og lignende, jf.
Miljøministeriets bestemmelser om opbevaring  

 af gifte.
 Statens Brandinspektions tekniske forskrifter for brandfarlige væsker skal  

 følges.
14. Mærkningen efter Miljøministeriets regler skal oplyses.
Navne  

 på farlige indholdsstoffer og fareklasser, svarende til angivne faresymboler,  

 skal oplyses.
 Risiko- og sikkerhedsætninger skal gengives i deres fulde ordlyd.
 Særlig mærkning efter Arbejdstilsynets regler skal oplyses.
 Eksempler:
 MAL kodenummer: 5-3.
 Indholdet af vandopløseligt chromat er mindre end 2 mg/kg tør cement i 2  

 måneder fra pakkedatoen anført på emballagen.
 Firma A/S har den 5. januar 1988 vurderet, at produkt yyy ikke skal  

 klassificeres efter Miljøministeriets bekendtgørelser om klassificering,  

 mærkning m.v..
11. januar 1988 A.
Jensen EVENTUELLE SUPPLERENDE OPLYSNINGER 17.  Andre myndighedskrav (transport m.v.) ------------------------------------------------ ------------------------------------------------ 18.  Andre supplerende oplysninger ------------------------------------------------ 15. Her kan oplysning om sammensætning angives fx med  

 procent-interval for de indgående komponenter.
 16. Hvor der ikke foreligger oplysning, bør det angives ved at  

 markere med en streg.
 17. Fx brandfareklasse efter Justitsministeriets regler, tilladt  

 størrelse af oplag eller transportregler på land, til søs og i luften.
 18. Her kan suppleres med oplysninger af betydning for lægen, hvis  

 der skulle ske en ulykke.
Bilag 2 Bekendtgørelser, der stiller supplerende krav til brugsanvisningens  

 indhold, pr. 1. marts 1988:
- Bekendtgørelse nr. 463 af 3. august 1982 om erhvervsmæssigt malearbejde - Bekendtgørelse nr. 464 af 3. august 1982 om fastsættelse af kodenummer  

 for produkter omfattet af arbejdstilsynets bekendtgørelse om erhvervsmæssigt  

 malearbejde - Bekendtgørelse nr. 661 af 28. november 1983 om vandopløseligt chromat i  

 cement - Bekendtgørelse nr. 199 af 26. marts 1985 om epoxyharpikser og  

 isocyanater m.v.
- Bekendtgørelse nr. 660 af 24. september 1986 om asbest - Bekendtgørelse nr. 764 af 2. december 1987 om visse materialer, som  

 indeholder stoffer, der i deres rene form er kræftfremkaldende.
 - Bekendtgørelse nr. 52 af 13. januar 1988 om materialer med indhold af  

 flygtige stoffer herunder organiske opløsningsmidler.
 Leverandøren har pligt til at holde sig a jour med bekendtgørelser,  

 udgivet efter 1. marts 1988, som stiller krav til brugsanvisninger.
 Oplysning herom kan fås hos Arbejdstilsynet.
