§ 1 I Arbejdsskadestyrelsens bekendtgørelse nr. 67 af 25. januar 1995 om  

 fordeling af beløb, der forskudsvis er udlagt af Arbejdsskadestyrelsen efter  

 lov om forsikring mod følger af arbejdsskade m.v., foretages følgende  

 ændring:
 § 4,  stk. 1, affattes således:
 »Statens andel af de efter § 2, stk. 2, forskudsvis udlagte beløb  

 beregnes forholdsmæssigt, svarende til statens beregnede andel af  

 erstatningsudgifterne i det senest afsluttede kalenderår til mengodtgørelse  

 og erhvervsevnetabserstatning i erhvervssygdomssager.
 Ved opgørelsen af erstatningsudgifterne ses der bort fra udgifter i  

 henhold til § 5, stk. 3, § 6, stk. 3, § 48, stk. 4 og § 51, stk. 2, i lov om  

 forsikring mod følger af arbejdsskade.
Erstatningsudgifterne opgøres som summen af engangserstatninger samt  

 hensættelser til dækning af fremtidige løbende erstatninger, der er tilkendt  

 i kalenderåret.
Hensættelserne til dækning af fremtidige løbende ydelser  

 beregnes på tilkendelsestidspunktet efter det tekniske beregningsgrundlag  

 G82, 3 %.« § 2 Stk. 1.  Bekendtgørelsen træder i kraft den 21. december  

 1996. Bekendtgørelsen har virkning fra den 1. januar 1997.
 Stk. 2.  Ved beregningen for 1996 benyttes det tekniske  

 beregningsgrundlag G82, 4 %.
 Stk. 3.  § 4, stk. 1, i Arbejdsskadestyrelsens  

 bekendtgørelse nr. 67 af 25. januar 1995 om fordeling og forrentning af  

 beløb, der forskudsvis er udlagt af Arbejdsskadestyrelsen efter lov om  

 forsikring mod følger af arbejdsskade finder anvendelse ved den endelige  

 beregning vedrørende 1995.
