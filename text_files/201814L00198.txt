Betænkning afgivet af Erhvervs-, Vækst- og Eksportudvalget den 8. november 2018 Betænkning over Forslag til lov om ændring af varemærkeloven og forskellige andre love og om ophævelse af fællesmærkeloven (Behandling af ansøgninger, registreringshindringer, gengivelse af varemærker, varer i transit, overførsel af gebyrindtægter m.v.) [af erhvervsministeren (Rasmus Jarlov)]:
1. Ændringsforslag Erhvervsministeren har stillet 8 ændringsforslag til lovforslaget.
2. Indstillinger Et flertal i udvalget (udvalget med undtagelse af EL og SF) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
Et andet mindretal i udvalget (SF) vil ved 3. behandling af lovforslaget redegøre for sin stilling til lovforslaget.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af erhvervsministeren, tiltrådt af et flertal i udvalget (udvalget med undtagelse af EL):
 1) I det under nr. 2 foreslåede kapitel 1 B ændres i § 10 e, stk. 1, »§ 30 og« til: »§ 30 eller«.
[Korrektion] 2) I det under nr. 2 foreslåede kapitel 2 udgår i § 15, stk. 1, nr. 2, efter »ligner det ældre varemærke« »,«.
[Sproglig formulering] 3) I det under nr. 2 foreslåede kapitel 2 udgår i § 15, stk. 3, nr. 4, litra b, efter »tjenesteydelser« »,«.
[Sproglig formulering] 4) I det under nr. 2 foreslåede kapitel 3 ændres i § 30 »varemærke, hvis« til: »varemærke og«.
[Sproglig formulering] 5) I det under nr. 2 foreslåede kapitel 3 indsættes i § 31 efter »varemærkeretten«: »kun«.
[Præcisering] 6) I det under nr. 2 foreslåede kapitel 5 ændres i § 39, stk. 2, »omfatter« til: »omfattes af«.
[Sproglig formulering] 7) I den under nr. 5 foreslåede affattelse af § 48 ændres i stk. 1 »krav til og virkningerne af anvendelsen af« til: »om«.
[Sproglig forenkling] 8) I den under nr. 7 foreslåede affattelse af kapitel 8 ændres i § 55, stk. 1, »fremsættes« til: »meddeles«.
[Sproglig formulering] Bemærkninger Til nr. 1 Med den foreslåede ændring bliver det præciseret, at de bestemmelser, der henvises til, ikke skal betragtes som en kumulativ opregning.
Til nr. 2 Den foreslåede ændring omfatter en sproglig justering af teknisk karakter.
Til nr. 3 Den foreslåede ændring omfatter en sproglig justering af teknisk karakter.
Til nr. 4 Den foreslåede ændring omfatter en sproglig justering af teknisk karakter.
Til nr. 5 Den foreslåede ændring omfatter en præcisering af bestemmelsen om fortabelse eller ugyldighed for visse varer eller tjenesteydelser.
Til nr. 6 Den foreslåede ændring omfatter en sproglig justering af teknisk karakter.
Til nr. 7 Den foreslåede ændring omfatter en sproglig forenkling af bemyndigelsesbestemmelsen i den foreslåede nyaffattelse af § 48, stk. 1.
Til nr. 8 Den foreslåede ændring omfatter en sproglig justering af teknisk karakter.
4. Udvalgsarbejdet Lovforslaget blev fremsat den 3. oktober 2018 og var til 1. behandling den 9. oktober 2018. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og erhvervsministeren sendte den 27. juni 2018 dette udkast til udvalget, jf.
ERU alm. del  bilag 261. Den 3. oktober 2018 sendte erhvervsministeren høringssvarene og et høringsnotat til udvalget.
Bilag Under udvalgsarbejdet er der omdelt 4 bilag på lovforslaget.
Hans Kristian Skibby (DF) Mette Hjermind Dencker (DF) Jan Rytkjær Callesen (DF) Merete Dea Larsen (DF) Tilde Bork (DF) Dorthe Ullemose (DF) Torsten Schack Pedersen (V) Preben Bang Henriksen (V) Carl Holst (V) Hans Christian Schmidt (V) Erling Bonnesen (V) Jane Heitmann (V) May-Britt Kattrup (LA) Joachim B.
Olsen (LA) nfmd.
Anders Johansson (KF) Erik Christensen (S) Karin Gaardsted (S) Peter Hummelgaard Thomsen (S) Kaare Dybvad (S) Morten Bødskov (S) fmd.
Rasmus Horn Langhoff (S) Thomas Jensen (S) Malou Lunderød (S) Pelle Dragsted (EL) Rune Lund (EL) Rasmus Nordqvist (ALT) Ida Auken (RV) Lisbeth Bech Poulsen (SF) Karsten Hønge (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
