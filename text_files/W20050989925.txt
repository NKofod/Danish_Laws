Behovet  

 for personlig assistance til scleroseramt med arbejde i egen  

  

 virksomhed (strikkebutik) Ankenævnet har behandlet Deres klage over AFs afgørelse  

 vedrørende fastsættelse af timetallet for personlig assistance til X på møde  

 den 19. maj 2005.
Nævnet traf denne A F G Ø R E L S E Ansøger Xer ikke  

 berettiget til yderligere assistenttimer udover de bevilgede 8 timer med  

 virkning  

 fra 1. juli 2004.
B E G R U N D  

 E L S E Ankenævnet har ved denne  

 afgørelse lagt vægt på, at X i sin ansøgning har oplyst, at hun arbejder 12  

 til  

 15 timer i sin virksomhed.
 Efter reglerne kan der  

 bevilges tilskud op til 20 timer pr. uge, hvor der arbejdes 37 timer pr. uge.  

 Ved færre timer arbejdstimer beregnes tilskuddet forholdsmæssigt, jf.  

 bekendtgørelsens § 15, stk. 1.
 Ved 15 timers arbejde i  

 virksomheden udgør det forholdsmæssige timetal 8 timer.
 Ifølge bekendtgørelsens §  

 15, stk. 2 vil der dog til en person der har mere end ét af de i § 10 nævnte  

 handicap (synsnedsættelse eller ordblindhed, alvorligt hørehandicap) eller i  

 øvrigt har et meget betydeligt handicap efter en konkret vurdering kunne  

 bevilges tilskud til fuld tid (i det aktuelle tilfælde fra 12-15 timer).
 Ankenævnet finder dog ikke  

 grundlag for at kunne forhøje assistenttimetallet til fuld tid.
 Ankenævnet har ved denne  

 vurdering lagt vægt på, at det, at der ikke kan ydes tilskud til personlig  

 assistance, hvis erhvervet er uforeneligt med handicappet.
 Ankenævnet har i denne  

 forbindelse lagt vægt på, at den handicappede selv skal kunne udføre de  

 indholdsmæssige arbejdsopgaver, der er forbundet med erhvervet, således at  

 ansættelsen af den personlige assistent ikke har karakter af vikardækning  

 eller  

 almindelig medhjælp, jf. bekendtgørelsens § 14.
 Arbejdsmarkedets Ankenævn  

 har lagt til grund, at X har et væsentligt bevægehandicap i form af sclerose,  

 og at hun som heraf lider af en invaliderende træthed, som øges af fysisk  

 aktivitet, balanceproblemer samt at hun tillige har føleforstyrrelser i  

 hænderne, som senest også har besværliggjort arbejdet ved strikkemaskinen.
 X er selvstændig erhvervsdrivende,  

 idet hun driver en forretning med salg af egne designs dels fra forretningen  

 dels fra markeder.
 Hendes arbejdsopgaver er  

 således at designe, producere og sælge egne strikkedesigns, samt den dertil  

 knyttede administration, herunder regnskabsarbejde.
X søger om assistance til  

 det daglige arbejde, hjælp til markeder og pasning af forretning.
Hjælpen  

 ønskes tidsmæssigt svarende til hendes arbejde i virksomheden, dvs. 12 til 15  

 timer ugentlig.
På baggrund af det ovenfor  

 anførte handicap med de deraf følgende gener og problemer sammenholdt med de  

 anførte arbejdsopgaver i virksomheden finder Ankenævnet, at der ikke vil  

 kunne  

 ydes fuld distance, forstået som 12  15 timer ugentlig, idet hvis  

 behovet for  

 hende  

 vurderes til de 12- 15 timer  

 ugentligt så ville hendes situation efter Ankenævnets opfattelse have  

 udviklet  

 sig således, at handicappet må siges at være uforeneligt med erhvervet.
Hun  

 ville på baggrund af en sådan vurdering ikke være berettiget til assistance,  

 jf. bekendtgørelsens § 14.
Y har i klagen anført, at  

 der med AFs afgørelse oprindelige afgørelse af 20. juni 2002, hvor  

 X blev bevilget 20 timers assistance, var der  

 tale om en begunstigende afgørelse, som hun i god tro havde indrettet sig  

 efter.
Det fremgår samtidig, at Y er gået ud fra, at der - på baggrund af  

 AFs  

 henvisning til hendes modtagelse af fleksydelse  var tale om en ugyldig  

 afgørelse.
 Y spørger, hvem der er  

 retlig og økonomisk ansvarlig i ovennævnte forbindelse.
 Ankenævnet skal hertil  

 bemærke, at X ved AFs bevilling af 20. juni 2002 ikke var bevilget  

 fleksydelse.
 X fik først bevilget  

 fleksydelse ved afgørelse af 17. oktober 2002, med virkning fra 1. oktober  

 2002. Først den 24. oktober 2002 blev AF bekendt med bevillingen af  

 fleksydelsen.
 Ankenævnet finder  

 imidlertid ikke grundlag for at opretholde den oprindelige afgørelse om  

 assistance  

 i 20 timer, idet X efter Ankenævnets opfattelse ikke kan anses for at have  

 været i tilstrækkelig god tro om sin fortsatte ret til assistance af et  

 omfang  

 svarende til 20 timers assistance, når hun via fleksordningen blev  

 kompenseret  

 for 2/3 indtjening.
 Ankenævnet henviser til lov om kompensation til handicappede i  

 erhverv mv., jf. lovbekendtgørelse nr. 55 af 29. januar 2001 med de ændringer  

 der følger af lov nr. 1038 af 17. december 2002, §§ 4, 6 og 7 samt  

 Arbejdsmarkedsstyrelsens bekendtgørelse nr. 545 af 19. juni 2003 om  

 kompensation  

 til handicappede i erhverv mv., §§ 10, 11, 13, 14 og 15.
Ankenævnet tiltræder således Arbejdsformidlingens afgørelse af 11.  

 juni 2004 om bevilling af 8 timers og med virkning fra 1. juli 2004 På ankenævnets vegne Signatur De kan læse om afgørelsens faktiske og retlige grundlag på de  

 følgende sider.
 Kopi sendt til:
X Arbejdsformidlingen AF 1. Sagsforløb X søgte første gang i juni 2002 AF om bevilling til personlig  

 assistance i hendes selvstændige virksomhed (strikkebutik).
 Det fremgår af ansøgningen, at X, som er scleroseramt, i juni 2002  

 søgte personlig assistance med 20 timer ugentlig i forbindelse med pasning af  

 forretningen, lettere strikkeopgaver, bilkørsel og hjælp til julemarkeder.
 AF bevilgede den 20. juni 2002 personlig assistance på 20 timer  

 pr. uge med virkning fra den 24. juni 2002 og indtil videre.
 Den 8. marts 2004 traf AF denne afgørelse:
 Da du pt. bliver  

 kompenseret både gennem dit fleksjob i egen virksomhed samt modtager  

 personlig  

 assistance på 20 timer/ugen vil bevillingen vedr. personlig assistance  

 bortfalde pr. 31.3 2004.
 Skulle der være behov for  

 praktisk bistand ud over det der kompenseres for gennem dit fleksjob kan der  

 for disse funktioner søges personlig assistance. (Ansøgning vedlægges).
 Hvis du ansøger om  

 personlig assistance bedes du indsende kopi af fleksjob-aftalen der er  

 indgået  

 med kommunen, således at det er beskrevet hvilke arbejdsfunktioner, der  

 kompenseres  

 gennem denne.
Har du spørgsmål er du  

 velkommen til at kontakte mig. ..
X fremsendte herefter den 3. april 2004 ansøgning om personlig  

 assistance i sin virksomhed.
Hendes aktuelle arbejdsopgaver var i ansøgningen  

 beskrevet som at designe, producere, sælge og administration (regnskab).  

 Arbejdsfunktionerne,  

 som der søgtes assistance til, var hjælp i det daglige arbejde, hjælp til  

 markeder, hjælp til pasning af forretning.
I ansøgningen er anført, at den  

 gennemsnitlige  

 arbejdstid pr. uge er på 12-15 timer pr. uge, som også var det timeantal  

 hvortil der ønskedes assistance.
 AF bevilgede i bevillingsskrivelse af 4. maj 2004 personlig  

 assistance på 8 timer pr. uge med virkning fra den 1. april 2004 og indtil  

 videre.
 Scleroseforeningen skrev den 28. maj 2004:
  

  

 Vedr.
Afgørelse om  

 nedsættelse af timetal til personlig assistance for X X har d. 9.3.04 og senest  

 d. 5.5.04 modtaget en afgørelse fra AF, hvoraf det fremgår at timetallet til  

 personlig assistance, sættes ned fra 20 timer til 8 timer pr. uge, med den  

 begrundelse  

 at X har fleksjob, som selvstændig.
 X har henvendt sig til Y  

 da hun ønsker at klage over afgørelsen.
Ingen af skrivelserne fra  

 AF indeholder imidlertid de krav som forvaltningsloven stiller til en  

 afgørelse, idet den kræver at det skal fremgå hvortil borgeren kan anke en  

 evt.  

 negativ afgørelse.
Dette vil normalt betyde at afgørelsen er ugyldig og ikke  

 kan gennemføres i praksis.
 Da der i lovgivningen  

 vedr. kompensation til handicappede i erhverv er en ankeadgang, jf. § 49,  

 skal  

 vi anmode om at der fremsendes en forvaltningsmæssig korrekt afgørelse, som  

 bl.a. begrunder og henviser til de retsregler, som gør at AF har adgang til  

 at  

 tage antal af timer op til revision, når der ikke foreligger faktiske  

 ændringer  

 i forhold til det grundlag, hvorpå bevillingen oprindelig blev givet og som i  

 øvrigt var fuldt oplyst overfor AF på det oprindelige bevillingstidspunkt.
 Dette ønskes specielt ud  

 fra betragtningerne i forvaltningsretten om begunstigende forvaltningsakter  

 og  

 det faktum at X har indrettet sig på og handlet ud fra den oprindelige  

 bevilling i god tro.
Scleroseforeningen skal  

 tillige gøre opmærksom på at det efter almindelig forvaltningsmæssig praksis  

 er  

 således at ankefristen på 4 uger først løber fra det tidspunkt hvor borgeren  

 har modtaget en lovformelig korrekt afgørelse, hvorfor en sådan imødeses før  

 endelig ankeskrivelse kan udarbejdes. 2. Arbejdsformidlingens  

 afgørelse AF traf herefter den 11. juni 2004 følgende afgørelse:
 AF har fra den 1.4 2004 nedsat timetallet vedr. bevillingen til  

 personlig assistance til X fra 20 timer om ugen til 8 timer om ugen.
Nedsættelsen sker på baggrund af bekendtgørelse om kompensation  

 til handicappede i erhverv § 15. Der kan bevilges tilskud op til 20 timer pr.  

 uge i gennemsnit pr. kvartal for lønmodtagere og selvstændige  

 erhvervsdrivende,  

 der arbejder 37 timer om ugen.
Ved færre arbejdstimer beregnes tilskuddet  

 forholdsmæssigt.
Du anfører i din ansøgning at du arbejder i gennemsnit 12-15 timer  

 pr. uge Bevillingen gældende fra den 1.4 2004 er derfor beregnet ud fra en  

 ugentlig arbejdstid på 15 timer pr. uge. (15 timer gange 20 timer divideret  

 med  

 37 timer = 8 timer). Grunden til at bevillingen nedsættes skyldes at AF i  

 foråret 2004 bliver opmærksom på § 15 og derfor tilretter bevillingen så den  

 er  

 i overensstemmelse med lovgivningen.
AF skal beklage at ankeadgangen ikke  

 fremgik  

 af den nye bevilling.
Klage over Arbejdsformidlingens afgørelse kan inden 4 uger efter  

 afgørelsen dato indbringes for Arbejdsmarkedets Ankenævn af den, som  

 afgørelsen  

 vedrører. 3. Klagen til ankenævnet Y skrev den 8. juli 2004:
Anke vedr.
Afgørelse om nedsættelse af timetal til personlig assistance  

 for X.
 Arbejdsformidlingen har d.  

 11.6.04 truffet en afgørelse om nedsættelse af timetallet til personlig  

 assistance med virkning fra 1.4.04 vedr. ovennævnte X, som er scleroseramt  

 selvstændig erhvervsdrivende.
Forud for denne afgørelse  

 har der imidlertid været et forløb, hvor AF d. 8.3.04 fratog hende den  

 oprindelige bevilling, med 3 ugers varsel, og samtidig bad hende om at søge  

 på en  

 ny.
Denne afgørelse var behæftet med afgørende forvaltningsmæssige og  

 retssikkerhedsmæssige  

 mangler idet der ikke var henvist til retsregler eller ankemuligheder for  

 pågældende.
Brevet vedlægges.
 X indsendte som anmodet en  

 ny ansøgning som blev besvaret med en afgørelse af 4.5.04 på 8 timers  

 assistance pr. uge, gældende fra 1.4.04. Denne afgørelse var heller ikke  

 korrekt, idet der atter ikke var henvist til retsregler eller ankemulighed.  

 Bevillingen/afgørelsen vedlægges.
X henvendte sig derfor til  

 Y, som på Xs vegne efterfølgende skrev til AF.
Brevet vedlægges.
 Således fremkommer der  

 endelig en korrekt afgørelse af 11.6.04 fra AF, hvor de imidlertid fastholder  

 antallet af timer og fastholder datoen for nedsættelse af timerne, d. 1.april  

 2004.
 Y skal derfor herved, på  

 Xs vegne, anke denne afgørelse (fuldmagt vedlagt), idet vi ønsker  

 primært at  

 fastholde at der er tale om en begunstigende forvaltningsakt som pågældende i  

 god tro har indrettet sig på og subsidiært, at de 2 første afgørelser er  

 ugyldige, jf. forvaltningsretslige principper, hvorfor en evt. nedsættelse af  

 timer til personlig assistance først kan få retsvirkning fra et tidspunkt der  

 ligger efter at pågældende har modtaget en korrekt formel afgørelse, d.v.s.  

 efter d. 12.06.04.
 Y og X ønsker tillige at  

 anke afgørelsen om det indholdsmæssige i afgørelsen, nedsættelse af antal  

 timer  

 pr. uge, som følge af fleksjob til selvstændig virksomhed.
 Den nærmere begrundelse  

 for dette er:
 X lider af sclerose og  

 hendes væsentligste gener og følger efter sclerose er både et betydeligt  

 bevægehandicap og balanceproblemer og en invaliderende træthed, som gør at  

 hun  

 også hele tiden må prioritere med sine daglige ressourcer.
X modtager bl.a. på grund  

 af dette 2/3dels løntilskud via fleksjobordningen, idet hun kun kan klare at  

 fungere i sin virksomhed i 1/3 del tid (ca. 15 timer pr. uge). De 2/3 dels  

 løntilskud anvender hun som supplement til sin egen forsørgelse, for samlet  

 at  

 opnå en indkomst hun kan forsørge sig med, hvilket er en legal måde at  

 anvende  

 tilskuddet på for selvstændige.
Hun oplyser således at hun sidste år havde en  

 egen indtægt på 60.000.-kr på baggrund af hendes salg af eget produceret  

 kunsthåndværk.
En indtægt som blev suppleret med løntilskuddet.
 Den personlige assistance  

 er X helt afhængig af at have ved sin side i samtlige arbejdstimer, for selv  

 at  

 kunne gennemføre produktion og salg af det strikkede kunsthåndværk, som hun  

 kan  

 nå at producere på de ca. 15 timer pr. uge som hun ressourcemæssigt kan  

 magte.
 Om den konkrete assistance  

 i hverdagen kan det oplyses: X sidder og udvikler mønstre og strikker i  

 værksted på første sal over den butik, hvorfra hun sælger og evt. pakker  

 varerne  

 til kunderne.
Den personlige assistance  

 er X arme og ben i alle sammenhænge: B1.a. når der skal hentes  

 materialer,  

 værktøj m.v. til produktionsfasen, når X skal fra værkstedet på 1.sal til  

 butikken i stuen, når X i forbindelse med salg og vejledning af kunder, skal  

 have hentet div. udstillede varer, tages ned fra hylder, lægges på plads  

 efterfølgende.
Når bestilte varer skal pakkes og sendes mv.
 En personlig assistance  

 til disse fysiske håndsrækninger i forbindelse med arbejdet, vil være en helt  

 nødvendig forudsætning for at X kan drive sin forretning videre og fastholde  

 sin delvise selvforsørgelse.
Y skal derfor anmode om at  

 Arbejdsmarkedets Ankenævn tager stilling til om ikke X opfylder kriterierne i  

 §  

 15, stk. 2, som ud fra en konkret vurdering giver mulighed for at få tilskud  

 i  

 op til fuld tid.
Dvs. i Xs tilfælde tilskud til personlig  

 assistance 15  

 timer pr. uge.
 Opsamling:
 Y skal således bede  

 Ankenævnet tage konkret stilling til 3 forhold:
1.  

 	  

 Hvem der skal påtage  

 sig det retlige og økonomiske ansvar for en forkert beslutning  

 ved ordningens  

 iværksættelse, med hensyn til praksis i forhold til en begunstigende  

 forvaltningsakt  

 ? 2.  

 	  

 Fra hvilken dato skal  

 en evt. nedsættelse af timetallet gælde fra, under hensyn til væsentlige  

 formelle mangler ved 2 tidligere afgørelser ? 3.  

 	  

 Opfylder X med sine  

 flere og alvorlig nedsatte funktioner bestemmelserne i § 15, stk.2, således  

 at  

 hun ud fra en konkret vurdering kan få flere timer end efter hovedreglen ?  

  4. AFs bemærkninger til  

 klagen AF skrev den 23. august 2004 AF har modtaget  

 Ankenævnets anmodning om høring i anledning af klage over afgørelse af 11.  

 juni  

 2004 vedrørende personlig assistance til X og skal herved fremkomme med  

 følgende kommentarer:
 - X er, som selvstændig  

 erhvervsdrivende, tildelt personlig assistance som praktisk bistand i henhold  

 til bekendtgørelse om kompensation til handicappede i erhverv § 10, nr. 3,  

 hvorefter der kan ydes personlig assistance på baggrund af en meget betydelig  

 nedsat funktion som følge af handicappet.
 - Tilskuddet er beregnet  

 forholdsmæssigt, jfr. bekendtgørelse om kompensation til handicappede i  

 erhverv  

 § 15, stk. 1, således, at X, der alene er i stand til at arbejde i 12-15  

 timer  

 pr. uge, har fået bevilget 8 timer pr. uge til personlig assistance.
 - Det er ikke AF vurdering,  

 at Xs handicap er så betydeligt, at dette kan danne grundlag for  

 bevillig af  

 personlig assistance på fuld tid  i dette tilfælde mellem 12 og 15  

 timer pr.  

 uge, ligesom X ikke har mere end ét handicap, jfr. bekendtgørelse om  

 kompensation til handicappede i erhverv § 10. AF vurdering skal:
dels ses i sammenhæng  

 med, at X er kompenseret med 2/3 via sin ansættelse i fleksjob, dels ses i sammenhæng  

 med, at det er AF vurdering af den tid, der medgår til det arbejde, som X kan  

 udføre uden personlig assistance, f.eks. udvikling af mønstre samt nogle  

 strikkeopgaver, andrager ca. 4-7 timer pr. uge, hvorfor der  efter AF  

 Bornholms vurdering  ikke er belæg for tildeling af personlig  

 assistance på  

 fuld tid.
 Jeg skal afslutningsvis  

 beklage, at mine afgørelser af henholdsvis 8. marts og 4. maj d.å. var  

 behæftet  

 med forvaltningsretlige mangler såsom manglende retskildehenvisning og  

 klagevejledning.
Jeg er indforstået med   

 og enig i  at afgørelsen alene kan træde i kraft i forhold til X med  

 virkning  

 fra den dato, hvor X har modtaget en forvaltningsmæssig korrekt afgørelse,  

 dvs.  

 pr. 12. juni 2004. Af denne grund har X for perioden 1. april  30. juni  

 2004  

 fået tildelt personlig assistance i 20 timer pr. uge, svarende til i alt 202  

 timer.
Dette er allerede udbetalt til X, hvorfor AFs afgørelse reelt  

 først  

 træder i kraft i 3. kvartal  

 2004. 5. Nyt efter klagen Scleroseforeningen skrev i brev af 21. februar 2005:
 Scleroseforeningen og X har modtaget kopi af skrivelse fra AF  

 23.8.04, hvoraf det bl.a. fremgår, med hvilken begrundelse de fastholder  

 afgørelsen om forholsmæssigt timetal på 8 timers personlig assistance.
 X har ønsket at kommentere AFs vurdering af hendes situation, som  

 ikke tidligere har været drøftet med hende personligt.Handicapkonsulenten  

 fremfører  

 at de ikke mener at Xs handicap er så betydeligt, at det berettiget til  

 assistance i fuld arbejdsfunktionstid.
 Til dette skal anføres at X, både har et væsentligt bevægehandicap,  

 lider af invaliderende træthed, som øges af fysisk aktivitet, samt  

 føleforstyrrelser  

 i hænderne, som senest også har besværliggjort arbejdet ved strikkemaskinen,  

 hvis det skal foregå uden praktisk assistance.
 Handicapkonsulenten fremfører desuden, at X også vurderer at en  

 del af arbejdstiden kan foregå uden assistance, og anfører bl.a. tiden til  

 udvikling  

 afmønstre.
 X kan til dette fortælle at hun aldrig har drøftet denne udviklingsproces  

 - og evt. medgået tid med handicapkonsulenten, så det han skriver er uden  

 hold  

 i virkeligheden.
Den kreative proces det er at opfinde nye mønstre og ideer til  

 design, foregår hos den kreative kunstner på alle tider og steder, hvor  

 inspirationen opstår! Under private og arbejdsrelaterede praktiske gøremål,  

 under ture med fritidsformål, under hvile, ja selv om natten, kan det ske at  

 man vågner med en ide, der kan omsættes næste dag i arbejdet.
Den kreative  

 proces kan således ikke gøres op i timer og ej heller indgå som en del af de  

 ugentlige praktiske arbejdstimer.
Den kan ikke planlægges eller komme på  

 kommando  

 og kan derfor ikke bruges som begrundelse for at begrænse behovet for  

 praktisk  

 assistance efter lovgivningen.
Y og X skal anmode om at disse kommentarer bliver medtaget ved bedømmelsen  

 af sagen. 6. Regler Lov om kompensation til  

 handicappede i erhverv mv., jf. lovbekendtgørelse nr. 55 af 29. januar 2001  

 med  

 de ændringer, der følger af lov nr. 1038 af 17. december 2002.
 ..
Personlig assistance til  

 handicappede i erhverv § 4.  

  

 Der kan ydes personlig assistance til ledige,  

 lønmodtagere og selvstændige erhvervsdrivende, der på grund af 1)  

 	  

 synsnedsættelse er ude  

 af stand til eller kun med uforholdsmæssigt besvær er i stand til at læse, 2)  

 	  

 alvorligt hørehandicap  

 har særlige behov for bistand ved udførelsen af erhverv m.v., herunder  

 tolkebistand, 3)  

 	  

 meget betydeligt nedsat  

 funktion som følge af et handicap har behov for praktisk bistand ved  

 udførelse  

 af arbejdsfunktioner, eller 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand i  

 forbindelse med udøvelse af erhverv m.v.
Tilskud og ansættelse § 6.  

  

 Tilskud ydes til en virksomhed til aflønning m.v.  

 af en personlig assistent for en ansat eller for en, der skal ansættes i  

 virksomheden,  

 eller virksomhedens indehaver.
Den personlige assistent skal bistå den  

 handicappede person med de praktiske arbejdsfunktioner, som følger af  

 beskæftigelsen, og som den pågældende på grund af handicappet ikke selv kan  

 udføre.
Der kan ikke ydes tilskud til personlig assistance, hvis erhvervet er  

 uforeneligt med handicappet.
§ 7.  

  

 Den personlige assistent ansættes i virksomheden  

 på normale vilkår, eller den personlige assistance rekvireres som  

 tegnsprogstolkning efter nærmere fastsatte regler herfor.
Den personlige  

 assistent kan endvidere rekvireres hos et vikarbureau.
Den handicappede  

 person  

 skal forud for ansættelse af en assistent godkende denne.
 Stk. 2.  

  

 Tilskud kan kun ydes til en bestemt  

 arbejdsfunktion i en bestemt virksomhed.
Stk. 3.  

  

 Tilskud kan ydes for assistance i  

 gennemsnitlig indtil 20 timer pr. uge for en bestemt periode eller indtil  

 videre.
I forbindelse med efteruddannelse forud for et konkret  

 ansættelsesforhold, jf. § 5, stk. 2, kan der ydes tilskud op til  

 fuld  

 tid.
En handicappet person, der har mere end ét af de i § 4 nævnte  

 handicap eller i øvrigt har et meget betydeligt handicap, kan efter en  

 konkret  

 vurdering få tilskud op til fuld tid.
 Stk. 4.  

  

 Der kan ydes refusion af udgifter til den  

 personlige assistent ved arbejdsbetingede rejser og til vikardækning ved  

 assistentens længerevarende sygdom og lignende.
 Stk. 5.  

  

 Beskæftigelse  

 sministeren  

 fastsætter nærmere regler om, i hvilket omfang der kan ydes tilskud til den  

 personlige assistent under den handicappede persons sygdom, og i hvilket  

 omfang  

 der kan ydes tilskud, hvis den personlige assistent er syg.
 Arbejdsmarkedsstyrelsens  

 bekendtgørelse nr. 545 af 19. juni 2003 om kompensation til handicappede i  

 erhverv mv.
 Kapitel 3  


  

 Personlig assistance til handicappede i  

 erhverv m.v.
Personkreds § 10.  

  

 Der kan ydes personlig assistance til ledige,  

 lønmodtagere og selvstændige erhvervsdrivende ved udøvelse af erhverv m.v.,  

 og  

 som på grund af 1)   synsnedsættelse eller ordblindhed er ude af stand til  

 eller kun med uforholdsmæssigt besvær er i stand til at læse, 2)   alvorligt hørehandicap har særlige behov for bistand,  

 herunder har behov for tolkebistand, 3)   meget betydelig nedsat funktion som følge af et  

 handicap har behov for praktisk bistand og 4)   handicap i øvrigt har anden alvorligt nedsat funktion,  

 der giver behov for særlig bistand.
 Stillingskategorier mv.
§ 11.  

  

 Personlig  

 assistance kan søges af personer med handicap, som 1)  

 søger ansættelse i en  

 stilling på ordinære løn- og ansættelsesvilkår, 2)  

 søger ansættelse eller  

 er ansat i job med løntilskud efter lov om aktiv  

 beskæftigelsesindsats, 3)  

 søger ansættelse eller  

 er ansat i fleksjob efter lov om aktiv beskæft- tigelsesindsats, 4)  

 deltager i tilbud om  

 virksomhedspraktik efter lov om aktiv aktiv beskæftigelsesindsats, 5)  

 påtænker at etablere  

 selvstændig virksomhed eller er selvstændig erhvervsdrivende på  

 det almindelige arbejdsmarked.
Bevilling og omfang af tilskud § 13.  

  

 Den personlige assistent skal bistå den  

 handicappede person med de praktiske arbejdsfunktioner, som følger af  

 beskæftigelsen, og som den pågældende på grund af handicappet ikke selv kan  

 udføre.
 Stk. 2.  

  

 Assistancen kan fordeles på flere assistenter.  

 Den samlede assistance må ikke overstige det maksimale timeantal, der kan  

 bevilges, jf. § 15.
§ 14.  

  

 Der kan ikke ydes tilskud til personlig assistance,  

 hvis erhvervet er uforeneligt med handicappet.
Personen med handicap skal  

 selv  

 kunne udføre de indholdsmæssige arbejdsopgaver.
 Stk. 2.  

  

 Ansættelsen af den personlige assistent må  

 ikke have karakter af vikardækning eller almindelig medhjælp.
§ 15.  

  

 Der kan bevilges tilskud op til 20 timer pr. uge  

 i gennemsnit pr. kvartal for lønmodtagere og selvstændige erhvervsdrivende,  

 der  

 arbejder 37 timer om ugen.
Ved færre arbejdstimer beregnes tilskuddet  

 forholdsmæssigt.
 Stk. 2.  

  

 En person, der har mere end ét af de i  

 § 10 nævnte handicap eller i øvrigt har et meget betydeligt handicap,  

 kan  

 efter en konkret vurdering få tilskud op til fuld tid (dvs. op til 37 timer  

 om  

 ugen).
Stk. 3.  

  

 I forbindelse med efteruddannelse forud for et  

 konkret ansættelsesforhold, jf. § 16, stk. 1, kan der ydes tilskud  

 op  

 til fuld tid.
Tilskud kan gives til undervisningstimer samt til forberedelse,  

 hvis personen med handicap har behov for assistance til forberedelsen.
 Stk. 4.  

  

 Bevilling kan gives for en bestemt periode  

 eller indtil videre.
