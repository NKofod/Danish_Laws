 I medfør af § 25 og §§ 31-37 i lov nr. 814 af 21. december 1988 om  

 husdyrsygdomme og med henvisning til Rådets direktiv af 31. juli 1981 om  

 forbud mod visse stoffer med hormonal virkning og mod stoffer med  

 thyreostatisk virkning (81/602/EØF), Rådets direktiv af16. juli 1985 om  

 supplering af direktiv 81/602/EØF (85/358/EØF), Rådets direktiv af 7. marts  

 1988 om forbud mod anvendelse af visse stoffer med hormonal virkning inden  

 for husdyravl (88/146/EØF) samt Rådets direktiv af 17. maj 1988 om handel med  

 dyr behandlet med visse stoffer med hormonal virkning og med kød af disse  

 dyr, som omhandlet i artikel 7 i direktiv 88/146/EØF (88/299/EØF) og efter  

 forhandling med miljøministeren, arbejdsministeren og sundhedsministeren  

 fastsættes:
 § 1.  I denne bekendtgørelse forstås ved  

 »husdyr«: kvæg, svin, får, geder, hovdyr, kaniner, tamfjerkræ og  

 vildt af disse arter samt hjortedyr.
 Stk. 2.  Ved »terapeutisk behandling« forstås:  

 at indgive et dyr på en individuel bedrift et af de i § 4 omhandlede stoffer  

 med henblik på at helbrede en frugtbarhedssygdom, som er konstateret af en  

 dyrlæge ved undersøgelse af dette dyr.
 § 2.  Anvendelse til vækst- eller ydelsesfremmende  

 formål af stoffer med hormonal eller hormonlignende effekt, herunder  

 somatotropin og beta-agonister, til de i § 1 nævnte husdyr er forbudt.
 Stk. 2.  De i stk. 1 samt de i §§ 3 og 4 nævnte stoffer  

 kan dog anvendes til videnskabelige forsøg i overensstemmelse med reglerne  

 herom efter tilladelse fra landbrugsministeren.
 § 3.  Indførsel og markedsføring af:
 er forbudt, såfremt disse stoffer er bestemt til at indgives dyr.
 Stk. 2.  Enhver anvendelse til dyr af de i stk. 1, nr.  

 1-3 nævnte stoffer er forbudt.
 § 4.  Indgivelse af stoffer med østrogen, androgen  

 eller gestagen virkning til de i § 1 nævnte husdyr er forbudt med de i § 2,  

 stk. 2, og § 5 nævnte undtagelser.
 Stk. 2.  Til de i § 5 nævnte formål må der anvendes  

 præparater, som er godkendt til anvendelse i Det Europæiske Økonomiske  

 Fællesskab, med indhold af følgende stoffer: østradiol 17 B, testosteron og  

 progesteron samt derivater, der ved hydrolyse let danner den oprindelige  

 forbindelse efter absorption fra indgivelsesstedet.
 § 5.  De i § 4, stk. 2, nævnte stoffer må med de i  

 bilag 2 fastsatte begrænsninger anvendes af en dyrlæge til terapeutisk  

 behandling, brunstsynkronisering, afbrydelse af uønsket drægtighed, forøgelse  

 af frugtbarhed, samt forudgående behandling af donor og recipient i  

 forbindelse med ægtransplantation.
 Stk. 2.  Dyr, der alene holdes med henblik på opfedning,  

 må ikke behandles med disse stoffer.
 Stk. 3.  Præparater, som anvendes til behandling efter  

 stk. 1, må ikke anvendes i form af implantater og må kun indgives husdyr, der  

 er tydeligt identificeret i overensstemmelse med Veterinærdirektoratets  

 bestemmelser herom.
 Stk. 4.  Dyrlægen skal i forbindelse med behandling i  

 overensstemmelse med stk. 1 give dyrets ejer eller bruger skriftlig  

 meddelelse om de af Veterinærdirektoratet fastsatte tilbageholdelsesperioder.  

 Dyrlægen skal endvidere føre et register over behandlingerne i  

 overensstemmelse med Veterinærdirektoratets bestemmelser herom.
Stk. 5.  Dyr, der er behandlet i overensstemmelse med  

 stk. 1, må ikke bringes i omsætning, før den fastsatte tilbageholdelsestid er  

 udløbet.
Kød, mælk og andre produkter fra behandlede dyr, produceret før  

 tilbageholdelsestidens udløb, må ikke omsættes til konsum.
 § 6.  Dyr, der har fået indgivet stoffer med østrogen,  

 androgen eller gestagen virkning, samt kød af disse dyr, må ikke stemples med  

 EØF-godkendelsesstempel og må ikke indføres eller udføres, jf. dog stk. 2 og  

 3.
 Stk. 2.  Avls- og brugsdyr, som er behandlet med et af  

 de godkendte stoffer i overensstemmelse med § 5, samt kød af disse dyr er  

 undtaget fra bestemmelserne i stk. 1 i nærværende paragraf efter udløbet af  

 den fastsatte tilbageholdelsestid.
 Stk. 3.  Kostbare heste, navnlig væddeløbs-,  

 konkurrence- eller cirkusheste og heste bestemt til avl eller udstilling, som  

 er behandlet i overensstemmelse med § 5, samt heste af disse kategorier, der  

 er behandlet oralt med præparater indeholdende allyl-trenbolon, kan dog  

 indføres og udføres inden udløbet af tilbageholdelsestiden, såfremt dyret  

 ledsages af en attest, hvoraf fremgår arten af og datoen for den foretagne  

 behandling.
§ 7.  Virksomheder, som importerer, fremstiller eller  

 markedsfører stoffer med østrogen, androgen, gestagen eller thyreostatisk  

 virkning, samt virksomheder, der fremstiller farmaceutiske eller veterinære  

 produkter på grundlag af disse stoffer, skal forud herfor indgive meddelelse  

 herom til Veterinærdirektoratet med angivelse af de i bilag 1 nævnte  

 oplysninger.
Virksomheder, som på tidspunktet for denne bekendtgørelses  

 ikrafttræden håndterer disse stoffer og produkter, skal indgive denne  

 meddelelse til Veterinærdirektoratet inden den 1. marts 1990.
Stk. 2.  De i stk. 1 nævnte virksomheder skal føre et  

 register over de i stk. 1 omhandlede stoffer og produkter, hvori kronologisk  

 anføres de importerede, fremstillede eller erhvervede mængder og de mængder,  

 som afstås eller anvendes til fremstilling af farmaceutiske eller veterinære  

 produkter.
Apoteker skal føre dette register vedrørende de produkter omfattet  

 af stk. 1, der fremstilles på apoteket.
 Stk. 3.  Virksomhederne skal stille disse registre samt  

 alle fornødne oplysninger til rådighed for kontrolmyndighederne.
 § 8.  Kontrollen i medfør af denne bekendtgørelse  

 varetages af Veterinærdirektoratet, Miljøstyrelsen, Arbejdstilsynet og  

 Sundhedsstyrelsen.
 Stk. 2.  Kontrolmyndighederne har til enhver tid mod  

 legitimation uden retskendelse adgang til offentlige og private ejendomme og  

 lokaliteter samt adgang til at udtage prøver af lægemidler, kemiske stoffer,  

 dyr, produkter af dyr m.v. uden ydelse af vederlag i forbindelse med  

 kontrollen.
 § 9.  Veterinærdirektoratet bestemmer, hvorledes der  

 skal forholdes med stoffer og produkter, der forefindes, anvendes m.v. i  

 strid med bekendtgørelsens bestemmelser, samt med dyr og produkter af dyr,  

 hvori der konstateres stoffer af en art eller et omfang, der er i strid med  

 bekendtgørelsens bestemmelser.
 § 10.  Overtrædelse af §§ 2, 3, 4, 5, 6 og 7 straffes  

 med bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 11.  Denne bekendtgørelse træder i kraft den 1.  

 januar 1990.
 Stk. 2.  Samtidig ophæves bekendtgørelse nr. 185 af 27.  

 april 1982 om forbud mod indførsel og salg af visse stoffer med hormonal  

 virkning og af stoffer med thyreostatisk virkning samt Landbrugsministeriets  

 cirkulære af 10. marts 1983 om samme emne.
Landbrugsministeriet, den 14. december  

 1989 Laurits Tørnæs / N.
Ginnerup-Nielsen Bilag 1 Til Veterinærdirektoratet Meddelelse i henhold til § 7 i bekendtgørelse af 14. december 1989 om forbud mod  

 visse stoffer med hormonal virkning og mod stoffer med thyreostatisk  

 virkning.
Virksomhedens art:
 navn:
 indehaver:
 adresse:
 tlf. nr.:
importerer/fremstiller/markedsfører følgende stoffer eller produkter omfattet af bekendtgørelsen:
 Dato:
 Underskrift:
Denne meddelelse er gældende indtil skriftlig afmelding eller ændring sker  

 til Veterinærdirektoratet.
Såfremt der sker ændring af de ovenfor oplyste  

 forhold, skal dette meddeles Veterinærdirektoratet.
Bilag 2 De i bekendtgørelsens § 5 omhandlede behandlinger må kun ske på følgende  

 betingelser:
Til behandling af problemer med brunstcyklus eller bør må kun anvendes  

 stoffer, der indeholder østradiol 17 B samt derivater heraf, der ved  

 hydrolyse let danner den oprindelige forbindelse efter absorption fra  

 indgivelsesstedet.
Til behandling af ufrugtbarhed hos handyr må kun anvendes  

 stoffer, der indeholder testosteron samt derivater heraf, der ved hydrolyse  

 let danner den oprindelige forbindelse efter absorption fra  

 indgivelsesstedet.
Til behandling af hundyr mod ufrugtbarhed, ovariecyster,  

 nymfomani og kastning må kun anvendes stoffer, der indeholder progesteron  

 eller derivater heraf, der ved hydrolyse let danner den oprindelige  

 forbindelse efter absorption fra indgivelsesstedet.
