Indhold Cirkulære Arbejdstid mv. for lærere ansat på tjenestemandslignende vilkår ved  

 håndarbejdsseminarier Protokollat til aftale om arbejdstid mv. for lærere ansat på  

 tjenestemandslignende vilkår ved håndarbejdsseminarier Arbejdstid mv. for overenskomstansatte lærere ved håndarbejdsseminarier Arbejdstid mv. for lærere ansat på tjenestemandslignende vilkår i lr.  

 16/31 ved håndarbejdsseminarier Arbejdstid mv. for forstandere ved håndarbejdsseminarier Omklassificering af stillinger som lærer ved håndarbejdsseminarier Tillæg til lærere ansat på tjenestemandslignende vilkår i lr. 16/31 ved  

 håndarbejdsseminarier Tillæg til overenskomstansatte lærere ved håndarbejdsseminarier CIRKULÆRE OM ARBEJDSTID MV.
FOR LÆRERE ANSAT PÅ TJENESTEMANDSLIGNENDE VILKÅR VED HÅNDARBEJDSSEMINARIER 1. Generelle bemærkninger Hermed følger cirkulære om aftale af 2. juli 1992 om arbejdstid for lærere  

 ansat på tjenestemandslignende vilkår ved håndarbejdsseminarierne.
 Aftalen finder ligeledes anvendelse for akademisk uddannede lærere ansat  

 efter overenskomst for akademikere i staten.
 Cirkulæret har virkning fra 1. august 1992.
2. Bemærkninger til de enkelte bestemmelser Arbejdstid Ad § 2 Lærernes årlige arbejdstid på 1924 timer, inkl. ferie og fridage, svarer  

 til 1680 timer ekskl. ferie og fridage.
 En arbejdsuge er normalt på 37 timer.
Det forudsættes, at der udarbejdes en tjenesteliste for læreren.
I  

 tjenestelisten fastlægges undervisningstimernes placering samt lærerens  

 mødetider.
 Tjenestelisten udarbejdes således, at læreren til stadighed er orienteret  

 om undervisningens og andre planlagte opgavers placering mindst 4 uger i  

 forvejen.
 Det er forudsat, at planlægningen af arbejdstiden sker i samarbejde mellem  

 skolens forstander og læreren, og at der tages hensyn til lærerens muligheder  

 for at tilrettelægge undervisningen mv. pædagogisk forsvarligt.
Det forudsættes, at lærerens arbejde udføres på eller uden for skolen  

 efter forstanderens anvisning.
Tid til forberedelse medregnes efter reglerne  

 i § 9.
 I den del af arbejdstiden, hvor læreren ikke underviser eller forbereder  

 undervisning, varetager læreren andet arbejde efter forstanderens anvisning,  

 jf. bilag 1, pkt. 4, til arbejdstidsaftalen.
 Det forudsættes, at der er et hensigtsmæssigt forhold mellem tildelte  

 opgaver og den tid, læreren har til rådighed til varetagelsen af det tillagte  

 arbejde.
 Der skal ved udarbejdelse af tjenestelisten tages hensyn til, at læreren  

 får mulighed for at forberede de opgaver uden for undervisningen, hvor  

 forberedelse er nødvendig for løsningen af opgaven (f.eks. i forbindelse med  

 møder). Det er nemlig forudsat, at det samlede arbejde med de tildelte  

 opgaver kan løses inden for den hertil afsatte tid.
Ad § 3 Arbejdet tilrettelægges normalt på hverdage, mandag til fredag.
 Aftalen giver mulighed for, at læreren frivilligt påtager sig kortvarig  

 tjeneste på en fridag til løsning af opgaver, der er uopsættelige.
 Undervisning, eksamen, forberedelse mv.
Ad § 8 Der er ikke ved aftalen taget stilling til lektionslængden, der fastsættes  

 af ledelsen.
Lektionslængden bør normalt ikke være mindre end 30 minutter.
Lærerens tid til forberedelse og de øvrige aktiviteter nævnt i bilag 1,  

 pkt. 3, beregnes på grundlag af antallet af undervisningstimer og tid til  

 mundtlig eksamen på lærerens tjenesteliste.
Læreren tilrettelægger selv  

 forberedelse, mv., og det er forudsat, at der anvendes den fornødne tid  

 hertil.
Det i bilagets pkt. 3 nævnte pædagogiske og tværfaglige samarbejde inden  

 for seminariet og imellem seminarierne betragtes som en kollektiv  

 forpligtigelse og forudsættes i givet fald tilrettelagt på lærernes  

 initiativ.
Ved faglig vejledning efter pkt. 3 tænkes der på spontane,  

 ikke-tilrettelagte situationer, f.eks. i umiddelbar tilknytning til  

 undervisningen.
 Lærere med et betydeligt undervisningsomfang kan have behov for at løse en  

 del af de opgaver, som er dækket af forberedelsestiden, i tidsmæssig  

 sammenhæng.
Hvis ledelsen eller læreren finder det hensigtsmæssigt, tilrettelægges  

 tjenesten derfor således, at en del af den tid, der er afsat til forberedelse  

 mm., samles i perioder af mindst 2 sammenhængende dage (mandag - fredag),  

 hvor der ikke er planlagt anden tjeneste.
I forbindelse med søgnehelligdage  

 kan dagene dog gives enkeltvis.
 Sådanne dage medregnes med 7,4 timer pr. dag i arbejdsåret.
Den enkelte lærer har ikke krav på at få afsat mere end 20 sådanne dage i  

 arbejdsåret.
Placeringen fastsættes af seminariets ledelse efter drøftelse  

 med læreren.
Ad § 9, stk. 1 Ved fastsættelsen af forberedelsestiden kan der tages hensyn til særligt  

 belastende undervisningsformer, f.eks. undervisning på meget store hold,  

 undervisning i fag med skriftlig eksamen og et deraf følgende stort  

 rettearbejde o.l.
Ved fastsættelsen af den gennemsnitlige forberedelsestid er der taget  

 højde for, at lærerens arbejde i rimeligt omfang omfatter bedømmelse af egne  

 elevers skriftlige eksamensopgaver.
Hvis der ikke er et rimeligt forhold  

 mellem antallet af undervisningstimer og den arbejdsmængde, en lærer pålægges  

 med skriftlig eksamen, kan der efter § 9, stk. 1, indgås konkret aftale om  

 yderligere tid til dette arbejde, også selv om der i øvrigt ikke er indgået  

 lokalaftale om forberedelsestiden.
Ad § 9, stk. 2 De 120 minutter er fastsat på baggrund af det nuværende uddannelsesniveau  

 på de omhandlede seminarier.
Bestemmelserne kan ikke anvendes, såfremt  

 seminarierne skal gennemføre nye uddannelser på et niveau, der afviger  

 væsentligt fra det nuværende.
I så fald aftales vilkårene konkret efter  

 reglerne i § 18.
Andre opgaver Ad § 10 Opmærksomheden henledes på, at tillidsrepræsentanten efter bestemmelserne  

 i § 7, stk. 2, § 9, § 10, stk. 2. og § 18 repræsenterer lærerne ved  

 indgåelsen af lokalaftaler, og at det er forudsat, at tillidsrepræsentanten  

 må anvende den tid, der er nødvendig til tillidsrepræsentantarbejdets  

 forsvarlige udførelse.
 Der henvises i øvrigt til Lønnings- og pensionsministeriets  

 cirkulæreskrivelse nr. 113 af 23. juli 1971 vedrørende deltagelse i  

 uddannelseskurser for det i staten og folkekirken ansatte personale.
Overarbejde Ad § 11 Ved undervisningsårets afslutning opgøres arbejdstiden.
I opgørelsen  

 medregnes:
- præsterede arbejdstimer i henhold til tjenestelisten jf. § 9 og § 10 - sygedage og andet lovligt forfald, feriedage og søgne-/helligdage jf. §  

 6 - afspadsering af overarbejde udført i tidligere undervisningsår jf. § 11 - tid efter § 18 om lokale aftaler Arbejde som tillidsrepræsentant, arbejde som medlem af samarbejdsudvalget  

 og arbejde som sikkerhedsrepræsentant indgår i årsopgørelsen med den  

 nødvendige tid.
 Deltagelse i godkendt efter- og videreuddannelse følger reglerne i aftale  

 af 11. marts 1991 om arbejdstid mv. i forbindelse med kursusdeltagelse, som  

 er vedlagt som bilag 3.
 Fravær ved sygedage og andet lovligt forfald, feriedage og  

 søgne-/helligdage indgår i arbejdstidsopgørelsen med den i § 6 anførte tid.
Særlige bestemmelser for lærere med nedsat arbejdstid For lærere med nedsat arbejdstid nedsættes arbejdstid og løn  

 forholdsmæssigt.
Sygedage mv. og søgne-/helligdage medregnes i  

 arbejdstidsopgørelsen med et forholdsmæssigt timetal.
 Det er forudsat, at der ved merbeskæftigelse af fastere karakter foretages  

 en ændring af lærerens beskæftigelsesgrad og en heraf følgende ændring af  

 lønudbetalingen.
 Såfremt arbejdets samlede omfang ved arbejdsårets udløb har oversteget den  

 fastsatte arbejdstid for fuldtidsansatte, anvendes reglerne om overarbejde i  

 § 11.
Lokalaftaler Ad § 18 Der kan indgås lokale aftaler efter bestemmelserne i § 18 på følgende  

 områder:
- om den samlede tid pr. undervisningslektion og eksamenslektion til  

 undervisning, forberedelse mv., jf. § 9 - om fastsættelse af timeforbruget til løsning af arbejdsopgaver efter  

 bilagets pkt. 4, og pkt. 5 jf. § 10. Sådanne aftaler indgås efter § 18  

 således, at varetagelsen af opgaverne indregnes i arbejdstiden med et fastsat  

 timetal, dvs. arbejdstiden fastsættes som en »akkord« - om varetagelse af andre opgaver end de i bilaget nævnte, samt vilkårene  

 herfor, jf. § 7, stk. 2. Sådanne aftaler kan også indgås efter § 18 som en  

 »akkord« Tillidsrepræsentanterne repræsenterer ved forhandling og indgåelse af  

 lokalaftaler de lærere, som organisationen har aftale- og forhandlingsret  

 for.
Såfremt der ikke er valgt en tillidsrepræsentant, repræsenteres de  

 pågældende lærere af deres forhandlingsberettigede organisation.
Finansministeriet, Administrations- og Personaledepartementet Den 8. juli 1992 P.
M.
V.
E.
B.
Dorte Sølling ARBEJDSTID MV.
FOR LÆRERE ANSAT PÅ TJENESTEMANDSLIGNENDE VILKÅR VED HÅNDDARBEJDSSEMINARIER I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
Område § 1.  Aftalen omfatter lærere, der er ansat på  

 tjenestemandslignende vilkår ved håndarbejdsseminarierne.
Arbejdstid § 2.  Den årlige arbejdstid udgør 1924 timer, inkl.  

 ferie og fridage.
 § 3.  Tjenesten tilrettelægges normalt på hverdage,  

 mandag til fredag.
 Stk. 2. Ved tjeneste på lørdage, søndage eller helligdage gives et  

 tilsvarende antal erstatningsfridage.
Stk. 3. En lærer kan efter aftale frivilligt påtage sig kortvarig  

 tjeneste på en fridag, uden at denne betragtes som bortfaldet.
I sådanne  

 tilfælde ydes der læreren en betaling beregnet efter satsen for  

 overarbejdsbetaling på udbetalingstidspunktet.
 § 4.  Ved tjeneste uden for det faste arbejdssted  

 medregnes transporttiden til og fra arbejdsstedet som arbejdstid.
 Stk. 2. Arbejdsfri perioder uden for det faste arbejdssted på indtil 2  

 timer medregnes som arbejdstid.
 Stk. 3. Såfremt en arbejdsfri periode uden for det faste arbejdssted er  

 af længere varighed, end anført i stk. 2, men ikke overstiger 6 timer,  

 medregnes hele perioden med 1/3 af tiden.
 Stk. 4. I øvrigt medregnes arbejdsfri perioder ikke.
 § 5.  Rejser, der udføres som en del af tjenesten,  

 medregnes i arbejdstiden, dog højest med 13 timer pr. døgn, med mindre andet  

 aftales lokalt.
 Stk. 2. Tjeneste på det fremmede tjenestested medregnes efter de  

 almindelige regler for opgørelse af tjenestetid.
§ 6.  Arbejdsdage, hvor læreren er fraværende på grund  

 af sygdom eller andet lovligt forfald, indgår i arbejdstidsopgørelsen med den  

 planlagte arbejdstid.
Hvis der ikke er planlagt nogen arbejdstid, regnes med  

 7,4 timer pr. dag.
 Stk. 2. Feriedage og søgne-/helligdage indgår i arbejdstidsopgørelsen med  

 7,4 timer pr. dag.
Arbejdsopgaver § 7.  Der påhviler læreren de i bilag 1 nævnte  

 arbejdsopgaver.
Stk. 2. Det kan lokalt aftales, at læreren som en del af tjenesten  

 varetager anden undervisning og/eller andre pædagogisk-administrative opgaver  

 end de i bilag 1 nævnte.
Vilkårene herfor aftales lokalt efter reglerne i §  

 18.
 Undervisning, eksamen, forberedelse mv.
 § 8.  Ved undervisning forstås den i bilag 1, pkt. 2  

 beskrevne aktivitet.
 Stk. 2. Læreren kan normalt højst tillægges 19 timer ugentligt til  

 undervisning (svarende til 25 lektioner a 45 minutter).
 Stk. 3. Læreren kan normalt højest tillægges 550 timer årligt til  

 undervisning (svarende til 733 lektioner a 45 minutter).
 § 9.  Undervisningslektioner og mundtlig  

 eksamen/afslutning på anden vis indregnes i arbejdstidsopgørelsen med et  

 antal minutter, der aftales lokalt.
 Stk. 2. Hvis der ikke indgås aftale efter stk. 1 indregnes hver lektion a  

 45 minutter med 120 minutter.
 Stk. 3. For lærere, der er fyldt 60 år, og som anmoder om det, forhøjes  

 det efter stk. 1 aftalte/i stk. 2 fastsatte antal minutter med 20 pct.  

 Arbejdstimer ud over den i § 2 anførte årlige arbejdstid afspadseres i det  

 følgende år i forholdet 1:1.
 Stk. 4. Den anførte tid medgår ud over til undervisning og mundtlig  

 eksamen/afslutning på anden vis, til forberedelse mv. jf. bilag 1, pkt. 3, og  

 til pauser.
Andre opgaver og særlige hverv § 10.  Seminariets ledelse fastlægger tidsforbruget  

 til de i bilag 1, pkt. 4, nævnte andre opgaver og de i bilag 1, pkt. 5,  

 nævnte hverv.
 Stk. 2. Der kan indgås lokal aftale om de i stk. 1 nævnte arbejdsopgavers  

 medregning i arbejdstiden efter reglerne i § 18.
Overarbejde § 11.  Overarbejde bør så vidt muligt undgås.
 Stk. 2. Hvis arbejdets omfang ved undervisningsårets udløb overstiger den  

 fastsatte arbejdstid for fuldtidsansatte, jf. § 2, stk. 1, godtgøres den  

 overskydende tid med frihed af samme varighed som det præsterede overarbejde  

 med et tillæg på 50 pct.
 Stk. 3. For overarbejde, det ikke er muligt at afspadsere, ydes pr.  

 arbejdstime 1/1924 af den pågældende lærers årsløn på udbetalings-  

 tidspunktet med et tillæg af 50 pct.
Frihedsopsparing ved aften- og nattjeneste § 12.  For hver fulde 37 timers tjeneste, der efter  

 ordre eller ifølge en godkendt tjenesteliste er udført i tidsrummet fra kl.  

 17.00 til kl. 06.00, ydes 2 timers frihed.
I beregningen indgår tillige  

 tjeneste, der udføres i tiden kl. 14.00 - 17.00 som led i en forud  

 tilrettelagt tjeneste, hvoraf mindst halvdelen ligger efter kl. 17.00.
Stk. 2. Frihedsopsparingen opgøres ved undervisningsårets udløb.
Ved  

 aftale mellem læreren og seminariet kan der dog ske løbende afvikling af  

 opsparet frihed.
 Stk. 3. Den opsparede frihed afvikles normalt i form af hele fridage i  

 det efterfølgende undervisningsår.
Arbejdstidsbestemte tillæg § 13.  Natpenge, godtgørelse for tjeneste på lørdage,  

 søn- og helligdage, mandage, grundlovsdag og juleaftensdag, samt godtgørelse  

 for delt tjeneste og indgreb i på forhånd fastlagte fridage, ydes efter de  

 for statens tjenestemænd gældende regler.
§ 14.  For hver time læreren underviser ud over den i  

 § 8, stk. 2, nævnte grænse for den ugentlige undervisning, ydes en  

 godtgørelse svarende til godtgørelsen for arbejde på lørdage.
Godtgørelsen  

 ydes for hver påbegyndte halve time.
 § 15.  For hver time læreren underviser ud over den i  

 § 8, stk. 3, nævnte grænse for den årlige undervisning, ydes en godtgørelse,  

 der svarer til 2 gange godtgørelsen for tjeneste på søn- og helligdage.  

 Godtgørelsen ydes for hver påbegyndte halve time.
Ferie § 16.  Aftale af 26. oktober 1987 om ferieregler for  

 statens tjenestemænd finder anvendelse for lærere, der er omfattet af denne  

 aftale.
Særlige bestemmelser for lærere med nedsat arbejdstid § 17.  For lærere med nedsat arbejdstid ydes løn i  

 forhold til den nedsatte arbejdstid.
 Stk. 2. Eventuel merbeskæftigelse af midlertidig karakter godtgøres med  

 frihed af samme varighed eller normal timeløn.
Lokalaftaler § 18.  De i § 7, stk. 2, § 9 og § 10 omtalte  

 lokalaftaler indgås mellem seminariets ledelse og tillidsrepræsentanten.
Stk. 2. Aftalerne skal være skriftlige.
De indgås for mindst et år, og  

 kan opsiges af hver af parterne med mindst 8 ugers varsel til udløbet af et  

 undervisningsår.
Opsigelsen skal være skriftlig.
 Stk. 3. Det kan lokalt aftales, at varetagelsen af en arbejdsopgave  

 indregnes i arbejdstiden med et fast antal arbejdstimer.
Ikraftræden § 19.  Aftalen har virkning fra 1. august 1992 og kan  

 opsiges med 3 måneders varsel til en 31. marts, dog tidligst den 31. marts  

 1993.
 Stk. 2. Samtidig ophæves:
 - Aftale af 21. december 1981 mellem Undervisningsministeriet, Lærernes  

 Centralorganisation og Akademikernes Centralorganisation om tjenestetid for  

 fast ansatte lærere og forstandere ved håndarbejdsseminarierne.
 - Aftale af 6. april 1988 mellem Finansministeriet og Akademikernes  

 Centralorganisation og Lærernes Centralorganisation om ændring i aftale om  

 tjenestetid og overtimebetaling for tjenestemænd ved håndarbejdsseminarierne  

 (arbejdstidsnedsættelse pr. 1. august 1988 og 1. august 1990).
 - Aftale af 29. juni 1982 mellem Finansministeriet og  

 Statstjenestemændenes Centralorganisation I, Statstjenestemændenes  

 Centralorganisation II og Lærernes Centralorganisation om indregning af tid  

 til sikkerhedsarbejde (for så vidt angår lærere ansat ved  

 håndarbejdsseminarierne).
København, den 2. juli 1992 Akademikernes Finansministeriet Centralorganisation E.
B.
Alex Nielsen Dorte Sølling Undervisningsministeriet BILAG 1 21. maj 1992 Lærernes arbejdsopgaver ved håndarbejdsseminarierne 1. Beskrivelse af lærernes almindelige arbejdsopgaver Det påhviler lærerne at udføre de opgaver, som ligger inden for  

 seminariets formål i henhold til lov nr. 318 af 16. maj 1990 om uddannelse af  

 håndarbejdslærere.
2. Undervisning Ved undervisning forstås en planlagt fremadskridende og specifikt  

 forberedt indsats, der sigter mod, at tilstedeværende studerende når de mål,  

 der er sat for uddannelsen.
 Læreren underviser og medvirker ved mundtlig eksamen/afslutning på anden  

 vis (som eksaminator og censor) i det eller de fag, hvorom der ved  

 ansættelsen er truffet aftale, og i øvrigt i fag, fagområder eller emner, som  

 seminariet finder læreren kvalificeret til.
3. Opgaver i tilknytning til undervisningen Lærerne varetager individuelt eller i samarbejde med andre planlægning,  

 tilrettelæggelse, forberedelse og efterbehandling af undervisning, herunder  

 faglig vejledning af de studerende, samt i tilknytning hertil udarbejdelse af  

 opgaver, rettelse og bedømmelse af besvarelser.
 Lærerne varetager visse administrative funktioner i forbindelse med  

 undervisningen, f.eks. fremmøderegistrering.
Lærerne medvirker ved evaluering af de studerende, herunder bedømmelse af  

 egne studerendes skriftlige eksamensopgaver og ved forberedelse og efterbehandling af prøver og eksamen/afslutning på anden vis i øvrigt af  

 egne studerende.
 Lærerne følger - og medvirker evt. i - uddannelsens pædagogiske,  

 teoretiske og praktiske udvikling, det arbejdsområde uddannelsen retter sig  

 mod, samt områder der i øvrigt hører til seminariets opgaver.
 Lærerne deltager i pædagogisk og tværfagligt samarbejde inden for  

 seminariet og imellem seminarierne.
4. Andre opgaver Lærerne varetager undervisnings-/uddannelsesrelaterede opgaver, herunder - instruktør-, konsulent- og vejledningsopgaver for studerende under de  

 dele af uddannelsesprocessen, hvortil det ikke er muligt/nødvendigt, at  

 læreren forbereder sig specifikt, men hvor de kan udnytte deres parate  

 ekspertise og erfaring.
 - optagelsessamtaler/vejledning.
 - forberedelse, gennemførelse og evaluering af de studerendes praktik.
 - forberedelse, gennemførelse og evaluering af de studerendes opgaver,  

 herunder selvstændig opgave og evt. afløsningsopgaver, som de pålægges i  

 medfør af studieordningen.
 - ekskursioner, studiebesøg og studierejser.
 - særlige opgaver i relation til undervisning f.eks. udarbejdelse af  

 kompendier, og udarbejdelse af opgaver til andre studerende end lærerens  

 egne.
 - tilsynsopgaver med inventar og bogsamling, herunder anskaffelse af nyt  

 inventar og vejledning af de studerende i benyttelse heraf, samt foreståelse  

 af administration af materialer, som de studerende skal bruge i  

 undervisningen.
 - studieorientering (eksternt).
 - deltagelse i forsøgs- og udviklingsarbejde som led i seminariets  

 virksomhed.
 - medvirken ved udvikling og planlægning af ekstern kursusvirksomhed,  

 herunder efter- og videreuddannelse af håndarbejdslærere, kursus for de  

 medarbejdere på praktikinstitutionerne, der medvirker i samarbejdet om  

 praktikken, åben uddannelse mv.
 - posten som formand eller lærerrepræsentant for råd, udvalg og lignende  

 nedsat af seminariet eller andre.
 - opgaver i råd og udvalg på seminariet i forbindelse med den overordnede  

 planlægning, udvikling og organisering af uddannelsen og undervisningen på  

 seminariet, herunder i forbindelse med udarbejdelse af studieordning.
 Læreren deltager i pædagogisk faglige kurser.
5. Opgaver for lærere med særlige hverv Læreren varetager pædagogisk-administrative opgaver, herunder bistår  

 forstander med:
- initiering af seminariets opgaver ud over håndarbejdslæreruddannelsen,  

 herunder - seminariet som lokalt pædagogisk center - efter- og videreuddannelse af egne lærere samt håndarbejdslærere - efter- og videreuddannelse af andre lærere - forsøgs- og udviklingsarbejde - åben uddannelse og indtægtsdækket virksomhed - varetagelse af samarbejdsrelationer til brugere og interessenter - forberedelse af fag- og timefordelingen samt skemalægning - udarbejdelse af tjenestelister - tilrettelæggelse af det studieadministrative system, herunder  

 planlægning og gennemførelse af eksamen/afslutning på anden vis.
- forberedelse af overenskomst- og aftalemæssige forhold på seminariet,  

 herunder lokale puljer - seminariets praktikadministration, herunder - fordeling af studerende på praktiksteder - samarbejde med praktikstederne - kurser for praktiklærerne - seminariets interne faglige samarbejde vedrørende praktik Undervisningsministeriet BILAG 2 21. maj 1992 Seminarielærere med særlige hverv Til at bistå forstander med varetagelse af pædagogisk-administrative  

 opgaver nævnt i bilag 1, pkt. 5 oprettes et eller flere hverv.
 Forstander fastsætter hvervenes indhold og det samlede tidsforbrug til  

 opgaverne efter drøftelse med tillidsrepræsentanten.
 Besættelse af hverv sker efter internt opslag og for en 2-årig periode.  

 Opslaget skal indeholde en beskrivelse af de opgaver, hvervtageren skal  

 varetage, det antal arbejdstimer opgaverne indgår med i hvervtagerens samlede  

 arbejdstid samt det tillæg, der ydes for varetagelse af hvervet.
I det første år kan hvervet gensidigt opsiges med en måneds varsel til den  

 1. i en måned, dog tidligst efter 6 måneder.
Herefter kan hvervet gensidigt  

 opsiges med 3 måneders varsel.
 Et hverv kan genbesættes med den samme person, men kun efter nyt opslag.
 Hvervene besættes af seminariets ledelse.
 Hver lærer, der varetager hverv, honoreres med 4.000 kr. årligt i  

 grundbeløb i oktober 1984-niveau eller med et multiplum af 4.000 kr.
Bilag 3 AFTALE MELLEM FINANSMINISTERIET OG STATSANSATTES KARTEL, STATSTJENESTEMÆNDENES CENTRALORGANISATION II, LÆRERNES CENTRALORGANISATION SAMT OVERENSKOMSTANSATTES CENTRALORGANISATION OM ARBEJDSTID MV.
I FORBINDELSE MED KURSUSDELTAGELSE § 1.  Når en ansat på tjenestestedets foranledning  

 deltager i kursus, beregnes arbejdstiden for den enkelte dag som 7,4 timer,  

 jf. dog § 6, stk. 2.
 Stk. 2. Hvis kurset afvikles på dage, hvor den ansatte i forvejen helt  

 eller delvis har udført sin normale tjeneste, beregnes arbejdstiden som den  

 på den pågældende dag faktisk udførte tjeneste med tillæg af 3 timer, dog  

 mindst 7,4 timer i alt.
 § 2.  Såfremt kurser afvikles på søn- eller  

 helligdage, ydes der for den pågældende dag et tillæg svarende til 7,5 gange  

 det til enhver tid for tjenestemænd gældende timetillæg for arbejde på søn-  

 og helligdage.
 § 3.  Såfremt kurser helt eller delvis afvikles på  

 lørdage efter kl. 14.00, ydes der for den pågældende dag et tillæg svarende  

 til 3 gange det til enhver tid for tjenestemænd gældende timetillæg for  

 arbejde på lørdage.
 § 4.  Såfremt der ifølge kursusprogram eller lignende  

 er tilrettelagt undervisning eller anden faglig kursusvirksomhed efter kl.  

 17.00, ydes der for den pågældende dag et tillæg svarende til 2 gange det til  

 enhver tid for tjenestemænd gældende timetillæg (natpenge) for arbejde i  

 tidsrummet kl. 17.00 til 06.00.
 § 5.  Såfremt en ansat pålægges at deltage i -  

 herunder foretager ud- eller hjemrejse på tjenesterejse på  

 tjenesterejsevilkår i forbindelse med - et kursus på en på forhånd fastlagt  

 fridag, ydes erstatning for den mistede fridag efter reglerne i § 16 i  

 arbejdstidsaftalen for tjenestemænd.
 § 6.  Hvis en ansat i forbindelse med kursusdeltagelse  

 som ovenfor nævnt foretager ud- eller hjemrejse på almindelige  

 tjenesterejsevilkår på dage, der ikke er fridage, og hvor der i øvrigt ikke  

 afvikles kursusaktivitet, medregnes rejsetiden i arbejdstiden efter de i § 6  

 i arbejdstidsaftalen for tjenestemænd anførte regler.
Stk. 2. På kursusdage, hvor den ansatte foretager ud- og hjemrejse på  

 samme dag, opgøres rejsetiden og kursustiden efter §§ 6 og 3 i  

 arbejdstidsaftalen for tjenestemænd.
Såfremt det samlede timetal herefter  

 overstiger 7,4 timer, ydes der for de overskydende timer oprundet til  

 nærmeste halve time godtgørelse (frihed eller timeløn) for et tilsvarende  

 antal timer.
 § 7.  Foranstående bestemmelser kan i den enkelte  

 styrelse suppleres eller fraviges ved aftale mellem vedkommende minister og  

 den/de berørte centralorganisation(er) eller de organisationer, der måtte  

 blive bemyndiget hertil.
 Stk. 2. Lokale aftaler, der måtte være indgået forud for denne aftales  

 ikrafttræden, forbliver i kraft, indtil de ændres i overensstemmelse med  

 gældende regler herom.
 § 8.  Nærværende aftale har virkning fra  

 udsendelsesdatoen og kan alene opsiges i forbindelse med opsigelse af den for  

 tjenestemænd gældende arbejdstidsaftale af 1. oktober 1990.
 Stk. 2. Samtidig ophæves aftale af 27. juni 1988 om arbejdstidsregler mv.  

 i forbindelse med kursusdeltagelse.
København, den 11. marts 1991 Statsansattes Kartel, Finansministeriet Ove Hygum / Johan Overgaard P.
M.
V.
E.
B.
Statstjenestemændenes Eva Hoff Sonne Centralorganisation II Bjørn Wikkelsøe Jensen Lærernes Centralorganisation Martin Rømer Overenskomstansattes Centralorganisation Finn Busse Jensen BILAG 4 PROTOKOLLAT TIL AFTALE OM ARBEJDSTID MV.
FOR LÆRERE ANSAT PÅ TJENESTEMANDSLIGNENDE VILKÅR VED HÅNDARBEJDSSEMINARIER Parterne er enige om følgende:
 1. De enkelte seminariers lokallønspulje opskrives med  

 4.000 kr. i årligt grundbeløb i oktober 1984-niveau pr. spor.
 2. Tillæggene til lærere, der udfører de i bilag 1,  

 pkt. 5 omtalte pædagogisk-administrative opgaver, finansieres af  

 seminariernes lokallønspulje.
3. Tillæggene ydes i enheder af 4.000 kr. i årligt  

 grundbeløb i oktober 1984-niveau.
Der kan tillægges en lærer et eller flere  

 tillæg.
 4. Aftalen har virkning fra 1. august 1992 og kan  

 opsiges med 3 måneders varsel til en 31. marts, dog tidligst den 31. marts  

 1993.
København, den 2. juli 1992 Akademikernes Finansministeriet Centralorganisation P.
M.
V.
Alex Nielsen E.
B.
Dorte Sølling ARBEJDSTID MV.
FOR OVERENSKOMSTANSATTE LÆRERE VED HÅNDARBEJDSSEMINARIER I tilknytning til overenskomst for akademikere i staten aftales følgende:
 1. For overenskomstansatte lærere ved  

 håndarbejdsseminarier gælder tilsvarende regler om arbejdstid mv. som for  

 lærere ansat på tjenestemandslignende vilkår, jf. den mellem  

 Finansministereriet og Akademikernes Centralorganisation den 2. juli 1992  

 indgåede aftale om arbejdstid mv. for lærere ansat på tjenestemandslignende  

 vilkår ved håndarbejdsseminarier.
 2. I stedet for den nævnte aftales § 16 om ferie  

 gælder dog AC-overenskomstens ferieregler.
 3. Aftalen har virkning fra 1. august 1992 og opsiges  

 med 3 måneders varsel til en 31. marts, dog tidligst den 31. marts 1993.
København, den 2. juli 1992 Akademikernes Finansministeriet Centralorganisation P.
M.
V.
Alex Nielsen E.
B.
Dorte Sølling ARBEJDSTID MV.
FOR LÆRERE ANSAT PÅ TJENESTEMANDSLIGNENDE VILKÅR I LR. 16/31 VED HÅNDARBEJDSSEMINARIER I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  For lærere ansat på tjenestemandslignende vilkår  

 i lr. 16/31 gælder tilsvarende regler om arbejdstid mv. som for lærere ansat  

 på tjenestemandslignende vilkår i lr. 20/27/30, jf. den mellem  

 Finansministeriet og Akademikernes Centralorganisation den 2. juli 1992  

 indgåede aftale om arbejdstid mv. for lærere ansat på tjenestemandslignende  

 vilkår ved håndarbejdsseminarier.
 § 2.  Aftalen har virkning fra 1. august 1992 og kan  

 opsiges med 3 måneders varsel til en 31. marts, dog tidligst den 31. marts  

 1993.
 Stk. 2. Samtidig ophæves aftale af 21. december 1981 mellem  

 Undervisningsministeriet, Lærernes Centralorganisation og Akademikernes  

 Centralorganisation om tjenestetid for fastansatte lærere og forstandere ved  

 håndarbejdsseminarierne.
København, den 2. juli 1992 Akademikernes Finansministeriet Centralorganisation E.
B.
Alex Nielsen Dorte Sølling ARBEJDSTID MV.
FOR FORSTANDERE VED HÅNDARBEJDSSEMINARIER I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  Forstandere skal have undervisningskompetence  

 inden for undervisningsområdet og har ret til at undervise.
 § 2.  I øvrigt gælder reglerne for statens  

 tjenestemænd uden højeste arbejdstid, herunder reglerne om godtgørelse for  

 merarbejde.
 § 3.  Aftalen har virkning fra 1. august 1992 og kan  

 opsiges med 3 månders varsel til en 31. marts, dog tidligst den 31. marts  

 1993.
 Stk. 2. Samtidig ophæves aftale af 21. december 1981 mellem  

 Undervisningsministeriet, Lærernes Centralorganisation og Akademikernes  

 Centralorganisation om tjenestetid for fastansatte lærere og forstandere ved  

 håndarbejdsseminarierne.
København, den 2. juli 1992 Akademikernes Finansministeriet Centralorganisation P.
M.
V.
Alex Nielsen Dorte Sølling OMKLASSIFICERING AF STILLINGER SOM LÆRER VED HÅNDARBEJDSSEMINARIER I henhold til § 2, stk. 2 i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  Stillinger som lærer ved håndarbejdsseminarier  

 klassificeres i lønramme 20/27/30 (skalatrin 25, 27, 29, 31, 33, 35, 37, 39,  

 41 og 43).
 Stk. 2. Oprykning fra den hidtidige klassificering i lønramme 18/26/29  

 (skalatrin 23, 24, 25, 26, 27, 32, 34, 36, 38, 40 og 42) til den i stk. 1  

 nævnte sker med virkning fra 1. august 1992.
 Stk. 3. Ved omklassificeringen indplaceres lærerne på nærmeste højere  

 trin i det nye lønrammeforløb:
 Stk. 4. Lærerne bevarer - med den i stk. 5 nævnte undtagelse - den  

 hidtidige dato for oprykning til næste skalatrin.
 Stk. 5. Lærere, der i forbindelse med omklassificeringen er oprykket fra  

 skalatrin 23 til 25 og fra skalatrin 25 til 27 oprykkes først til næste  

 skalatrin efter 2 år på henholdvis skalatrin 25 og 27.
 § 2.  Aftalen har virkning fra 1. august 1992.
København, den 2. juli 1992 Akademikernes Finansministeriet Centralorganisation E.
B.
Alex Nielsen Dorte Sølling TILLÆG TIL LÆRERE ANSAT PÅ TJENESTEMANDSLIGNENDE VILKÅR I LR. 16/31 VED HÅNDARBEJDSSEMINARIER I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  Til lærere ansat på tjenestemandslignende vilkår  

 i lr. 16/31 ydes et tillæg på 6.500 kr. i årligt grundbeløb i oktober  

 1984-niveau.
 § 2.  Til lærere, der varetager de særlige hverv, der  

 er nævnt i bilag 1, pkt. 5 til den mellem Finansministeriet og Akademikernes  

 Centralorganisation den 2. juli 1992 indgåede aftale om arbejdstid mv. for  

 lærere ansat på tjenestemandslignende vilkår ved håndarbejdsseminarier, ydes  

 et eller flere tillæg a 4.000 kr. i årligt grundbeløb i oktober 1984-niveau  

 efter tilsvarende regler som for lærere ansat på tjenestemandslignende vilkår  

 i lønramme 20/27/30.
 § 3.  Aftalen har virkning fra 1. august 1992 og kan  

 opsiges med 3 måneders varsel til en 31. marts, dog tidligst den 31. marts  

 1993.
København, den 2. juli 1992 Akademikernes Finansministeriet Centralorganisation E.B.
Alex Nielsen Dorte Sølling TILLÆG TIL OVERENSKOMSTANSATTE LÆRERE VED HÅNDARBEJDSSEMINARIER I tilknytning til overenskomst for akademikere i staten aftales følgende:
 1. Til overenskomstansatte lærere ved  

 håndarbejdsseminarier, ydes et tillæg på 6.500 kr. i årligt grundbeløb i  

 oktober 1984-niveau.
 2. Til lærere, der varetager de særlige hverv, der er  

 nævnt i bilag 1, pkt. 5 til den mellem Finansministeriet og Akademikernes  

 Centralorganisation den 2. juli 1992 indgåede aftale om arbejdstid mv. for  

 lærere ansat på tjenestemandslignende vilkår ved håndarbejdsseminarier, ydes  

 et eller flere tillæg a 4.000 kr. i årligt grundbeløb i oktober 1984-niveau  

 efter tilsvarende regler som for lærere ansat på tjenestemandslignende vilkår  

 i lønramme 20/27/30.
 3. Aftalen har virkning fra 1. august 1992 og kan  

 opsiges med 3 måneders varsel til en 31. marts, dog tidligst den 31. marts  

 1993.
København, den 2. juli 1992 Akademikernes Finansministeriet Centralorganisation P.
M.
V.
