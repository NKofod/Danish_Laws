Cirkulæreskrivelse om meddelelse om  

 rådighedsvurdering ved kendskab til ansøgning om  

 helbredsbetinget social pension Kommentarer m.v.:
En tidligere rådighedsvurdering kan ikke uprøvet lægges  

 til grund for dagpengeudbetalingen, når kassen senere får  

 kendskab til medlemmets ansøgning om en helbredsbetinget social  

 pension.
Fornyet rådighedsvurdering skal foretages vedrørende  

 hele ledighedsperioden efter ansøgningstidspunktet, og baggrunden for  

 pensionsansøgningen skal forinden være undersøgt af  

 kassen.
I den konkrete sag havde kassen ikke udvist et forsvarligt skøn ved  

 kendskabet til ansøgningen.
Betingelserne for refusion var derfor ikke  

 opfyldt.
 Meddelelse om afgørelsen:
 Et medlem søgte den 29. august 1989 - i en dagpengeperiode - om  

 helbredsbetinget social pension begrundet i nedsat erhvervsevne med 2/3 uden  

 samtidig at oplyse kassen om ansøgningen.
Kassen undlod at foretage en rådighedsvurdering ved kendskabet til  

 pensionsansøgningen primo september 1989. Kassen oplyste  

 efterfølgende, at man havde lagt en tidligere rådighedsvurdering  

 af 10. august 1989 til grund for dagpengeudbetalingerne.
Kassen havde ved  

 rådighedsvurderingen af 10. august 1989 fundet det håbløst  

 at pålægge medlemmet at være aktivt  

 arbejdssøgende.
 Medlemmets forhold på ansøgningstidspunktet - herunder  

 begrundelsen for ansøgning om et varigt forsørgelsesgrundlag -  

 var således ikke indgået i rådighedsvurderingen.
 Direktoratet fandt det derfor ikke godtgjort, at medlemmet havde opfyldt  

 rådighedsbetingelserne efter ansøgningstidspunktet for social  

 pension.
 Da kassens vurdering efter kendskabet til pensionssagen ikke kunne  

 begrunde den fortsatte dagpengeudbetaling, og da kassen ikke på dette  

 tidspunkt foretog en reel rådighedsvurdering, havde kassen ikke ret til  

 refusion.
 Ankenævnet tiltrådte direktoratets afgørelse med den  

 heri givne begrundelse.
