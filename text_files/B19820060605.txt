I henhold til §§ 1, 3, 4, 6 og 7 i lov nr. 574 af 19. december 1969 om  

 radiokommunikation med senere ændringer fastsættes nedenstående bestemmelser  

 for oprettelse og benyttelse af radiostationer i landmobile radiotjenester  

 m.v.
Bekendtgørelsens bestemmelser finder endvidere anvendelse for visse  

 anlæg i den maritime tjeneste og luftfartstjenesten.
 For radioanlæg i motorkøretøjer, der omfattes af færdselsloven, gælder  

 endvidere de bestemmelser vedr. radioanlægs installation og benyttelse, som  

 justitsministeren måtte fastsætte.
 For sådanne radioanlæg i danske skibe og luftfartøjer, som er omfattet af  

 nærværende bekendtgørelse, gælder endvidere de bestemmelser, som fastsættes i  

 henhold til lov om tilsyn med skibe og lov om luftfart.
Tilladelse til oprettelse og benyttelse af  

 radiostationer § 1.  Denne bekendtgørelse omfatter følgende  

 kategorier af radiostationer:
 A: Mobile stationer, der alene er indrettet til forbindelse med  

 basisstationer i det offentlige telekommunikationsnet (offentlig biltelefon).
 B: Mobile stationer, der alene er indrettet til forbindelse med de i  

 tilladelsen angivne andre stationer af kategorierne B, C eller S.
 C: Basisstationer, der er indrettet til forbindelse med de i den enkelte  

 tilladelse angivne stationer.
 S: Sende- og modtageanlæg, der ikke henregnes til forannævnte kategorier,  

 f. eks. personsøgeanlæg, mikrofonsendere o.l.
 § 2.  Radiostationer må kun oprettes eller benyttes  

 efter tilladelse fra Post- og Telegrafvæsenet (P&T).
 Stk. 2.  En station anses for oprettet, såfremt  

 radioanlægget er driftsklart for sending og/eller modtagning og tilsluttet  

 eller med umiddelbar adgang til strømforsyning og antenne.
 Stk. 3.  P&T kan udstede tilladelser enten som  

 tilladelser, udstedt til de enkelte brugere, eller som generelle tilladelser  

 gældende for visse anlægskategorier.
 Stk. 4.  Det er ikke tilladt at anvende stationer af  

 kategorierne B, C og S til formål, der på rimelig måde kan tilgodeses på  

 anden vis, f.eks. ved anvendelse af privatledninger eller lignende eller af  

 det offentlige telekommunikationsnet, herunder ved forbindelse over en  

 offentlig basisstation.
 § 3.  Ansøgning om tilladelse indsendes til P&T,  

 Radioteknisk Tjeneste.
 Stk. 2.  Ansøgning om tilladelse til den under § 1  

 nævnte kategori A (offentlig biltelefon) indsendes dog til:
- Teleregion 1 for ansøgere i området øst for Storebælt - Teleregion 2 for ansøgere på Fyn samt i Syd- og Sønderjylland.
 - Teleregion 3 for ansøgere i det øvrige Jylland.
 Stk. 3.  Ansøgning om tilladelse til radioanlæg i  

 Grønland indsendes til Grønlands tekniske Organisation, Teleafdelingen.
Stk. 4.  Tilladelse udstedes, såfremt det pågældende  

 anlæg af P&T anses for at opfylde de stillede krav, og såfremt  

 ansøgningen i øvrigt efter P&T's skøn kan imødekommes.
Gyldighedsperioden  

 er normalt 1 år.
 Stk. 5.  Såfremt tilladelsen ikke er opsagt af P&T 3  

 måneder før dens gyldighed udløber, kan den ved betaling af den fastsatte  

 afgift fornyes for et år ad gangen.
 Stk. 6.  Uanset det i stk. 4 og 5 anførte kan P&T,  

 når særlige omstændigheder gør sig gældende, tilbagekalde en tilladelse.
 Stk. 7.  Tilladelsen skal på forlangende forevises  

 kontrollanter fra P&T, Politiet, Statens Bilinspektion, Toldvæsenet og  

 andre kompetente myndigheder.
 Stk. 8.  Såfremt en tilladelse ødelægges eller  

 bortkommer, vil en genpart af den oprindelige tilladelse kunne udstedes mod  

 betaling af det i § 10, stk. 3, anførte gebyr.
Stk. 9.  Ved en stations nedlæggelse, overdragelse eller  

 salg skal tilladelsen snarest tilbagesendes til P&T.
Ved overdragelse  

 eller salg skal der tillige gives P&T oplysning om den nye ejers navn og  

 adresse.
 § 4.  P&T kan ved kundgørelse i Statstidende  

 tilbagekalde eller ændre en i henhold til § 2, stk. 3, udstedt generel  

 tilladelse.
§ 5.  P&T kan foranledige plombering af stationer,  

 for hvilke der ikke foreligger en gyldig tilladelse.
Plomberingen må ikke  

 brydes uden forud indhentet tilladelse fra P&T.
Stationernes benyttelse § 6.  P&T's forskrifter for stationernes  

 benyttelse, herunder radiokorrespondancens afvikling og eventuel benyttelse  

 af kaldesignaler, skal nøje overholdes.
 Stk. 2.  En station må kun benyttes til sådan  

 korrespondance, som er nævnt i den for vedkommende station eller  

 stationskategori gældende tilladelse.
 Stk. 3.  Korrespondance med stationer, som ikke har en  

 for det pågældende tilfælde gyldig tilladelse fra P&T, er forbudt.
 Stk. 4.  Ved korrespondancens afvikling skal der vises  

 hensyn over for andre brugere af radioanlæg af enhver art.
 Stk. 5.  Anlæggets indehaver og/eller sædvanlige bruger  

 skal drage omsorg for, at eventuelle andre brugere af stationen er bekendt  

 med denne bekendtgørelses bestemmelser.
Hemmeligholdelse § 7.  Såfremt der modtages anden korrespondance end  

 den, en station har tilladelse til, må den ikke gengives, meddeles til  

 tredjemand eller benyttes til noget som helst formål.
Dens eksistens må end  

 ikke røbes.
Installationer § 8.  Samtlige sende- og modtageanlæg skal være  

 godkendt af P&T enten som type eller som enkelteksemplar.
Godkendelse  

 gives normalt kun efter forudgående laboratoriemæssig afprøvning hos P&T.
Stk. 2.  Anlæggene skal være således indrettet, at der  

 kun kan sendes henholdsvis modtages på de af P&T anviste frekvenser.
Der  

 må ikke i anlæggene findes sende- eller modtagemuligheder for andre  

 frekvenser end de anviste.
Stk. 3.  Såfremt P&T finder det påkrævet, kan der  

 foretages ændring af de anviste frekvenser.
Udgifter i forbindelse hermed er  

 P&T uvedkommende.
Stk. 4.  Stationer af kategorierne B, C og S må ikke  

 tilsluttes det koblede offentlige telekommunikationsnet, medmindre P&T  

 har givet tilladelse hertil.
En sådan tilladelse gives kun i ganske særlige  

 tilfælde.
 § 9.  Ejeren og/eller brugeren af en station er  

 forpligtet til uopholdeligt at afhjælpe enhver fejl ved de til stationen  

 hørende anlæg, som kan medføre forstyrrelse af andre radiotjenester, eller  

 som i det hele medfører, at anlægget ikke længere opfylder de betingelser,  

 der er fastsat af P&T.
Stk. 2.  Ejeren og/eller brugeren er endvidere  

 forpligtet til uopholdeligt at træffe de efter P&T's skøn nødvendige  

 foranstaltninger til at afhjælpe forstyrrelser af andre radiotjenester,  

 herunder modtagning af radiofoni og fjernsyn.
Udgifter hertil afholdes,  

 medmindre der af P&T træffes anden bestemmelse, af ejeren og/eller  

 brugeren af det forstyrrende anlæg.
 Stk. 3.  Bestemmelserne i ovennævnte stk. 1 og 2 kan  

 efter P&T's skøn også gøres gældende i tilfælde af forstyrrelser i andre  

 elektriske anlæg som f. eks. båndoptagere, grammofoner, stereoanlæg og  

 højttaleranlæg.
Afgifter og takster § 10.  Afgifter og takster for benyttelse af anlæg af  

 kategori A (offentlig biltelefon) fastsættes af P&T.
Til beløbene lægges  

 merværdiafgift.
 Stk. 2.  For anlæg af kategorierne B, C og S betales  

 årligt forud følgende afgift pr. anlæg:
 B: 75 kr.
 C: 200 kr.
 S: Fra 0 til 200 kr.
 Stk. 3.  Gebyret for udstedelse af en genpart af en  

 tilladelse, jfr. § 3, stk. 8, udgør 25 kr.
 Stk. 4.  Der erlægges ikke merværdiafgift af de i stk.  

 2-3 nævnte afgifter.
Stk. 5.  For afprøvning med henblik på godkendelse af  

 anlæg som type eller som enkelteksemplar, jfr. § 8, stk. 1, opkræves et af  

 P&T fastsat gebyr pr. prøve, uanset afprøvningens resultat.
Til beløbet  

 lægges merværdiafgift.
 Stk. 6.  For anlæg, der ikke er dækket af P&T's  

 tekniske specifikationer, kan der for afprøvning med henblik på godkendelse  

 opkræves afgift efter regning.
Stk. 7.  For anlæg, der godkendes uden egentlig  

 afprøvning hos P&T, opkræves et af P&T fastsat gebyr.
Til beløbet  

 lægges merværdiafgift.
Udenlandske stationer i Danmark og danske  

 stationer i udlandet § 11.  Udenlandske stationer, der befinder sig på  

 dansk territorium, er omfattet af tilladelseskravet i § 2, uanset om  

 stationen er licenseret af hjemlandets teleadministration.
Stk. 2.  Danske stationer, der befinder sig inden for  

 fremmede staters territorialgrænser, er underkastet de bestemmelser, som  

 vedkommende stat måtte fastsætte for sådanne anlæg.
Fornøden tilladelse må i  

 hvert enkelt tilfælde i forvejen indhentes hos vedkommende lands  

 teleadministration.
 Stk. 3.  Danske eller udenlandske stationer, som  

 opholder sig på dansk territorium, må ikke benyttes til forbindelse med  

 radiostationer i udlandet, medmindre P&T har givet tilladelse hertil.
Kontrol § 12.  P&T kan når som helst foretage kontrol af  

 radiostationer.
De til foretagelse af kontrolsyn beskikkede personer skal til  

 enhver tid mod forevisning af legitimation have uhindret adgang til at  

 undersøge stationerne.
Stk. 2.  Politiet, Statens Bilinspektion, Toldvæsenet og  

 andre kompetente myndigheder har samme ret som P&T, jfr. stk. 1, til at  

 foretage kontrol af radiostationer.
Såfremt der herved konstateres  

 overtrædelse af bestemmelser i denne bekendtgørelse, foretages indberetning  

 herom til P&T.
 Stk. 3.  De oplysninger, der forlanges af P&T's  

 kontrollanter om stationernes indretning og benyttelse, skal uopholdeligt  

 gives, og de af dem givne påbud med hensyn til forhold, der er reguleret i  

 denne bekendtgørelse, skal efterkommes.
 Stk. 4.  Ejeren og/eller brugeren af en basisstation er  

 forpligtet til i basisstationens betjeningslokale at have en til enhver tid  

 ajourført fortegnelse over samtlige tilsluttede mobile stationer.
 Stk. 5.  Ejeren af en station er i øvrigt forpligtet til  

 ufortøvet at give P&T alle oplysninger, som måtte blive forlangt af  

 hensyn til kontrollen med radiostationer.
Stk. 6.  Radioopkald fra P&T's kontroltjeneste skal  

 besvares.
De af hensyn til kontrollen forlangte oplysninger skal uopholdeligt  

 gives.
 § 13.  Såfremt det konstateres, at der fremstilles  

 eller forhandles anlæg af godkendt type, som ikke opfylder de  

 specifikationer, i henhold til hvilke godkendelsen er udstedt, eller hvis der  

 lægges hindringer i vejen for en effektiv kontrol af anlæg af en given type,  

 kan godkendelsen tilbagekaldes både for allerede ibrugtagne anlæg og for ikke  

 ibrugtagne anlæg.
Forskellige bestemmelser § 14.  P&T er bemyndiget til, når ganske særlige  

 forhold gør sig gældende, at dispensere fra bestemmelserne i denne  

 bekendtgørelse.
 § 15.  Afgørelser, der i henhold til denne  

 bekendtgørelse er truffet af de i § 3 nævnte myndigheder, kan indankes for  

 Ministeriet for Offentlige Arbejder, Generaldirektoratet for Post- og  

 Telegrafvæsenet.
Overtrædelser § 16.  Overtrædelse af § 2,  stk. 1 og 4, § 3,  stk. 7 og 9, §§ 5, 6 og 7, § 8,  stk. 2 og 4, § 9 § 11,  stk. 3 og § 12 straffes med bøde.
 Stk. 2.  Den, som har foretaget installation af  

 radioanlæg, apparater eller dele dertil, der ikke opfylder de bestemmelser,  

 der er fastsat i radiokommunikationsloven eller i medfør heraf, herunder de  

 vilkår, som er stillet for den pågældende tilladelse, eller som bringer  

 allerede eksisterende anlæg i strid med bestemmelserne, kan idømmes bøde.
 Stk. 3.  Den, der i øvrigt medvirker til overtrædelse,  

 kan idømmes bøde.
 Stk. 4.  Er overtrædelsen begået af et aktieselskab,  

 anpartsselskab, andelsselskab, en selvejende institution eller lignende, kan  

 der pålægges selskabet som sådant eller institutionen som sådan bødeansvar.
Stk. 5.  I tilfælde af overtrædelse af de bestemmelser,  

 der er fastsat i radiokommunikationsloven eller i medfør heraf, herunder de  

 vilkår, som er stillet for den pågældende tilladelse, kan P&T suspendere  

 tilladelsen.
Den pågældende station skal i så fald straks sættes ud af  

 virksomhed, og P&T kan ved dertil beskikkede personer lade stationen  

 plombere, jfr. § 5.
Ikrafttræden § 17.  Bekendtgørelsen træder i kraft den 1. april  

 1983.
 Stk. 2.  Bekendtgørelse nr. 200 af 4. juni 1965 om  

 radiostationer i den bevægelige landtjeneste m.v. med senere ændring ophæves.
 Stk. 3.  Tilladelser, der er givet i medfør af den i  

 stk. 2 nævnte bekendtgørelse, forbliver gældende i medfør af nærværende  

 bekendtgørelse.
