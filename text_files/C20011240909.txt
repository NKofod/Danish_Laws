CIRKULÆRE OM EKSTERNE LEKTORER VED UNIVERSITETER M.FL.
UNDER  

 UNDERVISNINGSMINISTERIET (Perst.nr. 006-01) Herved  

 meddeles det, at Finansministeriet, Personalestyrelsen, og Akademikernes  

 Centralorganisation har indgået vedlagte aftale af 25. januar 2001 om  

 eksterne  

 lektorer ved universiteter mfl. under Undervisningsministeriet.
 Opmærksomheden  

 henledes på, at timelønssatsen pr. 1. januar 2001 er forhøjet til 188,46 kr.  

 i  

 grundbeløb i oktober 1997-niveau, svarende til i alt 200,15 kr. i oktober  

 2000-niveau.
Personalestyrelsen, den 25. januar  

 2001 Marianne Ho AFTALE OM EKSTERNE  

 LEKTORER VED UNIVERSITETER M.FL.
UNDER UNDERVISNINGSMINISTERIET § 1. Ansættelse Ansættelse som ekstern  

 lektor sker normalt for 3 år ad gangen.
I særlige tilfælde kan ansættelse ske  

 for en kortere periode.
 Stk. 2.  

  

 Ingen kan være ansat i  

 videnskabelig hovedstilling og som ekstern lektor ved samme universitet eller  

 højere uddannelsesinstitution.
 Stk. 3.  

  

 Et ledigt lektorat skal  

 opslås, medmindre det besættes ved genansættelse af den hidtidige lektor.
 Stk. 4.  

  

 Ansættelse som ekstern  

 lektor forudsætter, at vedkommende af et fagkyndigt bedømmelsesudvalg, nedsat  

 i  

 henhold til gældende styrelsesregler, er erklæret for kvalificeret hertil.
 Stk. 5.  

  

 Lektoren modtager ved  

 ansættelsen et ansættelsesbrev samt et eksemplar af nærværende aftale.
§ 2. Arbejdsområde Arbejdsområdet for de  

 eksterne lektorer vil hovedsageligt bestå i at give forelæsninger og anden  

 selvstændig undervisning på højt niveau, udarbejde og  

    

 rette opgaver til den løbende undervisning og  

 til skriftlig eksamen samt eksaminere ved eksaminer og andre prøver.
§ 3. Arbejdsomfang Før hvert semesters  

 begyndelse foretages en opgørelse over det antal arbejdstimer, som vil  

 påhvile  

 lektoren.
I opgørelsen medregnes tidsforbrug til egentlige  

 undervisningstimer,  

 vejledning, udarbejdelse af opgaver, der ikke indgår i den løbende  

 undervisning, opgaveretning i den løbende undervisning og ved skriftligt  

 eksamen, mundtlige eksaminationer, ledelse af seminarer og lign.
Endvidere  

 medregnes den tid, der påregnes at medgå til forberedelse af forelæsninger og  

 anden egentlig undervisning.
 Stk. 2.  

  

 Til hver forelæsning eller  

 hertil svarende undervisning medregnes 2½ time til forberedelse.
 Stk. 3.  

  

 Til mundtlig eksamination  

 fastsættes forberedelsestiden til maksimalt 1 time pr. eksaminationstime.
 Stk. 4.  

  

    

 Eventuelt tidsforbrug til deltagelse i møder i  

 kollegiale organer medregnes ikke.
Stk. 5.  

  

 Det arbejdstimetal, der er  

 forbundet med en ekstern lektors undervisning, kan ikke overstige 500 timer  

 årligt.
Såfremt det af hensyn til undervisningens tilrettelæggelse eller  

 gennemførelse er nødvendigt, kan arbejdstimetallet dog udgøre op til 780  

 timer  

 årligt.
Hvis timetallet overstiger 500 timer årligt, orienteres vedkommende  

 forhandlingsberettigede organisation herom.
Orienteringen skal indeholde en  

 begrundelse.
§ 4. Aflønning Timelønnen pr. arbejdstime  

 udgør pr. 1. januar 2001 188,46 kr. i grundbeløb (niveau 1. oktober 1997).
Stk. 2.  

  

 Der ydes som minimum  

 betaling for 100 arbejdstimer pr. undervis-  

    

 ningsår.
Tiltræder lektoren senere end undervisningsårets begyndelse  

 nedsættes de 100 timer forholdsmæssigt.
 Stk. 3.  

  

 Beløbet udbetales i  

 semestret normalt månedsvis bagud med 1/5, idet der ikke udbetales vederlag i  

 månederne juli og august.
 § 5.  

  

 Den  

 i § 4 nævnte timeløn procentreguleres efter den for statens tjenestemænd  

 gældende lønjusteringsaftale.
§ 6. Sygdom For personer, der i  

 ansættelsesperioden er fuldtidsbeskæftiget andetsteds, eller som inkl. den  

 timelønnede beskæftigelse har mere end fuld beskæftigelsesgrad, gælder, at  

 timer, der aflyses på grund af sygdom eller andet lektoren utilregneligt  

 forhold, i videst muligt omfang skal læses senere.
Sygdom kan kræves  

 dokumenteret ved lægeattest.
§ 7. Barsel og adoption Der ydes løn under barsel og  

 adoption efter de for statens tjenestemænd gældende regler.
Denne bestemmelse  

 gælder ikke for personer, der i ansættelsesperioden er fuldtidsbeskæftiget  

 andetsteds.
Til personer, der har deltidsbeskæftigelse andetsteds, ydes ikke  

 løn under barsel og adoption, i det omfang den pågældende inkl. den  

 timelønnede  

 beskæftigelse har mere end fuld beskæftigelsesgrad.
 Stk. 2.  

  

 Løn under barsel og  

 adoption kan dog længst ydes indtil ansættelsesperiodens udløb.
§ 8. Barns første sygedag Styrelsen kan give en ansat  

 hel eller delvis tjenestefrihed uden lønafkortning til pasning af et sygt  

 barn,  

 når Det er barnets første  

 sygedag, hensynet til barnets  

 forhold gør dette nødvendigt, forholdene på  

 tjenestestedet tillader det, barnet er under 18 år, og barnet er hjemmeværende.
 Stk. 2.  

  

 Sygelisten suppleres med  

 oplysninger om fravær på grund af barns første sygedag.
 Stk. 3.  

  

 Ordningen kan for den  

 enkelte inddrages ved misbrug.
 Stk. 4.  

  

 For personer, der i  

 ansættelsesperioden er fuldtidsbeskæftiget andetsteds, eller som inkl. den  

 timelønnede beskæftigelse har mere end fuld beskæftigelsesgrad, gælder samme  

 regler om læsning af aflyste timer som nævnt i § 6.
Feriegodtgørelse § 9.  

  

 Feriegodtgørelse ydes i overensstemmelse med ferielovens bestemmelser med 12½  

 pct. af den udbetalte løn.
 § 10. Opsigelse mv.
I ansættelsesperioden kan  

 opsigelse finde sted.
Varslet er fra den ansættende myndigheds side 2 måneder  

 til udløbet af et semester og fra den ansattes side 1 måned til den 1. i en  

 måned.
 Stk. 2.  

  

 Ansættelsesforholdet  

 ophører ved ansættelsesperiodens udløb, medmindre genansættelse har fundet  

 sted.
§ 11. Ikrafttræden Denne aftale har virkning  

 fra 1. januar 2001.
 Stk. 2.  

  

 Aftalen kan af parterne  

 opsiges med 3 måneders varsel til en 31. marts, dog tidligst til 31. marts  

 2002.
 Stk. 3.  

  

 Samtidig med denne aftales  

 ikrafttræden ophæves aftale af 15. november 1991 mellem Finansministeriet og  

 Akademikernes Centralorganisation.
København, den 25. januar  

 2001 Akademikernes Centralorganisation Finansministeriet, Personalestyrelsen Svend M.
Christensen P.M.V.
 E.B.
