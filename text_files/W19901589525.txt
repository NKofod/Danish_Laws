Kvinde var indlagt m.h.p. afbrydelse af svangerskab.
Godt to måneder  

 senere får hun påvist graviditet hos egen læge.
Hun klager over den lægelige  

 behandling i.f.m. svangerskabsafbrydelsen.
Patientklagenævnet beklagede overfor lægen, at han ikke havde  

 informeret klager om, at der kunne være en lille risiko for at graviditeten  

 ikke var afbrudt.
Lægen burde således have opfordret kvinden til at gå til  

 kontrol hos egen læge en uge efter indgrebet.
 5.1.1. Henvisning til kontrol i forbindelse med afbindelse af  

 svangerskab.
Nævnet har behandlet en sag, hvor en kvinde har været indlagt med henblik  

 på at få et svangerskab afbrudt.
Hun får godt 2 måneder senere påvist  

 graviditet hos egen læge.
Patienten får senere - da det viser sig, at der er  

 tale om en graviditet i 20. uge - bevilliget abort, men klager over den  

 lægelige behandling på sygehuset i forbindelse med svangerskabsafbrydelsen.
Ifølge journalen og de indhentede oplysninger er indgrebet udført korrekt,  

 og Sundhedsstyrelsen oplyser til nævnet, at der er tale om en meget sjælden,  

 men hændelig komplikation.
Det fremgår desuden af sagen, at det blandt andet  

 som følge af denne kendte risiko er nødvendigt efterfølgende at kontrollere,  

 at graviditeten er fjernet.
I sagen var der ikke sendt væv til mikroskopi.
Patientklagenævnet beklagede i overensstemmelse med Sundhedsstyrelsens  

 indstilling overfor den udskrivende læge, at han ikke havde informeret klager  

 om, at der efter indgreb som det foreliggende kunne være en lille risiko for,  

 at graviditeten ikke var afbrudt.
Lægen burde således have opfordret klager  

 til at gå til kontrol hos egen læge en uge efter indgrebet.
Hævnet fandt ud  

 fra de foreliggende oplysninger ikke grundlag for, at der var begået fejl  

 eller udvist forsømmelighed i forbindelse med selve indgrebet.
 De hensyn, der taler for information i den beskrevne situation, bør efter  

 nævnets opfattelse klart tillægges størst vægt, også selvom risikoen for  

 fortsat graviditet er ringe.
Patientklagenævnet har behandlet flere lignende klager, hvor de faktiske  

 forhold var noget anderledes.
I en sag kunne den prøve, der var sendt til  

 mikroskopi ikke bekræfte, at fosteret var fjernet.
Mikroskopering af  

 vævsprøve har naturligvis til formål at kontrollere, om graviditeten er  

 fjernet, og hvis dette ikke er muligt, må der foretages anden form for  

 kontrol.
Patientklagenævnet beklagede derfor overfor den pågældende læge, at  

 dette ikke var sket.
I en anden sag var der givet skriftlig information om at henvende sig til  

 egen læge med henblik på antikonceptionsrådgivning.
I denne sag fandt  

 Patientklagenævnet, at det ikke var tilstrækkeligt med en mere generel  

 henvisning til kontrol hos egen læge.
Denne rummede ikke den fornødne  

 tilskyndelse, når der ikke samtidigt blev informeret om, at formålet med  

 henvisningen var at sikre, at graviditeten var fjernet.
 Særlige noter:
