Bekendtgørelse  

 om investeringsforvaltningsselskabers aflæggelse af årsrapport for  

 regnskabsåret 2004 I medfør af § 37, stk. 1, i lov om banker og sparekasser  

 m.v., jf. lovbekendtgørelse nr. 1265 af 19. december 2003, jf. § 377 i lov om  

 finansiel virksomhed, jf. lovbekendtgørelse nr. 686 af 25. juni 2004, og §  

 373,  

 stk. 2, i lov om finansiel virksomhed, jf. lovbekendtgørelse nr. 686 af 25.  

 juni 2004, fastsættes:
 § 1.  

  

 Bestemmelserne i denne bekendtgørelse finder anvendelse på  

 investeringsforvaltningsselskabers aflæggelse af årsrapport for regnskabsåret  

 2004.
 § 2.  

  

 Investeringsforvaltningsselskaber, som i medfør af § 14, stk. 1, i lov om  

 finansiel virksomhed har fået tilladelse til alene at udøve aktiviteter nævnt  

 i  

 § 10, stk. 1, i lov om finansiel virksomhed, skal aflægge årsrapport efter  

 lov  

 om erhvervsdrivende virksomheders aflæggelse af årsregnskab m.v.  

 (årsregnskabsloven).
 § 3.  

  

 Investeringsforvaltningsselskaber, som ved udgangen af 2004 i medfør af § 14,  

 stk. 1, i lov om finansiel virksomhed har fået tilladelse til at udøve de i §  

 10, stk. 1, og de i § 10, stk. 2, i lov om finansiel virksomhed nævnte  

 aktiviteter og i 2004 har udøvet de i § 10, stk. 2, nævnte aktiviteter, skal  

 aflægge årsrapport efter bekendtgørelse om regnskabsaflæggelse for  

 fondsmæglerselskaber.
 § 4.  

  

 Forsætlig eller groft uagtsom overtrædelse af bestemmelserne i § 2 og § 3  

 straffes med bøde.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
 § 5.  

  

 Bekendtgørelsen træder i kraft den 1. december 2004 og finder anvendelse på  

 investeringsforvaltningsselskabers aflæggelse af årsrapport for regnskabsåret  

 2004.
