Nr BTL 26 Betænkning over Forslag til lov om ændring af lov om udlægning af  

 åndssvageforsorgen og den øvrige særforsorg m.v. (Nedlæggelse af Statens  

 Hjælpemiddelcentral for Blinde)   

 Nr L 26 1991-92, 1. samling Afgivet af Socialudvalget Afgivet: 19911121 Udvalget har behandlet lovforslaget i en række møder og har herunder stillet spørgsmål til socialministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling og bemærker i øvrigt:
 Det strider mod Fremskridtspartiets principielle holdning at lægge en  

 servicefunktion ud til kommunerne, i dette tilfælde i form af Kommunernes  

 Landsforening (KL).
 Fremskridtspartiet mener, at den slags skal privatiseres, og at kommunerne  

 ikke skal udøve virksomhed på områder, som kan varetages af private, hvilket  

 er i overensstemmelse med indenrigsministerens tilkendegivelser om  

 kommunalfuldmagten.
Desuden er der dårlige erfaringer med at lægge den slags hos Kommunernes  

 Landsforening.
Man har tidligere på året set, hvordan det gik med  

 Bibliotekscentralen.
Fremskridtspartiet ønsker ikke samme skæbne for  

 Hjælpemiddelcentralen for Blinde.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Pernille Frahm (SF) Bente Juncker (CD) Pia Christmas-Møller (KF) Per  

 Tærsbøl (KF) Grethe Fenger Møller (KF) Eva Kjer Hansen (V) Hanne Severinsen  

 (V) Tom Behnke (FP) Lone Dybkjær (RV) Kofod-Svendsen (KRF) fmd.
