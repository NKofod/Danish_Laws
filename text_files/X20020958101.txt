Andelsboligforeningen skulle som udgangspunkt ophørsbeskattet ved  

 den ændrede anvendelse af foreningens sidste lejlighed fra at have  

 været udlejet til et ikke-medlem til at blive benyttet af et medlem  

 på andelsbasis.
Såfremt foreningen måtte drive anden  

 erhvervsmæssig aktivitet end udlejning af fast ejendom, måtte  

 denne virksomhed betragtes som en selvstændig virksomhed, der ikke  

 ville indvirke på, at den erhvervsmæssige udlejningsaktivitete  

 ophørte ved den sidst udlejede lejligheds overgang til  

 andelsbolig.
 Den skattepligtige ejendomsavance skulle opgøres som en  

 forholdsmæssig andel af den efter EBL beregnede avance svarende til  

 forholdet mellem erhvervsmæssig og ikke-erhvervsmæssig anvendelse  

 af den faste ejendom.
Andelsboligforening   ophør og delvis  

 ophør af skattepligt En andelsboligforeningen overtog i forbindelse med sin stiftelse i 1994 en  

 udlejningsejendom omfattende 21 beboelseslejligheder og 2  

 erhvervslejligheder.
Beboelseslejlighederne var siden løbende blevet  

 omdannet til andelsboliger, således at foreningens  

 erhvervsmæssige indtægter nu hidrører fra udlejning af to  

 erhvervslejemål på i alt 264,7 m² og to boliglejemål  

 på i alt 187,8 m².
Det samlede areal tilhørende foreningen  

 udgør 1964,6 m².
 Forud for indgivelse af anmodningen om bindende forhåndsbesked, var  

 der indledt forhandlinger om salg af yderligere lejligheder.
 Foreningen ønskede derfor afklaret:
1. 	Om der vil der ske beskatning af overgåede lejligheder ved  

 overgang af den sidste beboelseslejlighed, men bibeholdelse af mindst et  

 erhvervslejemål? 2. 	Vil der først ske beskatning af overgåede lejligheder  

 ved overgang af den absolut sidste udlejede lejlighed uanset om der er tale  

 om en beboelseslejlighed eller en erhvervslejlighed i det tilfælde, at  

 der ikke er yderligere skattepligtige indtægter? 3. 	Vil det forhold at foreningen måtte have andre  

 indtægter, evt. udlejning af reklameplads eller salg af andre  

 skattepligtige ydelser, bevirke at foreningens skattepligt ikke kan anses for  

 ophørt efter overgang af den sidste lejlighed, således at der  

 på dette tidspunkt ikke skal ske beskatning af overgåede  

 lejligheder? 4. 	Benyttes anskaffelsessummen sat i forhold til værdien  

 på tidspunktet for overgang af de enkelte lejligheder? 5. 	Eller skal i stedet anskaffelsessummen sat i forhold til  

 værdien på tidspunktet for ophør med skattepligtige  

 aktiviteter anvendes? Ligningsrådet besvarede spørgsmålene således:
 Ad 1. Nej, se sagsfremstilling og begrundelse.
 Ad 2. Ja, se sagsfremstilling og begrundelse.
 Ad 3. Nej, se sagsfremstilling og begrundelse.
 Ad 4. Nej, se sagsfremstilling og begrundelse.
 Ad 5. Ja, se sagsfremstilling og begrundelse.
 Styrelsens indstilling og begrundelse:
 For så vidt angår spørgsmål 1 og 2  

 bemærkede styrelsen, at i medfør af selskabsskattelovens § 1,  

 stk. 1, nr. 6, er de af denne bestemmelse omfattede foreninger skattepligtige  

 af indtægt ved erhvervsmæssig virksomhed samt fortjeneste eller  

 tab ved afhændelse, afståelse eller opgivelse af formuegoder, der  

 har eller har haft tilknytning til den erhvervsmæssig virksomhed.
Overskud som sådanne foreninger indvinder ved leverancer til  

 medlemmer betragtes ikke som en erhvervsmæssig indtægt, jf.  

 selskabsskattelovens § 1, stk. 5. Udlejning af lejligheder til ikke-medlemmer  

 betragtes derimod som erhvervsmæssige virksomhed.
Dette gælder  

 såvel udlejning af beboelses- som af erhvervslejemål.
 Af selskabsskattelovens § 5, stk. 6, jf. stk. 4, fremgår, at  

 foreninger m.v. omfattet af selskabsskattelovens § 1, stk. 1, nr. 6, som helt  

 eller delvis ophører med at drive erhvervsmæssig virksomhed,  

 skattemæssigt stilles som ved ophør af virksomhed og salg til  

 handelsværdi af de aktiver og passiver, der er i behold hos foreningen  

 m.v. på tidspunktet for ophøret af den erhvervsmæssige  

 virksomhed.
Der foreligger ikke delvist ophør, blot fordi en tidligere aftager  

 melder sig ind i foreningen, således at den hidtidige  

 erhvervsmæssige omsætning med vedkommende glider ud af  

 foreningens erhvervsmæssige indkomst, jf. herved J.O.
Engholm Jacobsen,  

 Selskabsskatteloven med kommentarer (1997), side 166. Landsskatteretten har  

 endvidere i kendelserne i SKM2002.39.LSR og SKM2002.40.LSR, fastslået,  

 at en ændret anvendelse af lejligheder i en andelsboligforening,  

 således at disse overgår fra at være udlejet til  

 ikke-medlemmer til i stedet at benyttes af medlemmer på andelsbasis,  

 ikke medfører, at der foreligger helt eller delvist ophør af  

 erhvervsvirksomhed så længe udlejning af lejligheder til andre  

 ikke-medlemmer herved ikke er ophørt, jf. selskabsskattelovens § 5,  

 stk. 6.
Told- og Skattestyrelsen finder derfor ikke, at der skal ske  

 ophørsbeskatning af foreningen, så længe der fortsat sker  

 udlejning til ikke-medlemmer.
Ophørsbeskatning skal først  

 gennemføres på tidspunktet, hvor andelsboligforeningens sidst  

 tilbageblevne udlejede lejlighed overgår til anvendelse af et medlem  

 på andelsbasis.
Det har i den forbindelse ingen betydning om  

 lejlighederne, der udlejes til ikke-medlemmer anvendes til beboelse eller  

 erhverv.
For så vidt angår spørgsmål 3, måtte  

 selskabsskattelovens § 5, stk. 6, efter styrelsens opfattelse fortolkes  

 således, at delvist ophør af erhvervsvirksomhed foreligger,  

 når én af virksomhedens aktiviteter ophører.
Det var  

 således styrelsens opfattelse, at en andelsboligforening vil kunne  

 drive flere forskellige erhvervsmæssige aktiviteter, der hver  

 især i relation til ophørsbeskatning vil udgøre en  

 virksomhed.
Eksempelvis vil en forenings virksomhed bestående i  

 udlejning af (dele af) den faste ejendom, kunne betragtes som én  

 virksomhedsaktivitet, mens indtjening fra salg af andre skattepligtige  

 ydelser uden forbindelse med den faste ejendom vil kunne betragtes som en  

 anden og selvstændig erhvervsmæssig aktivitet.
 Styrelsen fandt derfor, at eventuel udlejning af reklameplads på  

 ejendommen er i sådan direkte forbindelse med den faste ejendom, at den  

 ejendomsrelaterede erhvervsaktivitet fortsætter, selvom den  

 sidstudlejede lejlighed overgår til benyttelse på andelsbasis.  

 Styrelsen finder på den anden side, at eventuel indtjening fra anden  

 aktivitet, såsom salg af andre skattepligtige ydelser uden forbindelse  

 med den faste ejendom,  ikke indvirker på, at den erhvervsmæssige  

 udlejningsaktivitet ophører ved den sidst udlejede lejligheds overgang  

 til benyttelse på andelsbasis af et medlem af foreningen.
 Det blev derfor indstillet, at der vil skulle ske ophørsbeskatning  

 af udlejningsaktiviteten i forbindelse med den sidste lejligheds overgang til  

 benyttelse på  andelsbasis af et medlem af foreningen, uanset at  

 foreningen måtte have øvrige erhvervsmæssige  

 indtægter, der ikke er knyttet til udlejning af den faste ejendom.  

 Foreningen vil for så vidt angår sidstnævnte  

  indtægter fortsat være skattepligtig i medfør af  

 selskabsskattelovens § 1, stk. 1, nr. 6.
 For så vidt angår opgørelsen af den skattepligtige  

 ejendomsavance (spørgsmål 4-5), bemærkede styrelsen, at  

 det afgørelser fra Landsskatteretten, bl.a. den offentliggjorte  

 SKM2002.39.LSR, følger at ophørsbeskatning af en andelsforening  

 skal ske efter principperne i ejendomsavancebeskatningsloven, således  

 at den skattepligtige avance opgøres som en forholdsmæssig andel  

 af den efter ejendomsavancebeskatningsloven beregnede avance svarende til  

 forholdet mellem den erhvervsmæssige anvendelse og den  

 ikke-erhvervsmæssige anvendelse af den faste ejendom.
 Som følge heraf, er det den samlede ejendoms handelsværdi ved  

 helt eller delvis ophør af foreningens erhvervsmæssige  

 virksomhed, der skal lægges til grund ved avanceopgørelsen.
 Ligningsrådet tiltrådte styrelsens indstilling.
