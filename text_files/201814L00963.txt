Betænkning afgivet af Sundheds- og Ældreudvalget den 2. april 2019 Betænkning over Forslag til lov om fjernelse af tatovering med laser [af sundhedsministeren (Ellen Trane Nørby)]:
1. Ændringsforslag Dansk Folkepartis medlemmer af udvalget har stillet 2 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 8 Af et mindretal (DF), tiltrådt af et flertal (det øvrige udvalg):
 1) I stk. 3 ændres datoen »den 1. juli 2030« til: »den 1. juli 2025«.
[Ikrafttrædelse af pligter for virksomheder omfattet af overgangsordningen] Ny paragraf 2) Efter § 8 indsættes i kapitel 5:
»§ 01. Sundhedsministeren fremsætter forslag om revision af loven i folketingsåret 2022-23.« [Revision af loven] Bemærkninger Til nr. 1 Det foreslås, at § 8, stk. 3, ændres således, at for virksomheder, der anvender lasere, der er anskaffet før den 26. maj 2020, finder § 3 og § 5, stk. 2, allerede anvendelse fra den 1. juli 2025.
 Den foreslåede overgangsperiode skal sikre, at de, der udfører fjernelse af tatovering med laser forud for den 26. maj 2020, har tid til at indrette sig på de ændrede forhold.
 Overgangsbestemmelsen betyder, at laserudstyr, der er anskaffet før den 26. maj 2020 vil kunne anvendes indtil den 1. juli 2025, hvorimod nyt laserudstyr anskaffet efter den 26. maj 2020 vil skulle leve op til reglerne i lovforslagets § 3 og § 5, stk. 2.
 Formålet med forslaget er på mere balanceret vis at tage hensyn både til virksomheders mulighed for at indrette sig på lovgivning og beskyttelse af forbrugerne og patientsikkerheden.
Til nr. 2 Det foreslås, at regeringen fremsætter forslag om revision af loven i folketingssamlingen 2022-23.
 Formålet med revisionen vil være at give Folketinget lejlighed til at drøfte, om der af hensyn til patientsikkerheden skal indføres supplerende krav til virksomheder, der udfører fjernelse af tatoveringer med laser.
4. Udvalgsarbejdet Lovforslaget blev fremsat den 13. december 2018 og var til 1. behandling den 10. januar 2019. Lovforslaget blev efter 1. behandling henvist til behandling i Sundheds- og Ældreudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og sundhedsministeren sendte den 3. oktober 2018 dette udkast til udvalget, jf.
Sundheds- og Ældreudvalget, alm. del  bilag 3. Den 13. februar 2019 sendte sundhedsministeren høringssvarene og et høringsnotat til udvalget.
Bilag Under udvalgsarbejdet er der omdelt 8 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 44 spørgsmål til sundhedsministeren til skriftlig besvarelse, som ministeren har besvaret.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Hans Andersen (V) Martin Geertsen (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Mette Abildgaard (KF) Astrid Krag (S) Flemming Møller Mortensen (S) Malte Larsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Peder Hvelplund (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
