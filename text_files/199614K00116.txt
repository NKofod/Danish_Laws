Nr BTL 116 Betænkning over Forslag til lov om ændring af lov om kontinentalsoklen  

  

 Nr L 116 1996-97, 1. samling Afgivet af Det Energipolitiske Udvalg Afgivet: 19970206 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Der er af miljø- og energiministeren stillet ændringsforslag, hvorom  

 henvises til de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) konstaterer, at der med  

 lovforslaget er tale om en bemyndigelseslov til miljø- og energiministeren  

 uden parlamentarisk kontrol.
Dette finder mindretallet ikke hensigtsmæssigt,  

 men konstaterer, at der er foretaget lignende ændringer i tilsvarende  

 lovgivning.
Mindretallet havde gerne set, at lovforslaget indeholdt klare grænser for  

 miljø- og energiministerens beføjelser.
Det ville således have været  

 ønskeligt, at lovforslaget præciserede, hvilke forhold der skal ligge til  

 grund for kravet om en VVM-redegørelse.
Det er ikke tilfældet, og  

 mindretallet lægger derfor vægt på, at de kommende regler bliver forhandlet  

 med de implicerede parter.
Mindretallet opfordrer miljø- og energiministeren til at sørge for enkle  

 og gennemsigtige procedurer i forbindelse med en samlet VVM-godkendelse,  

 således at ansøgerne ikke skal igennem flere på hinanden følgende instanser  

 og godkendelser.
Ligeledes opfordrer mindretallet ministeren til at søge den  

 samlede sagsbehandlingstid bragt ned.
 Endelig skal mindretallet opfordre ministeren til at søge andre og mere  

 smidige procedurer end en egentlig VVM-procedure for projekter på den danske  

 kontinentalsokkel.
 ÆndringsforslagAf miljø- og energiministeren, tiltrådt af  

udvalget:
 Til § 2 1) Datoen »den 1. februar 1997« ændres til:  

 »dagen efter bekendtgørelsen i Lovtidende«.
Bemærkninger Til nr. 1 Der er tale om en redaktionel ændring.
I det fremsatte  

 lovforslag var lovens ikrafttræden sat til den 1. februar 1997.
Martin Glerup (S) nfmd.
Henning Gjellerod (S) Erik Mortensen (S) Helge  

 Mortensen (S) Inger Bierbaum (S) Anni Svanholt (SF) Kristen Touborg (SF)  

 Elsebeth Gerner Nielsen (RV) Peter Duetoft (CD) Peter Hansen-Nord (V) Knud  

 Enggaard (V) Erik Jacobsen (V) Jens Vibjerg (V) Eva Møller (KF) Pernille Sams  

 (KF) Grethe Rostbøll (KF) Kim Behnke (FP) fmd.
 Enhedslisten og Dansk Folkeparti havde ikke medlemmer i udvalget.
