 I tilslutning til Udenrigsministeriets bekendtgørelser nr. 58 af 21.  

 august 1980 og nr. 126 af 28. november 1986, Lovtidende C, meddeles det, at  

 der ved noteveksling i Dar es Salaam den 12. februar og den 15. februar 1991  

 er indgået en overenskomst mellem Danmark og Tanzania, ifølge hvilken den  

 danske regering i tidsrummet 1991-95 yder et beløb på 139 millioner kroner  

 til 4. fase af Tanzanias vaccinationsprogram.
 Hovedformålet med projektet er at videreføre det tanzanianske  

 landsomfattende vaccinationsprogram med henblik på at opnå størst mulig  

 beskyttelse af børn mod mæslinger, polio, stivkrampe, difteri, tuberkulose og  

 kighoste.
 Projektet forventes gennemført i løbet af 4 år.
