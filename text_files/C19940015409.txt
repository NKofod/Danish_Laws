Generelle bemærkninger Finansministeriet og Akademikernes Centralorganisation har indgået  

 vedlagte aftale om ophævelse af pensionsgrænsen på 43.000 kr. (niv. 1/10  

 1984) for individuelle kvalifikationstillæg, jf. § 6 i overenskomst for  

 akademikere i staten (* 2).
Aftalen omfatter ansatte i henhold til overenskomst for akademikere i  

 staten.
Den omfatter tillige læger, som er ansat i henhold til protokollat A  

 til overenskomst for læger i staten (læger i visse administrative  

 stillinger).
 Til aftalen knyttes følgende bemærkninger:
Til § 1, 1. afsnit Ved individuelle kvalifikationstillæg forstås tillæg, der er ydet til  

 enkeltpersoner efter konkret aftale i hvert enkelt tilfælde med vedkommende  

 forhandlingsberettigede organisation, jf. § 8, stk. 1, i overenskomst for  

 akademikere i staten.
Tillægget kan være ydet uden for pulje i forbindelse  

 med nyansættelse eller en væsentlig stillingsændring.
Tillægget kan også være  

 ydet af tidligere centrale eller decentrale akademikerpuljer.
 Individuelle kvalifikationstillæg, der er ydet eller forhøjet af  

 decentrale puljer, herunder lokallønspulje, vil (incl. den puljefinansierede  

 del) ligeledes være pensionsgivende i henhold til aftalen.
Decentrale puljetillæg i øvrigt berøres ikke af aftalen om pensionsgivende  

 tillæg.
Det afhænger af aftalens konkrete indhold, hvorvidt der er aftalt et  

 individuelt § 8-tillæg eller ej.
 Engangsvederlag og tidsbegrænsede tillæg er ikke omfattet af aftalen.
 Individuelle tillæg, som overstiger 43.000 kr. (niv. 1/10 1984), og som  

 ikke hidtil har været pensionsgivende, er ikke omfattet af aftalen.
Til § 1, 2. afsnit Tillæg, der automatisk ydes i henhold til generelle tillægsordninger i  

 overenskomst eller protokollat mv., er ikke omfattet af aftalen.  

 Pensionsgrænsen på 43.000 kr. (niv. 1/10 1984) er således fortsat gældende  

 for generelle tillæg.
 Generelle tillæg er typisk kendetegnet ved, at tillægget ydes på grundlag  

 af stillingen, og at der ikke skal indgås særskilt aftale om ydelse af  

 tillægget til den enkelte person.
 Dette gælder f.eks. læreanstaltstillæg, docenttillæg, tillæg til  

 videnskabelige medarbejdere ved sektorforskningsinstitutioner, tillæg ydet i  

 forbindelse med overgangsordninger samt rådighedstillæg og turnustillæg til  

 akademiske fuldmægtige.
Til § 1, 3. afsnit Såfremt der er aftalt en individuel forhøjelse af et generelt tillæg, er  

 den del af tillægget, der overstiger det generelle tillæg, omfattet af  

 aftalen og er pensionsgivende.
Tilsvarende gælder, hvis der ydes et  

 personligt tillæg ud over det generelle tillæg.
Eksempel: Der er i 1985 aftalt en personlig  

 forhøjelse af et lektortillæg til en overenskomstansat lektor ved et  

 universitet.
Det samlede tillæg udgør 71.000 kr. (niveau 1/10 1984). Omregnet  

 til lønniveau 1/4 1994 udgør tillægget 90.375,40 kr., hvoraf det generelle  

 lektortillæg udgør 59.062,24 kr. (46.400 kr. i lønniveau 1/10 1984).
Den pensionsgivende del af tillægget udgør herefter:
 Der indbetales pensionsbidrag til vedkommende pensionskasse for et  

 individuelt tillæg på 31.313,16 kr.
Til § 1, 5. afsnit Tillæg til chefer og specialister i stillinger i lønramme 35 og derover er  

 ikke omfattet af aftalen.
Det gælder, uanset om tillægget eller dele af det  

 samlede tillæg er lavere end den pensionsgivende grænse på 43.000 kr. (niv.  

 1/10 1984). Opmærksomheden henledes på, at der af cheflønspulje allerede er  

 adgang til at gøre tillæg til overenskomstansatte chefer og specialister  

 pensionsgivende.
Til § 3 Tillæg, der bliver pensionsgivende, skal forhøjes med udgiften til eget  

 pensionsbidrag.
Eksempel: Hidtidigt grundbeløb 19.400 kr. (niv. 1/10  

 84) x 100/95 = 20.421,05 kr.
Nyt grundbeløb efter afrunding til nærmeste 100  

 kr. = 20.400 kr. (niveau 1/10 1984) Individuelle kvalifikationstillæg til akademikere, som aftales af  

 lokallønspulje efter 1. april 1994, kan gøres pensionsgivende: Det skal af  

 aftalen udtrykkeligt fremgå, om tillægget er pensionsgivende eller ej.  

 Såfremt tillægget gøres pensionsgivende, belastes lokallønspuljen med den  

 fulde pensionsudgift på 5+10 pct. af tillægget.
Eksempel: Der ydes et individuelt kvalifikationstillæg af  

 lokallønspulje til en akademiker på 19.400 kr. (niveau 1/10 1984). Tillægget  

 gøres pensionsgivende.
Lokallønspuljen belastes med udgiften til tillægget +  

 pensionsudgiften på 15 pct.:
 19.400 kr. x 100/95 = 20.400 kr. (afrundet grundbeløb) + 10 pct. = i  

 alt 22.440 kr. (niveau 1/10 1984).
 Ved ledighed tilbageføres den samlede puljeudgift på 22.440 kr. (dvs.  

 incl. pensionsudgiften) til lokallønspuljen.
Indberetning til SCL-systemet Det er forudsat, at de enkelte ministerier, styrelser og institutioner  

 selv indberetter til SCL-systemet, hvilke tillæg der bliver pensionsgivende i  

 medfør af aftalen.
Fortolkningstvivl Hvis der opstår tvivl om, hvorvidt et tillæg er omfattet af aftalen, kan  

 der rettes henvendelse til ministerområdets sektorkontor i Finansministeriet.
Finansministeriet Den 23. juni 1994 P.M.V.
 E.B.
Jørgen Broberg AFTALE OM OPHÆVELSE AF PENSIONSGRÆNSEN PÅ 43.000 KR.
FOR INDIVIDUELLE KVALIFIKATIONSTILLÆG § 1.  Anvendelsesområde Pensionsgrænsen på 43.000 kr. i § 6 i overenskomst for akademikere i  

 staten ophæves for individuelle kvalifikationstillæg.
 Tillæg, der automatisk ydes i henhold til generelle tillægsordninger i  

 overenskomst eller protokollat mv., er ikke omfattet af aftalen.
 Såfremt der er aftalt en individuel forhøjelse af et generelt tillæg, er  

 den del af tillægget, der overstiger det generelle tillæg, dog omfattet af  

 aftalen og er pensionsgivende.
 Tilsvarende gælder, hvis der ydes et individuelt tillæg ved siden af det  

 generelle tillæg.
 Tillæg, der er ydet til overenskomstansatte chefer og specialister, som er  

 ansat i stillinger i lønramme 35 og derover, er ligeledes ikke omfattet af  

 denne aftale.
§ 2.  Pensionsbidrag Indbetaling af pensionsbidrag sker i henhold til bestemmelserne i § 6 i  

 overenskomst for akademikere i staten.
§ 3.  Forhøjelse og afrunding Tillæg, der gøres pensionsgivende i henhold til § 1, forhøjes med udgiften  

 til eget-pensionsbidraget.
Forhøjelsen beregnes således:
 hidtidigt grundbeløb x 100/95 = nyt pensionsgivende grundbeløb.
 Det forhøjede tillæg afrundes til nærmeste 100 kr.
§ 4.  Ikrafttræden Aftalen har virkning fra 1. april 1994 og kan af parterne opsiges med 3  

 måneders varsel til en 31. marts, dog tidligst den 31. marts 1995.
København, den 23. juni 1994 Akademikernes Finansministeriet Centralorganisation P.M.V.
