Cirkulære  

 om organisationsaftale for tandteknikere, optikere, fagfotografer og  

 inspektører ved Sikkerhedsstyrelsen Generelle bemærkninger 1.  

  

 Finansministeriet og Dansk Funktionærforbund har den 30. november 2005  

 indgået  

 vedlagte organisationsaftale for tandteknikere, optikere ved Statens  

 Øjenklinik, fagfotografer og inspektører ved Sikkerhedsstyrelsen.
 Organisationsaftalen har virkning fra 1. oktober 2006.
 2.  

  

 Organisationsaftalen udgør sammen med den gældende StK-fællesoverenskomst det  

 samlede overenskomstgrundlag.
3.  

  

 Der er  

 indgået aftale om ny løn for inspektører ved Sikkerhedsstyrelsen.
Det nye  

 lønsystem omfatter med virkning fra 1. oktober 2006 allerede ansatte og  

 fremtidigt ansatte.
 4.  

  

 Cirkulære af  

 24. februar 2003, organisationsaftale og aftale af samme dato om nyt  

 lønsystem  

 for tandteknikere, optikere og fagfotografer forlænges til og med 30.  

 september  

 2006.
Bemærkninger  

 til aftalens enkelte bestemmelser Tandteknikere Til § 2. Arbejdstidsregler ved  

 tandlægeskolerne De hidtil aftalte særlige arbejdstidsregler for  

 tandteknikere ved universiteternes tandlægeskoler er aftalt udtaget af  

 organisationsaftalen, dog således at arbejdstidsreglerne er aftalt omdannet  

 til  

 en lokal arbejdstidsaftale i henhold til rammeaftalen mellem  

 Finansministeriet  

 og centralorganisationerne om decentrale arbejdstidsaftaler.
De særlige arbejdstidsaftaler ved tandlægeskolerne gælder  

 derfor fortsat uændret, indtil anden lokal aftale er indgået eller den lokale  

 aftale er opsagt i overensstemmelse med ovennævnte rammeaftale.
Der er herved  

 aftalt et opsigelsesvarsel på et år.
Fagfotografer Til § 8. Dækningsområde for fagfotografer Opmærksomheden henledes på lovbekendtgørelse nr. 725 af 6.  

 juli 2005 af lov om ophavsret, § 3:
   

  

 Ophavsmanden  

 har krav på at blive navngivet i overensstemmelse med, hvad god skik kræver,  

 såvel på eksemplarer af værket, som når dette gøres tilgængeligt for  

 almenheden.
 Stk. 2.  

  

 Værket må ikke ændres eller gøres  

 tilgængeligt for almenheden på en måde eller i en sammenhæng, der er  

 krænkende  

 for ophavsmandens litterære eller kunstneriske anseelse eller egenart.
Stk. 3.  

  

 Sin ret efter denne paragraf kan  

 ophavsmanden ikke frafalde, medmindre det gælder en efter art og omfang  

 afgrænset brug af værket.  Ikrafttræden Dette cirkulære har virkning fra 1. oktober 2006. Samtidig  

 ophæves Finansministeriets cirkulære  

 af  

 24. marts 2003 om organisationsaftale for tandteknikere, optikere,  

 fagfotografer og inspektører ved Elektricitetsrådet (Perst.nr. 022-03).
Finansministeriet, Personalestyrelsen, den  

 2. december 2005 T.
T.
Lind Organisationsaftale for tandteknikere,  

 optikere, fagfotografer og inspektører ved Sikkerhedsstyrelsen Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
§ 1. Organisationsaftalens  

 dækningsområde Organisationsaftalen  

 omfatter tandteknikere beskæftiget ved universiteternes tandlægeskoler samt  

 skolepraktikinstruktører, optikere ansat ved Statens Øjenklinik,  

 fagfotografer  

 i staten og inspektører ved Sikkerhedsstyrelsen.
Fælles  

 bestemmelser § 2.  

 Arbejdstid De ansatte er  

 omfattet af aftale om arbejdstid for tjenestemænd i staten.
Stk. 2.  


  

 Tandteknikere  

 ved universiteternes  

 tandlægeskoler er omfattet af decentrale arbejdstidsregler.
Aftalen kan  

 opsiges  

 med et varsel på et år.
§ 3. Deltid Før der sker nyansættelse på deltid, skal det  

 undersøges, om de pågældende arbejdsfunktioner lige så hensigtsmæssigt kan  

 udføres af allerede ansatte på deltid, der har de krævede kvalifikationer, og  

 som ønsker at overgå til en højere beskæftigelsesgrad.
 Ved ansættelse  

 på deltid ydes løn i forhold til den nedsatte tjenestetid.
 Stk. 2.  

  

 Ved ansættelse af tandteknikere på deltid med  

 mindre end 15 arbejdstimer pr. uge træffes forudgående aftale mellem  

 overenskomstens parter.
 Stk. 3.  

  

 For  

  

 fotografer  

 kan arbejdstiden nedsættes  

 efter nærmere aftale mellem ansættelsesstedet og fotografen.
Bestemmelser for  

 hver enkelt stillingsgruppe Tandteknikere ved tandlægeskolerne § 4. Uddannelseskrav Til  

 beskæftigelse inden for tandteknikerfaget kan ansættelse af tandteknikere kun  

 finde sted, såfremt der foreligger et svendebrev, der svarer til  

 Handelsministeriets bekendtgørelse af 5. august 1958, omhandlende  

 tandteknikeres uddannelse eller et uddannelsesbevis i henhold til loven om  

 Efg  

 eller erhvervsuddannelsesloven.
Stk. 2.  

  

 Crom-coboltteknikere, som efter det fyldte 18. år  

 har været beskæftiget mindst 2 år ved crom-coboltarbejde, og som har aflagt  

 svendeprøve hovedsagelig inden for guld- og sølvsmedefaget, er omfattet af  

 nærværende organisationsaftale.
Crom-coboltteknikere uden svendeprøve  

 omfattes  

 af organisationsaftalen efter 6 års beskæftigelse ved crom-coboltarbejde.
§ 5.  

 Basisløn for  

 tandteknikere Basislønnen udgør 214.000 kr. i årligt grundbeløb  

 (niveau 1. oktober 1997).
 Stk. 2.  

  

 På grund af den særlige arbejdstilrettelæggelse på  

 tandlægeskolerne er der i de anførte lønninger og det årlige timetal for  

 tandteknikere inkluderet betaling for søgnehelligdage og sommerferie.
§ 6.  

 Elever Elever  

 aflønnes efter de af tandteknikerfagets fællesudvalg fastsatte elevlønninger.
 Stk. 2.  

  

 Elever, der er fyldt 18 år, kan sættes til at  

 udføre overarbejde efter samme retningslinjer og i samme udstrækning, som er  

 gældende for fagets voksne arbejdere.
 Stk. 3.  

  

 Arbejdstiden for elever under 18 år må normalt ikke  

 overstige den sædvanlige arbejdstid for voksne, der er beskæftiget i samme  

 fag.
 Stk. 4.  

  

 Elever under 18 år må ikke beskæftiges mere end i  

 alt 10 timer pr. dag.
Optikere ved Statens Øjenklinik § 7.  

 Basisløn for optikere Basislønnen udgør følgende grundbeløb årligt (niveau 1.  

 oktober 1997):
Løngruppe 1 Autoriserede  

 optikere 276.000 kr.
Løngruppe 2 Autoriserede  

 kontaktlinseoptikere 288.000 kr.
Fagfotografer i staten § 8. Dækningsområde for fagfotografer Organisationsaftalen  

 gælder for fotografer, der udelukkende eller i den væsentligste del af  

 arbejdstiden  

 er beskæftiget med teknisk fotografisk arbejde, det vil sige for eksempel  

 røntgenfotografarbejde, klinisk fotografarbejde, AV-, ITV- og filmarbejde  

 mv.,  

 men ikke pressefotografarbejde og ej heller arbejde, der henføres til de  

 grafiske eller reprotekniske fag.
§ 9.  

 Basisløn for fagfotografer Basislønnen udgør følgende grundbeløb årligt (niveau 1.  

 oktober 1997):
Løngruppe 1 Ikke-faglærte  

 fotografer 172.000 kr.
Løngruppe 2 Faglærte  

 fotografer 208.500 kr Stk. 2. Oprykning til aflønning som faglært fotograf kan  

 finde sted, når fotografmedhjælperen er fyldt 30 år og har en anciennitet på  

 10  

 år, heraf 1 år på ansættelsesstedet.
Den pågældende fotografmedhjælper må  

 endvidere kunne dokumentere en alsidig oplæring, som kan sidestilles med  

 uddannelsen  

 til fotograf.
§ 10. Løn - elever Elever, som  

 antages til uddannelse inden for fotograffaget på dertil godkendte  

 oplæringssteder, aflønnes med følgende procentdele af basislønnen for  

 faglærte  

 fotografer:
Under 18 år Over 18 år 1. læreår:
 41 pct.
 53 pct.
 2. læreår:
 49 pct.
 60 pct.
 3. læreår:
 53 pct.
 64 pct.
4. og flg. år 57 pct.
 68 pct.
§ 11. Konstitution i højere stilling En fotograf, der  

 efter anmodning gør midlertidig tjeneste i en højere stilling under denne  

 organisationsaftale, er berettiget til betaling i overensstemmelse med de for  

 tjenestemænd gældende regler, jf. cirkulære af 14. maj 2003 om betaling m.v.  

 under midlertidig tjeneste i højere stilling for tjenestemænd i staten og  

 folkekirken, under forudsætning af, at fotografen overtager de  

 arbejdsopgaver,  

 der er forbundet med den højere stilling.
Inspektører ved  

 Sikkerhedsstyrelsen § 12. Uddannelseskrav Ansættelse som  

 inspektør ved Sikkerhedsstyrelsen forudsætter en relevant faglig uddannelse  

 og  

 erfaring samt en yderligere uddannelse/oplæring, der varer op til 3 år  

 afhængig  

 af hidtidig uddannelse/erfaring.
 Stk. 2.  

  

 Inspektøren skal  

 selvstændigt kunne gennemføre kontrolsager, herunder:
 a)  

 	  

 Gennemføre kontrol og  

 tilsyn med elektrisk materiel og elektriske installationer.
 b)  

 	  

 Gennemføre den  

 administrative sagsbehandling.
 c)  

 	  

 Varetage kontakten  

 med de involverede parter.
 d)  

 	  

 Varetage økonomien i  

 forbindelse med kontrol- og tilsynsopgaverne overfor virksomheder,  

 laboratorier  

 m.fl.
Stk. 3.  

  

 Inspektøren skal kunne gennemføre eller deltage i  

 kontrolkampagner og -projekter samt i rapporteringen heraf.
Inspektøren skal  

 desuden kunne deltage i løsning af Sikkerhedsstyrelsens informationsopgaver,  

 herunder holde foredrag mv.
§ 13.  

 Basisløn for inspektører Basislønninger i årlige grundbeløb (niveau 1. oktober  

 1997):
 a)  

 	  

 Ved ansættelsen ydes  

 en basisløn på 215.000 kr.
 b)  

 	  

 Efter gennemgang af  

 det af Sikkerhedsstyrelsen fastsatte uddannelsesforløb og en intern oplæring  

 henføres den ansatte til en basisløn på 235.000 kr.
 c)  

 	  

 Inspektører, som  

 varetager særlige selvstændige og kvalificerede arbejdsopgaver, kan af  

 styrelsen oprykkes til en basisløn på 260.000 kr.
§ 14. Merarbejde Inspektører er  

 omfattet af de for tjenestemænd gældende regler om merarbejde.
§ 15. Ikrafttræden og opsigelse Organisationsaftalen  

 har virkning fra 1. oktober 2006  

 og kan af parterne opsiges skriftligt med 3  

 måneders varsel til en 31. marts dog tidligst 31. marts 2008.
 Stk. 2.  

  

 Den nuværende organisationsaftale af 24. februar  

 2003 og aftale af samme dato om nyt lønsystem for tandteknikere, optikere og  

 fagfotografer forlænges til og med 30. september 2006.
København, den 30. november 2005 Dansk Funktionærforbund Kim Vormsby Finansministeriet P.M.V.
 E.B.
