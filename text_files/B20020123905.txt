Bekendtgørelse om uddannelse inden for  

 digital media I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 870 af 23. oktober 2002, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence inden  

 for et af følgende specialer:
 1)	Multimedie integrator.
 2)	Multimedie animator.
 Stk. 2. Inden for uddannelsens to specialer kan der  

 opnås delkompetence, jf. erhvervsuddannelseslovens § 15, stk. 2, som  

 digital integrator.
 Stk. 3. Speciale, herunder delkompetence, vælges  

 ved indgåelse af uddannelsesaftale.
Uddannelsens mål § 2. Den uddannede inden for digital  

 mediauddannelsen kan udføre alle arbejdsprocesser, der forekommer  

 inden for det område, som det valgte speciale retter sig imod under  

 iagttagelse af gældende miljø- og sikkerhedsbestemmelser samt  

 reglerne om registre og copyright.
Den uddannede kan integrere lyd, video,  

 grafik og tekst i forskellige typer forfatterværktøjer samt  

 strukturere komplekse arbejdsopgaver i en rationel arbejdsproces.
Endelig kan  

 den uddannede selvstændigt og effektivt planlægge og varetage  

 forekommende opgaver inden for brancheområdet.
Stk. 2. Den uddannede med specialet multimedie integrator  

 behersker endvidere avanceret programinstruktion og integration af lyd,  

 video, grafik og tekst i interaktive brugerflader.
Desuden behersker  

 vedkommende opbygning af kommunikationsservere.
Stk. 3. Den uddannede med specialet multimedie  

 animator behersker endvidere avanceret modellering,  

 overfladekonstruktioner og animering i high-end udstyr.
Desuden kan  

 vedkommende transformere andres idéer til sit speciale.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Teknologi og kommunikation, jf. § 14,  

 stk. 2, i lov om erhvervsuddannelser.
 Stk. 2. Det faglige udvalg for uddannelsen er Det faglige  

 Udvalg for Digital Media.
§ 4. Uddannelsen varer 3½ år for specialerne  

 multimedie integrator og multimedie animator.
Uddannelsesforløbet til  

 digital integrator varer 2½ år.
Stk. 2. Uddannelsen omfatter et obligatorisk  

 grundforløb på 40 uger, jf. bekendtgørelsen om  

 grundforløb, og et obligatorisk hovedforløb, der omfatter  

 praktikuddannelse og skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Skoleundervisningen i hovedforløbet varer  

 for specialerne multimedie integrator og multimedie animator 40 uger og for  

 digital integrator 20 uger.
Stk. 4. Skoleundervisningen i hovedforløbet er for  

 specialerne multimedie integrator og multimedie animator opbygget af 3  

 skoleperioder på 10 uger, 1 skoleperiode på 8 uger og 2  

 ugers valgfri specialefag.
Skoleperioderne omfatter grundfag,  

 områdefag, specialefag samt valgfag.
De valgfri specialefag kan  

 eventuelt placeres som særlige skoleperioder.
Stk. 5. Uddannelsesforløbet til digital integrator  

 omfatter 20 ugers skoleundervisning i hovedforløbet og er opbygget af  

 2 skoleperioder på 10 uger.
Skoleperioderne omfatter grundfag,  

 områdefag samt valgfag.
 Stk. 6. Hovedforløbet kan suppleres med valgfri  

 undervisning (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 7. Varigheden og strukturen efter stk. 1-5 fraviges  

 ved voksenuddannelsesforløb, jf. §§ 7 og 8.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i de områdefag og  

 grundfag i grundforløbet, der er særlige for  

 hovedforløbet, jf. §§ 10 og 11.
Adgangsbegrænsning § 6. Der er fastsat adgangsbegrænsning for  

 elever uden uddannelsesaftale i henhold til erhvervsuddannelseslovens § 9,  

 stk. 1.
 Stk. 2. Skolen optager elever uden uddannelsesaftale i de  

 områdefag i grundforløbet, der er særlige for uddannelsen,  

 jf. § 10, i det antal, som undervisningsministeriet, på grundlag af  

 indstilling fra det faglige udvalg og Erhvervsuddannelsesudvalget,  

 fastsætter hvert år inden den 31. oktober for den enkelte skole.  

 Reglerne i bekendtgørelse om elevers og praktikvirksomheders  

 retsforhold m.v. i erhvervsuddannelserne finder i øvrigt  

 anvendelse.
Voksenuddannelsesforløb § 7. For personer, der er fyldt 25 år, og  

 som har relevant erhvervserfaring, kan skolen efter samråd med det  

 faglige udvalg tilrettelægge et særligt uddannelsesforløb,  

 bestående af perioder med henholdsvis skoleundervisning og  

 praktikuddannelse.
Varigheden af skoleundervisningen inklusive eventuelt  

 suppleringskursus, jf. § 8, må ikke overstige 80 uger for specialerne  

 multimedie integrator og multimedie animator og 60 uger for forløbet  

 til digital integrator.
 Stk. 2. Det faglige udvalg kan i særlige  

 tilfælde efter samråd med den eventuelle praktikvirksomhed  

 dispensere fra alderskravet og kravet til erhvervserfaring.
 Stk. 3. Skoleundervisningen omfatter grundfag,  

 områdefag, specialefag og valgfag med de fastsatte mål.
§ 8. Det i § 7 nævnte forløb kan  

 begynde med et supplerende kursus, jf. erhvervsuddannelseslovens § 16,  

 på indtil 20 uger, der har til formål, at eleven på  

 grundlag af forudgående uddannelse og erhvervserfaring opnår  

 kvalifikationer mindst svarende til grundforløbet.
Skolen kan under  

 kurset foretage afklaring af elevens praktiske og teoretiske kvalifikationer  

 med henblik på afgørelse om merit i uddannelsesforløbet i  

 et forløb på indtil 2 uger, jf.  

 hovedbekendtgørelsen.
 Stk. 2. Suppleringskurset og afklaringen kan  

 gennemføres uden uddannelsesaftale.
Fritagelse for dele af uddannelsen § 9. Eleven kan fritages for dele af uddannelsen,  

 jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen) samt på baggrund  

 af relevant uddannelse eller beskæftigelse, jf. anvisningerne i  

 vejledningen til bekendtgørelsen.
Kapitel 3 Skoleundervisningen § 10. Grundforløbet omfatter  

 følgende områdefag, der er særlige for  

 hovedforløbet:
 1)	Brugerfladegrafik
Niveau: Begynder  

 Eleven kan anvende almindeligt udbredte professionelle  

 billedbehandlings-/illustrationsprogrammer, der anvendes i forbindelse med  

 fremstilling af brugerfladegrafik til on-/off-line integration.
2)	Planlægning Niveau: Begynder Eleven kender de vigtigste af planlægningsperiodernes generelle  

 faser (præproduktionen).
3)	Digital video og lyd Niveau: Begynder Eleven kan fremstille grundlæggende video- og lydproduktion.
4)	Applikationsudvikling og integration I Niveau: Begynder Eleven kan anvende almindeligt forekommende  

 forfatterværktøjer og behersker de mest elementære  

 funktioner.
5)	Interaktiv webproduktion I Niveau: Begynder Eleven kan producere websites, baseret på HTML og CSS.
6)	3D-animation I Niveau: Begynder Eleven kan benytte et af de mest anvendte programmer til opbygning af  

 3D-modeller og animation.
7)	Programmering, grundlæggende Niveau: Begynder Eleven kan arbejde med programmeringsmetoder inden for  

 objektorienteret programmering.
 Stk. 2. Undervisningen i de i stk. 1 nævnte fag  

 varer i alt 13 uger.
 § 11. Grundforløbet omfatter  

 følgende grundfag, der er særlige for  

 hovedforløbet:
 1)	Dansk, niveau E.
 2)	Engelsk, niveau D.
 3)	Matematik, niveau F.
 4)	Psykologi, 1 uge.
 5)	Stil, form og farve, 1 uge.
 Stk. 2. Fagene gennemføres efter reglerne om  

 grundfag, jf. bekendtgørelse om grundfag.
 § 12. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Design, niveau E.
 2)	Stil, form og farve, 1,5 uge.
 3)	Virksomhedslære og innovation, niveau F, (for specialerne  

 multimedie integrator og multimedie animator).
 § 13. Undervisningen i hovedforløbet, der  

 er fælles for multimedie integrator, multimedie animator og digital  

 integrator, omfatter følgende områdefag med de angivne  

 overordnede mål:
1)	Grafik
Niveau: Rutine
  

 Eleven kan fremstille mindre skærmbaserede  

 kommunikationsløsninger, hvor der bevidst er taget hensyn til tekstens  

 læsbarhed, typografi, indhold, budskab og målgruppe.
Endvidere  

 kan eleven fremstille, vurdere og optimere forskellige animationsformater til  

 web.
 2)	Billedbehandling 
Niveau: Rutine
  

 Eleven behersker forskellige former for billedmanipulation i et professionelt  

 billedbehandlingsprogram.
 3)	Integration af lyd og video 
Niveau: Rutine
  

 Eleven kan integrere lyd og video i et givent  

 forfatterværktøj.
 4)	Digital video og lyd   enkle produktionsteknikker
Niveau: Rutine
  

 Eleven kan anvende lyd- og lysteknik, udvidet brug af kameraets funktioner  

 samt overveje disses anvendelsesmuligheder ved forskellige opgavetyper.
5)	Tekstanvendelse 
Niveau: Rutine   

 Eleven kan ud fra en vurdering af budskab, målgruppe og tekniske  

 muligheder tilrettelægge, redigere og formgive mindre  

 skærmbaserede kommunikationsopgaver.
Eleven kan anvende  

 læsbarhedsprincipper og typografiske grundregler.
 6)	Applikationsudvikling og integration II 
Niveau: Rutine
  

 Eleven kan anvende basal scripting i et forfatterværktøj.
7)	Interaktiv webproduktion II Niveau: Rutine Eleven kan producere dynamiske websider med kobling til en simpel  

 database.
 8)	Fejlfinding pc og opsætning netværk 

Niveau: Rutine 

  

 Eleven kan fejlfinde en pc og opsætte et mindre LAN netværk.
 9)	3D-animation II 
Niveau: Rutine 
  

 Eleven har forståelse af og kan foretage simpel opbygning af  

 3D-modeller og animation.
Stk. 2. Undervisningen i de i stk. 1 nævnte fag  

 varer i alt 14 uger.
For forløbet til digital integrator er varigheden  

 inklusive svendeprøve.
Hvert fag varer mindst 1 uge.
 § 14. Undervisningen i hovedforløbet, der  

 er fælles for multimedie integrator og multimedie animator, omfatter  

 følgende områdefag med de angivne overordnede  

 mål:
1)	Brugerfladegrafik Niveau: Rutine Eleven kan anvende gængse brugerfladeteknikker, et almindeligt  

 udbredt professionelt billedbehandlingsprogram samt et tilsvarende  

 illustrationsprogram.
2)	Interaktiv webproduktion III Niveau: Rutine Eleven kan producere dynamiske websider med kobling til en  

 relationsdatabase.
 3)	Applikationsudvikling og integration III 
Niveau: Rutine 
  

 Eleven behersker scripting i et forfatterværktøj.
 4)	Digital video og lyd I   produktion og streaming 
Niveau: Avanceret 
  

 Eleven kan foretage avanceret brug af video- og  

 lydproduktionsfaciliteter.
 5)	Storyboarding 
Niveau: Avanceret 
  

 Eleven kan producere storyboard og konceptudvikle til produktioner under  

 hensyntagen til kommunikationsmæssige og tekniske muligheder.
 Stk. 2. Undervisningen i de i stk. 1 nævnte fag  

 varer i alt 5 uger og mindst 1 uge for hvert fag.
 § 15. Til specialet multimedie integrator
er knyttet følgende bundne specialefag med de angivne overordnede  

 mål:
 1)	Opsætning af webserver 
Niveau: Avanceret 
  

 Eleven kan foretage installation, konfiguration og anvendelse af web-servere  

 til brug i lokalt netværk (LAN).
 2)	Applikationsudvikling og integration IV 
Niveau: Avanceret   

 Eleven kan implementere applikationer fra forfatterværktøjer i  

 webproduktioner og skabe sammenhæng med en database og andre  

 dataformer.
 3)	Interaktiv webproduktion IV 
Niveau: Avanceret
  

 Eleven behersker implementering af applikationer samt serverside-scripting og  

 databaser.
 4)	Digital video og lyd II   produktion og streaming 
Niveau: Avanceret 
  

 Eleven kan anvende de gængse medieformater og kompressionsteknikker,  

 der bruges på nettet.
Stk. 2. Undervisningen i de i stk. 1 nævnte fag  

 varer i alt 10 uger.
Hvert fag varer mindst 1  

 uge.
 § 16. Til specialet multimedie animator er knyttet  

 følgende bundne specialefag med de angivne overordnede  

 mål:
 1)	3D-modellering 
Niveau: Avanceret 
  

 Eleven kan arbejde med NURBS og avanceret modellering samt vurdere  

 fremgangsmåden ved kompliceret modellering.
 2)	3D-overflader 
Niveau: Avanceret 
  

 Eleven kan arbejde med avancerede overfladeteknikker.
 3)	3D-animation III 
Niveau: Avanceret 
  

 Eleven kan bruge lyssætning til at skabe stemninger og matche lys i  

 realtime fototage samt opsætte og bruge kamera.
 4) 	3D-karakteranimation 
Niveau: Avanceret 
  

 Eleven behersker animation med bones, kan skelne og vurdere forskellige  

 animationsteknikker og har kendskab til klassiske animationsregler og  

 teknikker.
5)	3D-brugerflader Niveau: Avanceret Eleven kan bearbejde 3D-modeller til spil og web  

 (højpolygonmodel til lavpolygonmodel).
Stk. 2. Undervisningen i de i stk. 1 nævnte fag  

 varer i alt 10 uger.
Hvert fag varer mindst 1 uge.
 § 17. Undervisningen i hovedforløbet inden  

 for specialerne multimedie integrator og multimedie animator omfatter desuden  

 valgfri specialefag, der giver mulighed for at vælge en faglig  

 specialisering, som er tilpasset kvalifikationsbehov og  

 beskæftigelsesmuligheder, og som understøtter væsentlige  

 dele af praktikuddannelsen.
 Stk. 2. Eleven og virksomheden vælger valgfri  

 specialefag efter anvisningerne i vejledningen til bekendtgørelsen,  

 jf. hovedbekendtgørelsen.
 Stk. 3. Skolen kan fastsætte en frist for valg og  

 omvalg af valgfri specialefag, jf. hovedbekendtgørelsen.
 Stk. 4. De valgfri specialefag varer 2 uger.
§ 18. Undervisningen i hovedforløbet  

 omfatter valgfag.
Undervisningen i valgfag, herunder bedømmelse,  

 følger reglerne for valgfag, jf. hovedbekendtgørelsen.
Valgfag  

 varer i alt 4,5 uger for specialerne multimedie integrator og multimedie  

 animator og 2,5 uger for forløbet til digital integrator.
Praktikuddannelsen § 19. Praktikvirksomheden skal gennemføre  

 praktikuddannelsen, sådan at eleven i forhold til det valgte speciale  

 opnår rutine og videreudvikler sine færdigheder både inden  

 for de almene, personlige og de fagligt erhvervsrettede  

 kompetenceområder.
Praktikuddannelsen omfatter følgende  

 arbejdsområder og funktioner, hvoraf eleven på avanceret niveau  

 skal beherske de områder, som ligger inden for praktikvirksomhedens  

 arbejdsområde:
 1) 	Anvendelse af forskellige digitale dataformater og  

 komprimeringsmetoder.
 2) 	Elektronisk informationssøgning og publicering af tekst og  

 grafik.
 3)	Anvendelse og udarbejdelse af 2D- og 3D-animation, video og lyd  

 på diverse digitale distributionssystemer.
 4)	Udvikling af interaktive programmer.
 5)	Brug af pc, herunder installation og konfigurering af de programmer,  

 der knytter sig til branchen.
 6)	Anvendelse af digital lydbehandling, digital videooptagelse og  

 redigering på non-lineært anlæg og anvendelse af digital  

 fortælleteknik og storyboarding.
 7)	Anvendelse af branchens tilhørende dokumentation på  

 dansk og engelsk.
§ 20. Målet med praktikuddannelsen er, at  

 eleven opnår færdigheder i udførelse af virksomhedens  

 arbejdsopgaver på avanceret niveau inden for et af specialerne eller  

 inden for en kombination af disse.
Eleven skal på rutineniveau kunne  

 planlægge eget arbejdsforløb, overføre teori til praksis  

 samt opsøge, læse og forstå fagligt relevant  

 dokumentation.
Desuden skal eleven i det daglige arbejde demonstrere  

 selvstændighed og ansvarlighed i opgaveløsningen.
 Stk. 2. Eleven, der uddanner sig til digital integrator,  

 kan integrere lyd, video, grafik og tekst i forskellige typer  

 forfatterværktøjer samt strukturere komplekse arbejdsopgaver i  

 en rationel arbejdsproces.
 Stk. 3. Eleven, der uddanner sig til multimedie  

 integrator, behersker avanceret programinstruktion og integration af lyd,  

 video, grafik og tekst i interaktive brugerflader.
Stk. 4. Eleven, der uddanner sig til multimedie animator  

 behersker avanceret modellering, overfladekonstruktioner og animering i  

 high-end udstyr.
Desuden skal eleven kunne transformere andres ideer til sit  

 speciale.
 Uddannelsesbog mv.
§ 21. De skolevejledninger, som skolen udsteder  

 efter de enkelte skoleophold, og de praktikerklæringer, som  

 virksomheden udsteder efter de enkelte praktikophold, indgår i elevens  

 uddannelsesbog, jf. hovedbekendtgørelsen og  

 retsbekendtgørelsen.
Indholdet af skolevejledningerne og  

 praktikerklæringerne følger reglerne i  

 retsbekendtgørelsen.
Kapitel 4 Karaktergivning § 22. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser.
Skolens bedømmelse § 23. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger  

 reglerne for de pågældende fag, jf.  

 hovedbekendtgørelsen.
 Stk. 3. Ved afslutningen af et områdefag eller  

 specialefag gives en standpunktskarakter.
 Afsluttende prøver (eksamen) m.v.
§ 24. Den afsluttende eksamen, der samtidig  

 udgør en svendeprøve, finder sted i sidste skoleperiode som en  

 del af undervisningen.
Bekendtgørelse om eksamensordning ved  

 erhvervsskolerne m.v. finder anvendelse.
Eksamen består af de i §§  

 25-27 nævnte prøver.
 Stk. 2. Opgaverne stilles af skolen efter samråd  

 med det faglige udvalg.
Stk. 3. Elevernes løsning af opgaverne  

 bedømmes af en lærer (eksaminator) udpeget af skolen og to  

 censorer (skuemestre) udpeget af det faglige udvalg.
I  

 uddannelsesforløbet til digital integrator bedømmes de i § 25  

 nævnte prøver dog af en lærer, udpeget af skolen og en  

 censor.
Censor skal have den fornødne fagkundskab og udpeges af en af  

 de øvrige skoler, som udbyder uddannelsen.
 § 25. Eksamen inden for forløbet til  

 digital integrator består af:
1)	En bunden opgave, der omfatter et antal opgaver inden for grundfag  

 og områdefag.
Opgaverne skal besvares inden for 24 klokketimer.
De  

 hjælpemidler, der er benyttet i undervisningen, må anvendes.
2)	En projektopgave, der defineres af eleven.
Eleven er ansvarlig for  

 fremskaffelse af billede, lyd og videomateriale.
Projektet indeholder en  

 rapport og en (interaktiv) mediepræsentation.
Projektopgaven varer  

 normalt 2 undervisningsuger.
 3)	En mundtlig fremlæggelse (eksamination) af den enkelte elev af  

 20 minutters varighed, der tager udgangspunkt i projektrapporten.
 § 26. Eksamen inden for specialet multimedie  

 integrator består af:
1)	En bunden opgave, der omfatter et antal opgaver inden for grundfag  

 og områdefag.
Opgaverne skal besvares inden for 24 klokketimer.
De  

 hjælpemidler, der er benyttet i undervisningen, må anvendes.
2)	En projektopgave, der omfatter problemformulering samt en produktion  

 bestående af en website og/eller CD rom, produktionsplan,  

 funktionsbeskrivelse og en projektdagbog.
Projektopgaven varer normalt 4  

 undervisningsuger.
Projektdokumentationen afleveres ved arbejdets afslutning  

 og fremsendes til censorerne.
 3)	En mundtlig fremlæggelse (eksamination) af den enkelte elev af  

 20 minutters varighed, som tager udgangspunkt i projektforløbet og  

 projektopgavens produkt- og projektdokumentation.
 § 27.  Eksamen inden for specialet multimedie  

 animator består af:
1)	En bunden opgave, der omfatter et antal opgaver inden for grundfag  

 og områdefag.
Opgaverne skal besvares inden for 24 klokketimer.
De  

 hjælpemidler, der er benyttet i undervisningen, må anvendes.
2)	En projektopgave, der omfatter problemformulering, en kopi af  

 produktionen, storyboard, produktionsplan, diverse karakterdesign og skitser,  

 en projektdagbog og eventuelt funktionsbeskrivelse.
Projektopgaven varer  

 normalt 4 undervisningsuger.
Projektdokumentationen afleveres ved arbejdets  

 afslutning og fremsendes til censorerne.
 3)	En mundtlig fremlæggelse (eksamination) af den enkelte elev af  

 20 minutters varighed, som tager udgangspunkt i projektforløbet og  

 projektopgavens produkt- og projektdokumentation.
§ 28. Ved bedømmelsen af prøverne i §§ 25-27 giver  

 læreren og de pågældende censorer samlet en karakter for  

 hver enkelt delprøve på grundlag af en votering.
Der  

 lægges vægt på følgende:
 1)	Teknisk-faglige kompetencer inden for de områder, der er  

 omfattet af uddannelsens mål.
 2)	Almene og personlige kompetencer til selvstændigt og effektivt  

 at kunne planlægge og varetage almindeligt forekommende  

 arbejdsopgaver.
 Stk. 2. Eleven har bestået, når karakteren  

 for hver af de opgaver, der indgår i eksamen, er 6 eller derover.
Stk. 3. Den endelige karakter fremkommer som et  

 gennemsnit af det enkelte speciales delkarakterer.
Inden fastsættelse  

 af den endelige eksamenskarakter (svendeprøvekarakter) foretages  

 afrunding til et helt tal efter almindelige regneregler, idet  

 karakterværdierne 6 og 13 dog ikke kan forekomme ved forhøjelse  

 og 00 ikke ved nedrunding.
Stk. 4. De beregninger, der er nævnt i stk. 4,  

 foretages af læreren og de pågældende censorer  

 (skuemestre). Skolen indsender oplysninger om de enkelte karakterer til det  

 faglige udvalg senest 1 uge efter prøvernes aflæggelse.
Det  

 faglige udvalg kan udarbejde et skema til dette formål.
Sygeeksamen og ny eksamen (eller prøve) § 29. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Der aflægges kun ny prøve i  

 henholdsvis den bundne opgave eller projektopgaven med fremlæggelse,  

 når karakteren for opgaven er under 6.
Skolebevis og afsluttende praktikerklæring § 30. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført, og når følgende  

 betingelser er opfyldt:
 1) 	Eleven har opnået mindst karakteren 6 som gennemsnit af alle  

 afsluttende prøvekarakterer eller standpunktskarakterer i grundfag i  

 hovedforløbet.
 2)	Eleven har opnået mindst karakteren 6 i hvert enkelt  

 områdefag og specialefag i hovedforløbet.
 3)	Eksamen efter §§ 24-27 skal være bestået.
 Stk. 2. Hvis betingelserne for udstedelse af skolebevis  

 ikke er opfyldt, udsteder skolen en skolevejledning.
 § 31. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 32. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, og afsluttende praktikerklæring(er) for  

 praktikuddannelsen er udstedt.
Kapitel 5 Ikrafttrædelses- og overgangsbestemmelser § 33. Bekendtgørelsen træder i kraft  

 den 11. januar 2003.
 Stk. 2. Samtidig ophæves bekendtgørelse nr.  

 924 af 13. december 1999 om forsøgsuddannelse inden for digital  

 media.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med  

 det lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
