 Om  

 opholds- og arbejdstilladelse for borgere fra de nye EU-lande, der ansættes  

 af  

 forældre som private børnepassere efter servicelovens § 26.
Udlændingestyrelsen har fra regionerne modtaget  

 meget forskellige meldinger om, hvad der kan anses som sædvanlige løn- og  

 ansættelsesvilkår for private børnepassere efter § 26 i lov om social  

 service.
På baggrund heraf skal Arbejdsmarkedsstyrelsen vejledende oplyse  

 følgende:
Efter servicelovens § 26 kan forældre få  

 tilskud af kommunen til brug for en privat pasningsordning i stedet for at  

 benytte en  

 plads i et kommunalt dagtilbud.
Ofte sker det ved, at forældrene selv  

 ansætter  

 en børnepasser.
Tilskuddet gives efter ansøgning til forældrene som tilskud  

 til  

 løn, evt. kost og logi samt andre udgifter i forbindelse med ansættelsen af  

 børnepasseren.
Området er ikke reguleret af overenskomst, og  

 lønnen aftales mellem forældrene og børnepasseren.
Udlændingestyrelsen kan  

 høre De  

 Regionale Arbejdsmarkedsråd om, hvorvidt de oplyste løn- og ansættelsesvilkår  

 i  

 en ansøgning om opholdstilladelse er sædvanlige, jf. udlændingelovens  

 § 9  

 a, stk. 5, nr. 3.
 Som nævnt i Arbejdsmarkedsstyrelsens vejledning nr.  

 49  

 af 11. maj 2004, skal Arbejdsmarkedsrådet i forbindelse med høringer efter  

 § 9 a, stk. 5, nr. 3, tage stilling til, hvorvidt de oplyste løn-  

 og  

 ansættelsesvilkår er sædvanlige i forhold til ansatte hos arbejdsgiveren, som  

 udfører tilsvarende arbejde, eller  hvis der ikke findes sådanne  

 personer   

 hvorvidt de svarer til, hvad der i den pågældende del af landet er sædvanligt  

 på det pågældende arbejdsområde.
Kommunerne godkender pasningsaftalerne mellem  

 forældrene og børnepasseren.
Den enkelte kommune har derfor information om  

 løn- og  

 ansættelsesvilkårene for samtlige § 26-pasningsordninger i kommunen.
RAR-sekretariaterne vil derfor kunne indhente  

 oplysninger om sædvanlige løn- og ansættelsesvilkår ved at rette henvendelse  

 til den relevante kommune eller til et antal kommuner i regionen.
Hvorvidt  

 der  

 er behov for at sammenligne med flere kommuner, må bero på en konkret  

 vurdering  

 ud fra saglige hensyn.
 Ved vurderingen af lønvilkårene skal den samlede  

 løn indgå, dvs. inkl. værdien af kost, logi m.v., således at det sikres, at  

 den  

 samlede løn svarer til det sædvanlige for § 26-børnepassere.
 Ved sammenligningen med kommunens andre  

 § 26-pasningsaftaler skal man være opmærksom på, at det i nogle tilfælde  

 kan være et familiemedlem   

 fx en bedstemor  der er ansat som børnepasser, hvilket lønnen kan  

 afspejle.  

 Ligeledes skal man være opmærksom på, at nogle af kommunens øvrige  

 § 26-pasningsaftaler  

 kan angå et kortere ugentligt pasningsbehov med en løn, der er tilpasset  

 herefter.
Man bør ligeledes være opmærksom på, om særlige  

 forhold gør sig gældende ved den konkrete ansøgning om opholdstilladelse.  

 Eksempelvis  

 hvis der er tale om pasning af et handicappet barn eller et barn, der af  

 andre  

 årsager har særlige behov, som betyder, at ansøgeren har særlige  

 kvalifikationer  

 til pasningen.
I sådanne tilfælde kan der evt. være grundlag for at  

 sammenligne  

 med lønsatser for kommunale dagplejere.
 Det skal i så fald fremgå af udtalelsen til  

 Udlændingestyrelsen, hvilke særlige forhold der er lagt vægt på.
