 Ved noteveksling i Kampala den 29. marts 1996 er der indgået en  

 overenskomst mellem Danmark og Uganda, ifølge hvilken den danske regering i  

 finansårene 1996-2000 yder Uganda økonomisk bistand til et beløb af 73  

 millioner kroner.
Ifølge overenskomsten ønskes en forbedring af den generelle  

 sundhedstilstand hos den ugandiske befolkning i landdistrikterne.
Projektets  

 umiddelbare formål er at sikre en bæredygtig forsyning af basismedicin, som  

 er sikker, effektiv, af god kvalitet og til lavest mulige pris.
 Overenskomsten trådte i kraft den 1. april 1996.
