 Vedlagt fremsendes et antal eksemplarer af indenrigsministeriets  

 bekendtgørelse nr. 53 af 13. februar 1986 om ændring af bekendtgørelse om  

 euforiserende stoffer.
Med ændringsbekendtgørelsen inddrages opiumsvalmuen (Papaver Somniferum L)  

 under bestemmelserne for stoffer opført på liste A i bilag 1 til  

 bekendtgørelsen.
Efter ændringsbekendtgørelsens § 1, pkt. 3, kan den  

 pågældende plante dog fortsat dyrkes erhvervsmæssigt med henblik på  

 frøproduktion uden tilladelse fra sundhedsstyrelsen.
I den forbindelse skal  

 det fremhæves, at anden dyrkning af planten - herunder også erhvervsmæssig  

 dyrkning f.eks. med henblik på anvendelse til dekoration eller lignende - vil  

 kræve tilladelse fra sundhedsstyrelsen.
 Politimesterforeningen og rigspolitichefen har i forbindelse med  

 justitsministeriets høring over et udkast til ændringsbekendtgørelsen  

 foreslået, at man for at lette politiets kontrol- og  

 efterforskningsmuligheder indfører en ordning med indberetning til politiet  

 fra de landmænd, som agter at dyrke opiumsvalmuer med henblik på  

 erhvervsmæssig frøproduktion.
For at imødekomme dette ønske har landbrugsministeriet gennem skrivelser  

 til de berørte landbrugsorganisationer henstillet til de pågældende landmænd,  

 at der gives meddelelse herom til den lokale politimester, når en produktion  

 af valmuefrø indledes.
Der vedlægges til orientering kopi af  

 landbrugsministeriets skrivelse til De Danske Landboforeninger.
 I den anledning skal justitsministeriet herved i forbindelse med den  

 politimæssige kontrol på dette område anmode politimestrene om at registrere  

 eventuelle indberetninger og om løbende at videresende disse til  

 rigspolitichefen, narkotikainformation.
 P.M.V.
 E.B.
C.C.
Duus.
 Til politiet og anklagemyndigheden.
