Offererstatningslovens § 10  manglende medvirken til politiets opklaring af sagen, nævnets j.nr. 16-520-09927 Ansøger søgte om erstatning efter et masseslagsmål, hvor ansøger havde fået forsvarsskader på hænderne efter flere knivstik.
 Nævnet meddelte ansøger afslag efter offererstatningsloven § 10, da nævnet ikke fandt, at ansøger i tilstrækkeligt omfang efter evne havde medvirket til politiets opklaring af sagen.
Nævnet lagde ved afgørelsen vægt på, at ansøger ikke havde ønsket at udtale sig til politiet vedrørende sin egen tilskadekomst.
Nævnet bemærkede, at det var opmærksomt på, at ansøger selv havde været blandt de sigtede i sagen frem til en vis dato, men at nævnet ikke fandt, at dette i sig selv kunne føre til, at ansøger efter offererstatningsloven var fritaget for efter evne at medvirke til opklaringen af den del af sagen, der vedrørte hans egen tilskadekomst.
