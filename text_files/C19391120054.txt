Ra.
Journ. 332/39.
 På dertil given foranledning skal jeg til videre bekendtgørelse for  

 politimestrene (Pd. i Kbhvn.) henlede d'hrr.s opmærksomhed på, at det  

 strafansvar, der i henhold til bestemmelsen i § 2, stk. 2, jfr. § 19 i lov  

 nr. 147 af 13. april 1939 om pressens brug er pålagt den, der urigtig er  

 angivet som redaktør af et periodisk skrift, er indskrænket til alene at  

 omfatte den urigtige angivelse, medens lovens bestemmelser i øvrigt medfører,  

 at den urigtige angivne redaktør (»Stråmanden«) ikke tillige kan  

 gøres medansvarlig for skriftets indhold.
 Såfremt der på periodiske skrifter er anført flere personer som  

 redaktører, vil endvidere spørgsmålet om den enkeltes ansvar for skriftets  

 indhold være afhængig af, hvorvidt han deltager i de afgørelser, der træffes  

 med hensyn hertil, jfr. lovens § 16, stk. 1, sammenholdt med § 6, stk. 3, og  

 et sådant forhold vil ikke kunne straffes efter bestemmelsen i lovens § 2,  

 stk. 2.
