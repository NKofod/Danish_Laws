Lov om ændring af lov om varmeforsyning (Overførsel af CO2-kvoter til statsstøttede CO2-fangstenheder og undtagelse af opvarmet vand fra geotermiske anlæg fra prisregulering) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om varmeforsyning, jf. lovbekendtgørelse nr. 2068 af 16. november 2021, som ændret ved § 1 i lov nr. 2606 af 28. december 2021, § 1 i lov nr. 573 af 10. maj 2022 og § 25 i lov nr. 1387 af 5. oktober 2022, foretages følgende ændringer:
 1. I § 20, stk. 1, 1. pkt., ændres »jf. dog stk. 7-18 og §§ 20 b og 20 c« til: »jf. dog stk. 7-19 og §§ 20 b, 20 c og 20 e«.
 2. I § 20, stk. 9, indsættes efter 1. pkt. som nyt punktum:
»Værdien af overskydende CO2-kvoter, som er opstået ved statsligt støttet CO2-fangst, -transport, -lagring og -udnyttelse, skal dog overføres til CO2-fangstenheden, som skal lade værdien indgå i beregningen af støttebeløbet.« 3. I § 20, stk. 11, 1. pkt., ændres », herunder regler for administration af ordningen.« til: »og regler om administration af ordningerne.« 4. I § 20, stk. 11, 2. pkt., ændres »kvoter og om fordeling af CO2-kvoter mellem flere varmeaftagere.« til: »kvoter, om fordeling af CO2-kvoter mellem flere varmeaftagere og om fremgangsmåde vedrørende overførsel af CO2-kvoter fra varmeproduktionsenheder til CO2-fangstenheder, jf. stk. 9, 2. pkt.« 5. I § 20 indsættes efter stk. 17 som nyt stykke:
»Stk. 18. Stk. 1 finder ikke anvendelse for kollektive varmeforsyningsanlægs indregning af udgifter til opvarmet vand, der er undtaget efter § 20 e.« Stk. 18 bliver herefter stk. 19.
6. I § 20 b, stk. 1, 2. pkt., ændres »§ 20, stk. 18.« til: »§ 20, stk. 19.« 7. Efter § 20 d indsættes:
»§ 20 e.
Forsyningstilsynet undtager efter ansøgning, jf. stk. 2, levering af opvarmet vand fra et geotermisk anlæg til et kollektivt varmeforsyningsanlæg fra § 20, stk. 1, når følgende betingelser er opfyldt:
 1) Det geotermiske anlæg og det kollektive varmeforsyningsanlæg er uafhængige og med modsatrettede interesser.
2) Der er indgået aftale mellem det geotermiske anlæg og det kollektive varmeforsyningsanlæg, der indeholder vilkår a) om et loft over de omkostninger, som det kollektive varmeforsyningsanlæg skal afholde, b) om etablering og effektiv drift af det geotermiske anlæg, herunder at det kollektive varmeforsyningsanlæg modtager en på forhånd aftalt andel i eventuelle effektiviseringsgevinster, c) om, at det kollektive varmeforsyningsanlæg ikke pålægges omkostninger i forhold til det geotermiske anlæg, før det geotermiske anlæg leverer opvarmet vand, og d) om, at det kollektive varmeforsyningsanlæg ikke pålægges omkostninger til en varmekapacitet, hvis ikke det geotermiske anlæg stiller denne kapacitet til rådighed for det kollektive varmeforsyningsanlæg i de perioder, der er fastsat i aftalen.
 3) Der er ikke påbegyndt levering af opvarmet vand fra det geotermiske anlæg før efter den 10. marts 2023.
 4) Projektet for levering af opvarmet vand fra det geotermiske anlæg er det selskabsøkonomisk mest fordelagtige på tidspunktet for indgåelse af aftalen, jf. stk. 2.
 5) Projektet for etablering af det geotermiske anlæg er på ansøgningstidspunktet godkendt af kommunalbestyrelsen som det samfundsøkonomisk mest fordelagtige projekt efter kapitel 2 og regler udstedt i medfør heraf.
Stk. 2. Det kollektive varmeforsyningsanlæg, som det opvarmede vand leveres til, kan ansøge om undtagelse efter stk. 1. Ansøgningen indsendes til Forsyningstilsynet sammen med dokumentation for og en beskrivelse af, hvordan betingelserne i stk. 1 er opfyldt.
Beskrivelsen skal være underskrevet af begge aftaleparter.
Der indsendes endvidere en erklæring på tro og love fra begge aftaleparter om, at betingelserne i stk. 1 er opfyldt.
Stk. 3. Sker der ændringer i uafhængigheden, jf. stk. 1, nr. 1, eller foretager aftaleparterne ændringer i aftalen, der vedrører betingelserne i stk. 1, nr. 2, indsender det kollektive varmeforsyningsanlæg, som det opvarmede vand leveres til, en ny ansøgning til Forsyningstilsynet.
Den nye ansøgning skal indsendes, inden ændringerne træder i kraft.
Forsyningstilsynet vurderer, om undtagelsen fra § 20, stk. 1, jf. stk. 1, kan opretholdes efter ændringerne.
Stk. 4. Klima-, energi- og forsyningsministeren kan fastsætte nærmere regler om ansøgningsordningen, herunder om dokumentation, beskrivelse og erklæring på tro og love.« 8. I § 21, stk. 1, 2. pkt., ændres »§ 20, stk. 18,« til: »§ 20, stk. 19,«.
9. I § 21, stk. 4, ændres »jf. dog stk. 6.« til: »jf. dog stk. 6 og 7.«, og »§ 20, stk. 18.« ændres til: »§ 20, stk. 19.« 10. I § 21, stk. 5, ændres »jf. dog stk. 6.« til: »jf. dog stk. 6 og 7.« 11. I § 21 indsættes efter stk. 6 som nyt stykke:
»Stk. 7. Forsyningstilsynets beføjelser efter stk. 4 og 5 finder ikke anvendelse på virksomheder for opvarmet vand, der er undtaget efter § 20 e.« Stk. 7 bliver herefter stk. 8.
 12. I § 21, stk. 7, der bliver stk. 8, ændres »stk. 1-6« til: »stk. 1-7«.
 13. Efter § 21 indsættes:
»§ 21 a.
Det geotermiske anlæg skal anmelde omkostninger ved levering af opvarmet vand, der er undtaget efter § 20 e, til Forsyningstilsynet.
Anmeldelse skal foretages fra tidspunktet for idriftsættelse af det geotermiske anlæg.
Stk. 2. Det kollektive varmeforsyningsanlæg, som det opvarmede vand leveres til, skal anmelde udgifter til køb og nyttiggørelse af opvarmet vand, der er er undtaget efter § 20 e, til Forsyningstilsynet.
Anmeldelse skal foretages årligt fra tidspunktet for idriftsættelse af det geotermiske anlæg.
 Stk. 3. Forsyningstilsynet kan give pålæg om anmeldelse.
Stk. 4. Forsyningstilsynet kan fastsætte regler om frister for og formkrav til anmeldelse og om, at anmeldelse skal foretages elektronisk.« 14. I § 23 b, stk. 2, indsættes som 2.-4. pkt.:
»Forsyningstilsynet udarbejder en analyse af omkostninger og udgifter til opvarmet vand, der er undtaget efter § 20 e.
Forsyningstilsynet udarbejder analysen på baggrund af de oplysninger, som det geotermiske anlæg og det kollektive varmeforsyningsanlæg anmelder i medfør af § 21 a.
Forsyningstilsynets analyse skal foreligge inden 5 år efter idriftsættelse af det geotermiske anlæg.« 15. I § 33, stk. 1, indsættes efter »§ 21, stk. 1, 4 eller 5,«: »§ 21 a, stk. 3,«.
§ 2 Loven træder i kraft den 10. marts 2023.
