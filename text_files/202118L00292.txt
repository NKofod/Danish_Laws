Ændringsforslag stillet den 1. december 2021 Ændringsforslag til 3. behandling af Forslag til lov om ændring af lov om lægemidler, lov om apoteksvirksomhed og sundhedsloven (Tilpasninger af national ret som følge af forordning om lægemidler til dyr m.v.) [af sundhedsministeren (Magnus Heunicke)]:
Til § 4 Af sundhedsministeren:
 1) I stk. 2 ændres »og § 92 c, stk. 3,« til: »§ 92 c, stk. 3, og § 99«.
[Lovteknisk præcisering] Bemærkninger Til nr. 1 Det følger af lovforslagets § 4, stk. 2, at regler fastsat i medfør af § 67, stk. 4, § 92 a, § 92 b, stk. 3 og 4, § 92 c, stk. 3, og § 99 i lov om lægemidler forbliver i kraft, indtil de ophæves eller afløses af forskrifter udstedt i medfør af § 67, stk. 4, § 92 a, § 92 b, stk. 3 og 4, § 92 c, stk. 3, som de ændres af det fremsatte lovforslags § 1, nr. 39, som bliver nr. 41.
 Det foreslås, at stykket ændres, så § 99 medtages i sidste opregning af bestemmelser.
 Forslaget skal ses, i lyset af at § 99 ved en lovteknisk fejl ikke er blevet medtaget i bestemmelsens anden opregning i det fremsatte forslag.
