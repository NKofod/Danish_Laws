Bekendtgørelse om ændring af bekendtgørelse om recepter og dosisdispensering af lægemidler § 1 I bekendtgørelse nr. 109 af 24. januar 2022 om recepter og dosisdispensering af lægemidler foretages følgende ændringer:
 1. I § 1 indsættes som stk. 6:
»Stk. 6. Ved medicinrekvisitioner forstås endvidere bestillinger (rekvisitioner) på apotek af næsespray med naloxon til brug for udlevering til behandling af overdosering med opioider, hvor bestillingen sker fra en læge eller en sygeplejerske.« 2. I § 92, stk. 2, ændres »§ 1, stk. 5, nr. 1, 2, 3 og 5« til: »§ 1, stk. 5, nr. 1, 2, 3, 5 og stk. 6«.
 3. I § 93, stk. 1, ændres »§ 1, stk. 5, nr. 1, 2, 3, 5 og 6« til: »§ 1, stk. 5, nr. 1, 2, 3, 5, 6 og stk. 6«.
§ 2 Bekendtgørelsen træder i kraft den 1. maj 2022.
