AF-kontorerne Under forudsætning af, at ratifikationsprocedurerne går i orden, indtræder  

 Spanien og Portugal i De Europæiske Fællesskaber fra den 1. januar 1986. I  

 den anledning skal man til orientering meddele, at justitsministeriets  

 bekendtgørelse nr. 20 af 18/1 1984 om ophold i Danmark for udlændinge, der er  

 omfattet af De Europæiske Fællesskabers regler under forudsætning af de  

 traktatmæssige forskrifter, vil blive ændret i overensstemmelse med  

 overgangsregler gældende for nævnte lande.
 Såsnart justitsministeriets bestemmelser vedrørende overgangsordninger  

 foreligger, vil direktoratet udsende retningslinier herfor.
I forbindelse med Spaniens og Portugals medlemskab af EF er der truffet  

 aftale om en overgangsperiode, for så vidt angår arbejdskraftens frie  

 bevægelighed.
Denne overgangsperiode løber til udgangen af 1992.
 Samtidig skal man henlede kontorernes opmærksomhed på, at Grækenland den  

 1/1 1988 opnår fuldt medlemskab i forbindelse med ovennævnte bestemmelser.
 P.D.V.
 E.B.
