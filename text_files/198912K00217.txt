Nr LSF 217 Forslag til Lov om ændring af lov om dyreforsøg Fremsat af justitsministeren (Engell) den 26. april 1990 Vedtaget ved tredjebehandling den 30. maj 1990 Lov nr. 405 af 13/06/1990 I lov nr. 382 af 10. juni 1987 om dyreforsøg, som ændret ved lov nr.
374 af 7. juni 1989, ændres i § 20, stk. 3, »folketingsåret  

 1989-90« til: »folketingsåret 1990-91«.
Oprindeligt fremsat forslag I lov nr. 382 af 10. juni 1987 om dyreforsøg, som ændret ved lov nr.
374 af 7. juni 1989, ændres i § 20, stk. 3, »folketingsåret  

 1989-90« til: »folketingsåret 1990-91«.
Bemærkninger til lovforslaget I § 20, stk. 3, i lov om dyreforsøg var det oprindelig bestemt, at  

 justitsministeren skulle fremsætte forslag til ændring af loven senest i  

 folketingsåret 1988-89.
 Ved lov nr. 374 af 7. juni 1989 blev tidspunktet for revisionen af  

 dyreforsøgsloven udskudt til folketingsåret 1989-90. Der henvises herom til  

 Folketingstidende 1988-89, Folketingets forhandlinger sp. 5421, 6187, 10966,  

 11408, tillæg A 4493, tillæg B 2259 og tillæg C 1205.
Som der nærmere er redegjort for i bemærkningerne til forslaget til  

 ovennævnte ændringslov, skal spørgsmålet om revision af dyreforsøgsloven  

 vurderes dels i lyset af de indvundne erfaringer med hensyn til lovens virke  

 siden dens ikrafttræden den 1. oktober 1987, dels i tilknytning til  

 gennemførelsen af en ny dyreværnslov.
I forbindelse med høringen over  

 Dyreværnsudvalgets betænkning om dyreværn (betænkning nr. 1154/1988) med  

 udkast til en ny dyreværnslov er der fremkommet en række bemærkninger til  

 Dyreværnsudvalgets lovforslag.
 Justitsministeriet overvejer for tiden den nærmere udformning af et  

 forslag til en ny dyreværnslov i relation til de indkomne bemærkninger og  

 forventer at kunne fremsætte forslag til en ny dyreværnslov i Folketinget i  

 begyndelsen af folketingsåret 1990-91.
 På baggrund af den nære sammenhæng med det kommende forslag til en ny  

 dyreværnslov har Justitsministeriet fundet det mest hensigtsmæssigt også i  

 betragtning af den korte tid, hvori dyreforsøgsloven har været i kraft, at  

 foreslå tidspunktet for dyreforsøgslovens revision udskudt, således at  

 forslag til revision af loven fremsættes for Folketinget i folketingsåret  

 1990-91.
