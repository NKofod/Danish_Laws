(Til amtskommunerne og forsorgshjem  

 m.v.) I.
 Generelle bestemmelser.
 Organisation.
§ 1 Institutionerne drives i henhold til §§ 105-111 i lov om social bistand  

 (lov nr. 333 af 19. juni 1974) af en eller flere amtskommuner eller som  

 selvejende institutioner med hvilke amtsrådet har indgået overenskomst, i  

 Københavns og Frederiksberg kommuner henholdsvis magistraten og  

 kommunalbestyrelsen.
 Personkredsen.
§ 2 Institutionerne modtager personer der er hjemløse eller ikke kan tilvænne  

 sig det almindelige samfundsliv, og som ikke gennem den sociale lovgivning  

 kan hjælpes på anden forsvarlig måde.
 Stk. 2.  Optagelse sker ved henvisning fra offentlige  

 myndigheder eller ved personlig henvendelse.
§ 3 Institutionens leder afgør, om optagelse kan finde sted.
Er der tvivl om  

 optagelsens hensigtsmæssighed, skal der indhentes en udtalelse fra  

 amtskommunens socialcenter.
Den afgørelse, der af institutionens ledelse  

 træffes om optagelse, kan indbringes for amtsankenævnet, hvis afgørelse er  

 endelig.
 Ledelse.
§ 4 Institutionslederen har under ansvar over for amtsrådets social- og  

 sundhedsudvalg, i København og på Frederiksberg henholdsvis magistraten og  

 socialudvalget, på selvejende institutioner tillige over for bestyrelsen, den  

 daglige ledelse af institutionen.
 Administrative forskrifter.
§ 5 Optagelse i og udskrivning fra en institution skal straks anmeldes til  

 socialstyrelsen - Konsulentholdet, Grønnegade 71, postbox 66, 8000 Århus C.
§ 6 Ved en persons optagelse i institutionen skal der tilvejebringes  

 oplysninger, der belyser den pågældendes sociale situation og baggrunden for  

 optagelsen.
 Stk. 2.  I forbindelse med optagelsen skal pågældende  

 orienteres om rettigheder og pligter under opholdet.
 Stk. 3.  Ved hver optagelse, der ikke må anses for  

 ganske kortvarig, iværksættes der et samarbejde med det sociale udvalg i  

 pågældendes opholdskommune med henblik på behovet for andre  

 støtteforanstaltninger over for pågældende og hans familie.
§ 7 Det påhviler institutionerne at etablere kvalificeret social bistand for  

 sine beboere eventuelt i samarbejde med amtssocialcentret eller den lokale  

 socialforvaltning.
§ 8 For hver person, der har ophold i institutionen, skal der forefindes en  

 journal, der skal indeholde:
1. Optagelses- og udskrivningsdata 2. Sociale oplysninger 3. Behandlingsjournal, der beskriver pågældendes  

 adfærd, erhvervsevne og -muligheder, igangsatte  

 resocialiseringsforanstaltninger og andre oplysninger, der kan være af værdi  

 for en målrettet behandling f.eks. bistandsplaner.
 Stk. 2.  En person, der er optaget i institutionen, har  

 ret til at blive gjort bekendt med indholdet af sin behandlingsjournal.
§ 9 Det påhviler institutionen mindst hver tredie måned at tage den enkelte  

 persons forhold op til vurdering herunder, om den behandling, der er  

 iværksat, er hensigtsmæssig, og om fortsat ophold er rimeligt, eller om andre  

 foranstaltninger bør iværksættes.
Amtssocialcentrene vil kunne medvirke ved  

 sådanne vurderinger.
 Klageadgang.
§ 10 Klager over afgørelser om optagelse kan indbringes for amtsankenævnet.
 Stk. 2.  Klager vedrørende betaling for opholdet kan  

 indbringes for vedkommende amtsankenævn.
Stk. 3.  Klager over behandlingen på institutionen, kan  

 rettes til institutionslederen eller, hvis klagen angår denne, til amtsrådets  

 social- og sundhedsudvalg.
Udvalgets afgørelse kan indbringes for  

 socialstyrelsen med rekurs til socialministeren.
 Stk. 4.  Amtsankenævnets afgørelse i de i stk. 1 og 2  

 nævnte sager er endelig.
II Andre generelle bestemmelser.
§ 11 Medarbejdere ved institutionerne er undergivet bestemmelserne om  

 tavshedspligt.
Det forudsættes dog, at personalet videregiver oplysninger,  

 der er af betydning for behandlingen, til ledelsen af institutionen.
§ 12 Institutionen kan efter anmodning påtage sig administration, herunder  

 opsparing af arbejdsvederlag eller anden indtjening for personer, der har  

 eller har haft ophold på institutionen.
I sådanne tilfælde er den enkelte  

 berettiget til at blive gjort bekendt med sine økonomiske forhold.
§ 13 Beboerne i institutionen er berettiget til at organisere sig og vælge  

 deres repræsentanter.
De valgte repræsentanter kan være kontaktleddet mellem  

 beboerne og ledelsen.
§ 14 En beboer kan gøres erstatningspligtig for, hvad pågældende forsætligt  

 eller ved mangel på almindelig agtpågivenhed måtte påføre institutionen af  

 skader på bygninger, inventar, arbejdsredskaber, materialer, beklædning mv.  

 Erstatning vil i givet fald kunne tilbageholdes i arbejdsvederlag eller beløb  

 til personlige fornødenheder.
§ 15 Beboere, der trods gentagne påmindelser fortsat tilsidesætter  

 henstillinger og bestemmelser for opholdet, kan henvises til andre  

 institutioner eller om nødvendigt bortvises.
§ 16 En institution kan forbyde indbringelse af øl, vin og spiritus.
III Overflytning til en anden institution.
§ 17 Enhver, der har ophold på forsorgshjem eller tilsvarende institution, kan  

 begære sig optaget på en anden institution.
Anmodningen imødekommes, når det  

 efter de implicerede institutionsleders skøn anses for rimeligt.
 Stk. 2.  Hvis overflytning til anden institution skyldes  

 pladsmangel eller er behandlingsmæssigt begrundet, kan udgifterne i  

 forbindelse med overflytningen afholdes af den institution, hvor pågældende  

 er eller søger optagelse.
IV Særlige bestemmelser for forsorgs- og optagelseshjem.
Formål § 18 Institutionerne skal gennem forebyggelse, behandling, revalidering og  

 omsorgsforanstaltninger tilstræbe, at klienterne i videst muligt omfang kan  

 vende tilbage til erhvervsmæssig beskæftigelse eller, såfremt dette ikke er  

 muligt, til andre hjælpeformer uden institutionen.
 Stk. 2.  Institutionerne skal etablere et samarbejde med  

 amtssocialcentrene, med de sociale forvaltninger i klienternes  

 opholdskommuner og med øvrige sociale og arbejdsmarkedsmæssige myndigheder.
 Arbejde, løn, ydelser mv.
§ 19 På forsorgs- og optagelseshjem skal der så vidt muligt kunne tilbydes alle  

 beboere beskæftigelse.
Beskæftigelsen bør have karakter af oplæring eller  

 optræning og afpasses efter den enkeltes evner og muligheder.
Stk. 2.  Arbejdet aflønnes som akkordarbejde eller  

 timelønsarbejde.
Akkordsatserne fastsættes af institutionens ledelse.
 Stk. 3.  Aflønningen udgør mindst et beløb svarende til  

 det dobbelte af beløb til personlige fornødenheder for pensionister på 60 år  

 og derover, jfr. lov om social bistand § 84, omregnet efter en normal  

 arbejdsuge på 40 timer.
 Stk. 4.  Vederlag for arbejde udført som  

 beskæftigelsesforanstaltning beregnes fortrinsvis som akkordarbejde.
§ 20 Til personer, der er uden indtægt, og som ikke kan anvises arbejde under  

 opholdet, udbetales et beløb til personlige fornødenheder af samme størrelse  

 som til pensionister m.fl., jfr. § 23 og lov om social bistand § 84.
§ 21 En beboers tilskadekomst under arbejde på institutioner anmeldes til  

 sikringsstyrelsen (adresse:Æbeløgade 1, 2100 København Ø), idet der ved  

 kongelig anordning nr. 24 af 1. juli 1934 angående ulykkesforsikring for  

 bl.a. personer anbragt på forsorgshjem m.v. er truffet den ordning at  

 tilskadekomne er berettiget til erstatning efter ulykkesforsikringslovens  

 bestemmelser og i visse tilfælde til andre ydelser.
 Stk. 2.  Personer, der under arbejde i institutionen,  

 bliver uarbejdsdygtige som følge af en arbejdsulykke, bevarer samme indtægt  

 som forud for uarbejdsdygtigheden.
§ 22 Arbejdsvederlag og beløb til personlige fornødenheder udbetales i reglen  

 een gang ugentlig eller ved forud anmeldt udskrivning, men kan, når  

 forholdene taler derfor, for eksempel i tilfælde, hvor kontant udbetaling har  

 vist sit at være til skade for pågældende, udbetales for et kortere tidsrum.  

 Der kan undtagelsesvis udleveres i naturalier i stedet for kontante vederlag.
 Betaling for ophold.
§ 23 Personer, der modtager folke-, invalide- eller enkepension betaler for  

 opholdet med den del af indkomsten, der overstiger beløb til personlige  

 fornødenheder, jfr. §§ 84 og 110 i lov om social bistand.
Betalingen beregnes  

 fra udgangen af indlæggelsesmåneden.
 Stk. 2.  For personer med indtægter udover pension  

 benyttes 60% af indtægten som yderligere betaling.
 Stk. 3.  Personer, der ikke modtager pension, og som har  

 lønarbejde eller anden indkomst herunder løbende invaliditets- eller  

 ulykkeserstatning eller som modtager dagpenge fra sygesikring, ulykkes- eller  

 arbejdsløshedsforsikring betaler for opholdet efter de retningslinier, der er  

 angivet i stk. 1, således at pågældende bevarer samme beløb til personlige  

 fornødenheder som en pensionist.
 Stk. 4.  Ved opgørelsen af indtægten bortses fra  

 indtægter ved pågældendes personlige arbejde i eller udenfor institutionen  

 når disse ikke overstiger det dobbelte af beløbet til personlige  

 fornødenheder angivet i bistandslovens § 84.
 Stk. 5.  Betaling for opholdet må aldrig overstige de  

 faktiske udgifter pr. plads.
Lægetilsyn § 24 Til forsorgs- og optagelseshjem skal der være knyttet et fast lægetilsyn  

 med faste besøgsdage i forhold til hjemmets størrelse.
Stk. 2.  Lægen skal snarest muligt foretage rutinemæssig  

 undersøgelse af enhver, der optages i hjemmet og iværksætte evt. nødvendig  

 behandling.
For hver enkelt beboer føres en særlig lægejournal.
Lægen kan  

 etablere fornøden specialbehandling og deltage i konferencer og  

 behandlingsmøder.
 Stk. 3.  Til varetagelse af ordineret sygdomsbehandling  

 skal der være ansat nødvendig sygeplejerskeassistance.
 Stk. 4.  Medicin må kun indtages efter lægeordination og  

 kan kræves deponeret under opholdet.
 Udskrivning.
§ 25 En person, der har ophold i en institution, kan til enhver tid begære sig  

 udskrevet.
 Stk. 2.  Udebliver en person, betragtes pågældende som  

 udskrevet.
 Stk. 3.  Hvis hensigten med institutionsopholdet anses  

 for opnået, kan ledelsen bestemme, at en beboer skal udskrives eller  

 overføres til anden institutionstype.
V Særlige bestemmelser for kollegier og beskyttede pensionater § 26 Institutionernes formål er at tilbyde ophold i et beskyttet miljø til  

 personer, der i en overgangsperiode har brug for støtte for at fungere  

 socialt.
 § 27.  For opholdet betales den af amtsrådet fastsatte  

 takst.
§ 28 På institutionerne kan eventuelt iværksættes  

 beskæftigelsesforanstaltninger.
Vederlaget herfor beregnes fortrinsvis som  

 akkordarbejde.
VI Særlige bestemmelser for herberger, hjælpecentre og beskyttede boliger for  

 hjemløse.
§ 29 Institutionernes formål er at tilbyde midlertidigt ophold til den i § 2  

 nævnte personkreds og bistå ved en tilbagevenden til en tilværelse uden for  

 institution.
§ 30 For opholdet betales den af amtsrådet hver 1. april og 1. oktober  

 fastsatte takst, der vil blive beregnet som en dagtakst svarende til den  

 almindelige pris for et møbleret værelse i det område, hvor institutionen  

 ligger.
§ 31 Betalingen erlægges fra 1. dag, idet der dog i særlige tilfælde kan  

 dispenseres fra betalingen for en kortere tid.
§ 32 På institutionerne kan iværksættes beskæftigelsesforanstaltninger.  

 Vederlag herfor beregnes fortrinsvis som akkordarbejde.
VII Ikrafttræden m.v.
§ 33 Dette reglement træder ikraft straks.
Reglementet er gældende for alle  

 institutioner, omfattet af §§ 105-111 i lov om social bistand.
Samtidig  

 ophæves Reglement for Danmarks forsorgshjem af 1971 og de for de enkelte  

 institutioner særligt gældende reglementer.
