 I medfør af § 3 stk. 1 i lov nr. 1198 af 27. december 1996 om ændring af  

 lov om en aktiv arbejdsmarkedspolitik, fastsættes:
Statsinstitutioner og amtskommuner § 1.  Tilskuddet til jobtræning i statsinstitutioner  

 og i amtskommuner ydes for aftaler om ansættelse i jobtræning indgået før 1.  

 januar 1997 som den fulde lønudgift, der er forbundet med ansættelse af de  

 pågældende ledige.
Kommuner § 2.  For ledige, hvor der inden 1. januar 1997 er  

 indgået aftale om ansættelse i jobtræning uden for kvoten i en kommune, og  

 som fortsat er ansat i jobtræning i den pågældende kommune i 1997, ydes  

 tilskuddet til kommunen som den fulde lønudgift, der er forbundet med  

 ansættelse af de pågældende ledige.
Beregning og udbetaling af tilskud § 3.  I den fulde lønudgift indregnes  

 arbejdsmarkedsbidrag, ATP, AER, eventuelt bidrag til arbejdsmarkedspension,  

 feriepenge samt dagpengegodtgørelse for 1. og 2. ledighedsdag m.v.
 Stk. 2.  Arbejdsformidlingen udbetaler tilskuddet til  

 jobtræning til (amts)kommunerne og statsinstitutionerne månedsvis bagud på  

 baggrund af disses anmodning.
Ikrafttræden § 4.  Bekendtgørelsen træder i kraft den 26. februar  

 1997 og finder anvendelse fra 1. januar 1997.
