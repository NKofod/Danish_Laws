Landsskatteretskendelse vedr.
Fradrag for moms - udgifter til  

 oprydning efter forurening Klagen skyldes, at regionen  

 ikke har godkendt fradrag for moms af virksomheden As udgifter til  

 oprensning  

 af grund, jf. momslovens § 37.
Landsskatterettens  

 afgørelse Regionens afgørelse  

 stadfæstes.
Sagens oplysninger Virksomheden producerede  

 indtil 1971 akkumulatorer på et værksted på ejendommen X.
Efter produktionens  

 ophør fortsatte virksomheden med at sælge akkumulatorer fra ejendommen frem  

 til  

 1995, hvor virksomheden blev solgt og videreført på en anden adresse.  

 Virksomheden blev herefter afmeldt fra momsregistrering.
 Regionen har oplyst, at  

 virksomheden var ejet og blev drevet af B, hvilket virksomhedens repræsentant  

 har bekræftet under sagens behandling i Landsskatteretten.
I forbindelse med, at C, Bs  

 ægtefælle, ønskede at sælge ejendommen i 2003, blev det konstateret, at  

 grunden  

 havde status af mulig forurenet.
For at få ejendommen solgt var  

 gennemførelse  

 af en forureningsundersøgelse nødvendig.
Af undersøgelsens konklusion fremgår  

 det, at der blev konstateret indhold af bly i alle fire overfladeprøver, der  

 overskred Miljøstyrelsens jordkvalitetskriterium med op til en faktor 5.
Amtets Natur og Miljø  

 afdeling har ved brev af 7. august 2003 vurderet, at den påviste forurening  

 med  

 bly ikke kan stamme fra en diffus forurening fra landevejen.
Forureningen må  

 i  

 stedet stamme fra aktiviteterne i forbindelse med akkumulatorfabrikkens drift  

 og håndtering af batterier.
C solgte i henhold til  

 endeligt skøde af 30. oktober 2003 ejendommen til D og E.
Af skødet fremgår  

 det, at køber ikke kunne gøre krav gældende over for sælger i anledning af  

 den  

 konstaterede forurening, samt at købesummen for ejendommen var afstemt i  

 overensstemmelse hermed.
Der blev i perioden 28. maj  

 2003 til 20. april 2004 afholdt udgifter på i alt 224.742 kr. inklusive moms  

 på  

 44.948,38 kr. til analyse og oprensning af grunden.
Alle fakturaerne er  

 udstedt  

 til Cs søn.
 Ved brev af 14. juni 2004 har  

 virksomheden anmodet om tilbagebetaling af den moms, der blev betalt i  

 forbindelse med oprensningen af grunden.
ToldSkats afgørelse Regionen ikke har godkendt  

 fradrag for moms af udgifterne til oprensning af grunden, jf. momslovens §  

 37.  

 Regionen har bemærket, at virksomheden blev afmeldt fra momsregistrering den  

 30. juni 1995. Under hensyn til, at det i henhold til momslovens § 37 er en  

 betingelse for fradrag, at virksomheden er momsregistreret, opfylder  

 virksomheden ikke betingelserne for momsfradrag i henhold til momslovens §  

 37.
Klagerens påstand og  

 argumenter Virksomhedens repræsentant  

 har fremsat påstand om, at virksomheden er berettiget til fradrag for momsen  

 af  

 de afholdte udgifter til oprensning af grunden, jf. momslovens § 37.
 Som begrundelse herfor har  

 repræsentanten anført, at alle udgifterne havde en direkte tilknytning til  

 den  

 momspligtige værkstedsvirksomhed, idet der er tale om afviklingsomkostninger.  

 At omkostningerne først afholdes i 2003 må tilskrives lovgivningen på  

 miljøområdet, som har foranlediget, at den tidligere virksomheds indehaver  

 ikke  

 i forbindelse med den umiddelbare afvikling af virksomheden har været  

 opmærksom  

 på grundens forureningsmæssige status og dermed på den latente omkostning til  

 oprensning mv.
Repræsentanten har henvist  

 til EF-domstolens dom i sagen C-32/03 (Fini H), hvor domstolen fastslår, at  

 omkostninger, der afholdes i forbindelse med afvikling af virksomhed, er en  

 del  

 af den økonomiske virksomhed, som virksomheden har drevet indtil  

 virksomhedens  

 ophør for så vidt, at omkostningerne umiddelbart kan relateres til  

 virksomhedens momspligtige transaktioner.
Domstolen anfører i dommens præmis  

 29, at såfremt denne sammenhæng er til stede, er det tidsmæssige forhold  

 mellem  

 virksomhedens ophør og omkostningernes afholdelse uden betydning, når dette  

 tidsrum  

 har været strengt nødvendigt for virksomhedens afvikling.
 Endelig har repræsentanten  

 bemærket, at fakturaerne blev udstedt til Cs søn, men fakturaerne blev  

 betalt  

 af C, og virksomheden må derved anses for at have afholdt udgifterne.
Landsskatterettens  

 bemærkninger og begrundelse I henhold til momslovens §  

 37, stk. 1, kan registrerede virksomheder ved opgørelsen af afgiftstilsvaret  

 som indgående afgift fradrage afgiften for virksomhedens indkøb m.v. af varer  

 og ydelser, der udelukkende anvendes til brug for virksomhedens leverancer.  

 Det  

 er ved dommen i sag C-408/98 (Abbey National plc.) fastslået, at der efter  

 ophør af økonomisk virksomhed er fradragsret for udgifter, der har en direkte  

 og umiddelbar forbindelse med den udøvede økonomiske virksomhed.
Af EF-domstolens dom i sag  

 C-32/03 (I/S Fini H) fremgår det, at en person, der ophører med at drive  

 forretningsmæssig virksomhed, men som fortsat afholder omkostninger, der har  

 en  

 direkte og umiddelbar forbindelse til den forretningsmæssige virksomhed, kan  

 anses for en afgiftspligtig person og derfor kan fradrage moms vedrørende de  

 erlagte  

 beløb.
Varigheden af pligten til at afholde omkostningerne er uden betydning  

 for, hvorvidt der foreligger økonomisk virksomhed for så vidt, at dette  

 tidsrum  

 er strengt nødvendigt for gennemførelsen af afviklingen.
 Det må lægges til grund, at  

 virksomheden blev drevet af Cs ægtefælle, og at hverken C eller hendes  

 søn har  

 deltaget i virksomhedens drift.
Landsskatteretten finder, at  

 udgifterne til undersøgelse og oprensning af grunden ikke kan anses for at  

 være  

 afviklingsomkostninger, der har en direkte og umiddelbar forbindelse til den  

 forretningsmæssige virksomhed.
Der er herved henset til, at virksomheden er  

 solgt i 1995, at den faste ejendom i denne forbindelse er overgået til privat  

 anvendelse, samt til at udgifterne til undersøgelse og oprensning afholdes 7  

 år  

 efter salget af virksomheden.
 Den påklagede afgørelse  

 stadfæstes.
