 Klagerne  

 anførte, at ugebladet havde handlet i strid med god presseskik ved at nævne  

 navne, slægtskab mv., selv når der sås bort fra det nedlagte navneforbud.  

 Desuden indeholdt forsiden ingen oplysning om, at K1 nægtede sig skyldig, og  

 det fremtrådte nærmest som et faktum, at hun havde begået drabet.
 Pressenævnet  

 bemærkede indledningsvis, at nævnet ikke kunne tage stilling til, om et  

 navneforbud var overtrådt.
 Nævnet  

 bemærkede, at det i forbindelse med en retsreportage bør undgås at nævne  

 personers slægtsforhold, medmindre dette direkte har med sagen at gøre.  

 Endvidere bør en sigtets eller tiltalts navn udelades, når ingen almen  

 interesse taler for at offentliggøre navnet.
 Oplysningerne  

 om hændelsesforløbet i sagen havde efter Pressenævnets vurdering betydelig  

 offentlig interesse, og nævnet fandt derfor ikke grundlag for at kritisere,  

 at  

 ugebladet bragte klagernes fornavne og oplysninger om slægtsforholdet i  

 artiklen samt på bladets forside.
 Idet det  

 fremgik af artiklens tekstboks, at klagerne havde nægtet sig skyldige, fandt  

 Pressenævnet, at ugebladet havde handlet i overensstemmelse med god  

 presseskik,  

 og at dette også gjaldt i forhold til teksten på bladets forside.
Kendelse  

 fra Pressenævnet i sag 2004-6-50 Klagerne K1 og K2 har ved advokaterne Georg Steensboe og  

 Anne-Birgitte Bjerre-Olsen klaget til Pressenævnet over forsiden på Ude og  

 Hjemme nr. 14 af 31. marts 2004 og over en artikel i bladet, idet de finder,  

 at  

 god presseskik er tilsidesat.
 På forsiden var bragt et billede af en kvinde, hvortil der var  

 knyttet teksten (K1s fornavn), 29 år: FÆNGSLET FOR MORD PÅ SIN  

 FAR.  

 Herudover var der bragt to billeder af henholdsvis en lille pige og en mand,  

 hvortil det i en ledsagende tekst hed C I PLEJE: MISTER MOR OG  

 MORFAR og A  

 BLEV 51 ÅR.
Artiklen bar overskriften   

  

 Fynsk  

 familie i strid om millionarv: DATTER FÆNGSLET FOR MORD PÅ SIN FAR  

  

 .
I en  

 underrubrik hed det:
Politiet er overbevist om, at A, 51, blev myrdet af sin datter  

 og hendes samlever.
Motivet var penge.
A havde netop arvet millioner efter  

 sin  

 far, og for at få formuen måtte datteren rydde sin far af vejen.
Dramaets  

 store  

 taber er lille C.
Hun har mistet sin morfar, og nu sidder hendes far og mor  

 fængslet. I artiklen hed det:
29-årig H, mor til datteren C på blot tre år, var så desperat  

 og pengefikseret, at hun sammen med sin samlever, K, besluttede at myrde sin  

 egen far.
Det mener politiet i Odense.
 Den fynske arvestrid om familieformuen er en af de mest tragiske  

 familiedramaer i nyere dansk kriminalhistorie.
Politiets teori er, at faderen, den 51-årige A, skulle dø, fordi  

 A derefter ville stå tilbage som enearving til familiens millionformue.  

 Politiet  

 forsøger at bevise, at H sammen med sin kæreste, K, 32, dræbte sin far søndag  

 den 21. marts.
Den angiveligt pengegriske datter og hendes kæreste er nu  

 fængslet, sigtet for rovmord.
Politiet er midt i opklaringen af en mordsag, og i hovedrollerne  

 har man en nyrig far samt hans datter og svigersøn uden en krone.
Den helt  

 store taber i dramaet er lille C.
Ved drabet mistede hun sin morfar A, og nu  

 sidder hendes mor og far fængslet, sigtet for drab.
Det var velkendt i Odense, at A havde arvet millioner efter sin  

 fars død i februar.
Den nybagte millionær berettede gerne om sin nyvundne  

 status som virkelighedens svar på Joachim von And.
A fortalte vidt og bredt  

 om  

 sine millioner, og han elskede at prale af sin pung, der altid var proppet  

 med  

 sedler.
As datter, H på 29 år, der var hans eneste barn, og hendes  

 samlever, K, var bistandsklienter med adresse i henholdsvis Fredericia og  

 Middelfart.
Efter politiets mening var de villige til at betale den højeste  

 pris af alle, nemlig rovmord, for at få formuen.
Hvis faderen døde, ville H  

 som  

 næste led i arverækken få millionerne.
Det er motivet, vurderer politiet.
Blot halvanden måned nåede A at nyde livet som millionær.
Hans  

 far, den kendte hotelmand B, skabte, via et langt liv i hotel- og  

 restaurationsbranchen, de millioner, som blev årsagen til familietragedien.  

 Hans barnebarn og hendes kæreste er sigtet for drabet på hotelkongens eneste  

 søn.
Begge er mistænkt for at have slået A ihjel med en stump genstand.  

 Bagefter forsøgte parret ifølge politiet at skjule drabet ved at sætte ild på  

 villaen på Irisvej.
B døde i februar i år, 83 år gammel.
Han efterlod sig to  

 millioner i kontanter på en bankbog, 100.000 kr. i letomsættelige skibsaktier  

 samt en gældfri villa på Irisvej 6 i Odense til mindst halvanden million.
Kort efter faderens død fik A udbetalt 100.000 kr. kontant i  

 arveforskud, og halvdelen af de mange penge fik hurtigt lystige ben at gå på.  

 Resten mener politiet at datteren og svigersønnen tog med sig efter at have  

 dræbt A.
Parret fik også et beløb svarende til de ca. 50.000 kr. konfiskeret  

 ved anholdelsen.
Penge, som de tilsyneladende ikke har kunnet gøre rede for.
En gavmild gæst Drabet og den efterfølgende brand var kulminationen på en familietragedie,  

 hvor kærlighed og blodets tykke bånd var blevet afløst af pengegriskhed, had  

 og  

 ondskab.
Uden millionerne efter sin far ville A sandsynligvis stadig have  

 levet  

 sit sølle liv som bistandsklient i Odense.
Ved sin død søgte han om  

 førtidspension.
A var kendt som en tørstig mand.
Men han var også flink og  

 hjælpsom  

 og en gavmild gæst på stamværtshuset Vognhjulet på Skibhusvej i Odense.
As datter, H, var resultatet af et kortvarigt ægteskab på  

 halvandet år i begyndelsen af 70erne.
A og konen boede i en lejlighed  

 oven på  

 Den grimme Ælling i Odense, som B også ejede.
Efter skilsmissen  

 så B ikke  

 noget til datteren i årevis, men kort efter at hans barnebarn blev født for  

 tre  

 år siden, blev forbindelsen genoptaget.
Men As bedste ven, Jens Peder Olsen,  

 siger til Ude og Hjemme, at forbindelsen igen blev afbrudt, og at datteren og  

 hendes kæreste først begyndte at komme hos A på Irisvej 6 i Odense efter Bs  

 død, da A fik millionerne.
Olsen er ikke i tvivl om, at datterens besøg havde  

 en økonomisk årsag.
 - A døde søndag, og lørdag aften fik jeg besøg af H og K, siger  

 Jens Peder Olsen.
- De ville have noget at spise, fordi A ikke var hjemme.
Det fik  

 de, og vi talte om, at de næste dag skulle hente nogle gamle ølkasser i As  

 vinkælder.
Jeg var også inviteret på kaffe hos A den søndag, hvor han blev  

 myrdet.
Jeg er chokeret.
Jeg vidste, at de to konstant var i pengekneb.  

 Lørdag  

 aften  24 timer før drabet  lånte de penge af mig.
Det er da  

 underligt, når  

 politiet fandt 50.000 kr. hjemme hos dem.
- Jeg var Gamle Hansens fortrolige.
B ville ikke have A med,  

 når han skulle i banken.
Så ringede han efter mig.
Derfor ved jeg, at A  

 arvede  

 mange penge efter sin far.
Penge, som tilsyneladende kostede ham livet. I en rubrik med overskriften   

  

 Politiets teori: DATTEREN VAR MED TIL DRABET  

  

  hed det:
Politiet i Odense er overbeviste om, at det var As datter og  

 hendes kæreste, der dræbte den 51-årige og satte ild til villaen.
Da  

 røgdykkere  

 trængte ind i villaen søndag nat kl. 00.28, fandt de A  

 død, og der lugtede af benzin.
Seks steder i  

 huset var der udhældt en eksplosiv, brandbar væske, formentlig benzin.
Politiet mener, at A blev myrdet efter kl. 16 søndag  

 eftermiddag, og at svigersønnen vendte tilbage omkring midnat og satte ild  

 til  

 villaen for at skjule drabet.
Et vidne så en mand løbe bort fra Irisvej 6  

 kort  

 efter branden.
Manden kørte med slukkede lygter bort i en hvid eller  

 beigefarvet caravan.
Sådan en bil har datteren og hendes kæreste.
Mandag  

 formiddag blev de to anholdt.
De nægter sig skyldige, men de har afgivet  

 forskellige forklaringer bl.a. om de 50.000 kr., som politiet fandt ved  

 anholdelsen. Artiklen var ledsaget af billeder af blandt andet A, af datteren  

 og af B sammen med sit barnebarn og oldebarn.
Sidstnævnte billede var  

 ledsaget  

 af teksten B brød sig ikke om barnebarnet H.
Men B holdt gode miner til  

 slet  

 spil, da hun præsenterede ham for hans første og eneste oldebarn, C.  

 Endelig  

 var der bragt et billede af K2, hvortil der var knyttet teksten K, 32,  

 var  

 kæreste med H.
Politiet mener, at han var med til drabet.
Klagerne har oplyst, at de er sigtet for drab og  

 varetægtsfængslet.
Der har fra første retsmøde i sagen været nedlagt  

 navneforbud i medfør af retsplejeloven.
Der er indgivet politianmeldelse over  

 bladets overtrædelse af navneforbuddet.
Klagerne har anført, at Ude og Hjemme har handlet i strid med  

 god presseskik ved at nævne navne, slægtskab mv., selv når der ses bort fra  

 det  

 nedlagte navneforbud.
Desuden indeholder forsiden ingen oplysning om, at K1  

 nægter sig skyldig, og det fremtræder nærmest som et faktum, at hun har  

 begået  

 drabet.
Artiklen fremtræder i sin opsætning og i sit indhold, som om der  

 allerede er taget stilling til skyldsspørgsmålet.
Klagerne har henvist til  

 punkt C.1 og 3 i de vejledende regler for god presseskik.
 Ude og Hjemme har anført, at klagen ikke ses at vedrøre  

 overtrædelse af navneforbuddet, men bemærker dog hertil, at man på det  

 tidspunkt, hvor artiklen blev bragt, ikke var bekendt med, at der var nedlagt  

 navneforbud i sagen.
Bladet har videre anført, at man ikke har bragt klagernes  

 efternavne og adresser, og at det således alene er personer, som kender  

 klagerne,  

 der ud fra fornavnene og de bragte billeder har været i stand til at  

 identificere dem.
Denne personkreds må bestå af familie og venner, som i  

 forvejen vil være bekendt med forholdet.
Bladet har yderligere anført, at sagen forud for bladets artikel  

 havde været omtalt i andre medier, og at det i den forbindelse var oplyst, at  

 nære familiemedlemmer stod bag drabet.
Af artikler i Ekstra Bladet og B.T.  

 fremgik det bl.a., hvem den afdøde var, hvor han boede, og at det var hans  

 datter og svigersøn, som var mistænkt for drabet.
Bladet har videre anført, at der er tale om en meget alvorlig  

 forbrydelse, hvor slægtskabet har direkte med sagen at gøre.
Omtalen udgør  

 derfor ikke en krænkelse efter reglerne om retsreportage.
Artiklen var så  

 objektiv og faktuel oplysende som muligt på dette stadie af sagen.
Det har  

 ikke  

 været muligt at interviewe klagerne pga. varetægtsfængslingen, og man har i  

 stedet fået fyldige og objektive oplysninger af politiet.
 Ude og Hjemme har endelig anført, at det i en fremhævet tekstboks  

 i tilknytning til artiklen er oplyst, at klagerne nægter sig skyldige, og der  

 er ikke fra bladets side taget stilling til skyldsspørgsmålet.
 I sagens behandling har følgende nævnsmedlemmer deltaget:
Axel Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
 Pressenævnet bemærker indledningsvis, at nævnet ikke kan tage  

 stilling til, om et navneforbud er overtrådt.
I forbindelse med en retsreportage bør det undgås at nævne personers  

 slægtsforhold, medmindre dette direkte har med sagen at gøre.
Endvidere bør  

 en  

 sigtets eller tiltalts navn udelades, når ingen almen interesse taler for at  

 offentliggøre navnet.
 Ude og Hjemme bragte klagernes fornavne og oplysninger om  

 slægtskabet med afdøde i tilknytning til oplysningerne om, at klagerne var  

 sigtet for drab, og at motivet formentlig var udsigten til en millionarv.
 Oplysningerne om hændelsesforløbet i sagen har efter  

 Pressenævnets vurdering betydelig offentlig interesse, og nævnet finder  

 derfor  

 ikke grundlag for at kritisere, at Ude og Hjemme bragte klagernes fornavne og  

 oplysninger om slægtsforholdet i artiklen samt på bladets forside.
 Idet det fremgår af artiklens tekstboks, at klagerne har nægtet  

 sig skyldige, finder Pressenævnet, at Ude og Hjemme har handlet i  

 overensstemmelse med god presseskik, og at dette også gælder i forhold til  

 teksten på bladets forside.
 Nævnet finder, at Ude og Hjemme heller ikke i øvrigt har tilsidesat  

 god presseskik.
 Afgjort den 21. juni 2004.
