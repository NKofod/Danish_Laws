 I medfør af § 2 a, stk. 1, og § 6, stk. 4, i lov om administration af Det  

 europæiske økonomiske Fællesskabs forordninger om etablering af en fælles  

 strukturpolitik for fiskerisektoren og om den fælles markedsordning for  

 fiskerivarer m.v., jf. lovbekendtgørelse nr. 661 af 15. september 1986,  

 fastsættes:
 § 1.  For ål, som bringes i land og sælges af danske  

 fiskere, skal der betales en afgift på 1 kr. pr. kg til Ålefonden, Dansk  

 Fiskeriforenings kontor, Studiestræde 3, 1455 København K, girokontonr.  

 4550005.
 Stk. 2.  Afgiftsbeløb under 5 kr. skal dog ikke  

 indbetales.
 § 2.  Den i § 1 nævnte afgift skal indbetales for  

 hvert kvartals landinger inden 1 måned efter kvartalets udløb med angivelse  

 af den landede mængde.
 § 3.  Afgiftspligtig er enhver fysisk eller juridisk  

 person, der lander ål eller modtager landinger af ål.
 Stk. 2.  Afgiftspligten omfatter ikke levende ål, som  

 landes med henblik på genudsætning.
 § 4.  Afgiftspligtige personer og virksomheder er  

 pligtige at afgive alle de til beregning af skyldig afgift nødvendige  

 oplysninger.
 Stk. 2.  Fiskeriministeriet eller den, der af  

 Fiskeriministeriet bemyndiges dertil, kan foretage eftersyn og foranstalte  

 revision af regnskaber m.v. hos afgiftspligtige personer og virksomheder.  

 Fiskeriministeriet og fondsbestyrelsen kan kræve rigtigheden af oplysninger,  

 der skal danne grundlag for beregningen af skyldige afgiftsbeløb, bekræftet  

 af en statsautoriseret revisor.
 § 5.  Overtrædelse af §§ 1-2 og § 4, stk. 1, eller  

 forsøg derpå straffes med bøde.
 § 6.  Bekendtgørelsen træder i kraft den 1. august  

 1988.
