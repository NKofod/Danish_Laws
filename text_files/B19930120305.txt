(Beregning, opkrævning og indbetaling  

 af lønmodtagerbidrag på grundlag af ATP-restancer) I medfør af § 23, stk. 4, i lov nr. 448 af 30. juni 1993 om  

 arbejdsmarkedsfonde, som ændret ved lov nr. 896 af 1. december 1993,  

 fastsættes:
Personkreds § 1.  Arbejdsgiveren har pligt til at indbetale bidrag  

 til Arbejdsmarkedsuddannelsesfonden for samtlige lønmodtagere, for hvem  

 Arbejdsmarkedets Tillægspension i perioden 23. februar 1994-22. februar 1995  

 modtager ATP-bidrag vedrørende tiden før den 1. januar 1994.
Lønmodtagerbidragets størrelse § 2.  Det årlige lønmodtagerbidrag udgør 1.497,96 kr.  

 for hver gang Arbejdsmarkedets Tillægspension har modtaget fuldt ATP-bidrag  

 for een lønmodtager efter § 15, stk. 1, 1. pkt., eller § 4 a, stk. 4, i lov  

 om Arbejdsmarkedets Tillægspension, jf. § 23, stk. 3, i lov om  

 arbejdsmarkedsfonde.
Beregning, opkrævning og indbetaling § 3.  Lønmodtagernes bidrag til  

 Arbejdsmarkedsuddannelsesfonden beregnes hvert kvartal af Arbejdsmarkedets  

 Tillægspension på grundlag af de samlede bidrag til Arbejdsmarkedets  

 Tillægspension, som er modtaget fra arbejdsgiveren i en forudgående 3  

 måneders periode.
 Stk. 2.  Bidraget for et kvartal udgør 1/4 af  

 årsbidraget, jf. § 2, for hver gang Arbejdsmarkedets Tillægspension har  

 modtaget, hvad der svarer til fuldt ATP-bidrag efter § 15, stk. 1, 1. pkt. og  

 stk. 3 i lov om Arbejdsmarkedets Tillægspension i følgende perioder forud for  

 den i henhold til § 4, stk. 1, fastsatte forfaldsdag, jf. dog § 4, stk. 3 og  

 § 5:
 Stk. 3.  Hvis ATP-bidraget for en lønmodtager er mindre  

 end fuldt bidrag, nedsættes lønmodtagerbidraget til  

 Arbejdsmarkedsuddannelsesfonden forholdsmæssigt.
 Stk. 4.  Der beregnes ikke lønmodtagerbidrag på grundlag  

 af ATP-bidrag, der vedrører tiden før 1. januar 1988.
 § 4.  For private arbejdsgivere, der er registreret  

 efter merværdiafgiftsloven (momsloven) eller lov om afgift af lønsum mv., jf.  

 § 17 a i lov om Arbejdsmarkedets Tillægspension forfalder lønmodtagerbidraget  

 til betaling den 1. i tredie kalendermåned efter kvartalets udløb, jf. dog  

 stk. 3.
 Stk. 2.  Betaling af lønmodtagernes bidrag sker i videst  

 mulig udstrækning gennem en af Arbejdsmarkedets Tillægspension foretaget  

 modregning i kompensationen for arbejdsgiverens bidrag til Arbejdsmarkedets  

 Tillægspension.
Stk. 3.  Bidrag, der ikke kan modregens i kompensation,  

 forfalder til betaling den 1. i fjerde kalendermåned efter kvartalets udløb  

 med sidste rettidige betalingsdag den 14. i forfaldsmåneden.
For bidrag, der  

 forfalder til betaling den 1. januar, er sidste rettidige betalingsdag dog  

 den 20. januar.
§ 5.  For private arbejdsgivere, der ikke er  

 registreret efter merværdiafgiftsloven (momsloven) eller lønsumsafgiftsloven  

 mv. forfalder de i henhold til § 3, stk. 2, beregnede lønmodtagerbidrag til  

 betaling den 1. i fjerde kalendermåned efter kvartalets udløb.
Bestemmelsen i  

 § 4, stk. 3, finder tilsvarende anvendelse.
 § 6.  Arbejdsgivere, der beskæftiger lønmodtagere  

 omfattet af § 4 a i lov om Arbejdsmarkedets Tillægspension (koncessionerede  

 selskaber mv.), opkræves efter kalenderårets udløb lønmodtagerbidrag, der er  

 eller burde være tilbageholdt efter § 1, jf. § 2, men som på grund af  

 beregningsreglen i § 3, stk. 2, ikke i årets løb er modregnet eller opkrævet  

 efter reglerne i § 4, stk. 2 og 3, og § 5.
 Stk. 2.  Restbidraget beregnes af Arbejdsmarkedets  

 Tillægspension på grundlag af den enkelte arbejdsgivers indberetning af det  

 samlede årlige ATP-bidrag, jf. § 30, stk. 1, i lov om Arbejdsmarkedets  

 Tillægspension.
 Stk. 3.  Restbidraget indbetales senest 14 dage efter  

 modtagelsen af det særlige girokort, som ATP sender til arbejdsgiveren efter  

 fra Told- og Skattestyrelsen af have modtaget og behandlet det i stk. 2  

 nævnte indberetningsmateriale.
 § 7.  Falder sidste rettidige indbetalingsdag, jf. §  

 4, stk. 3 på en helligdag eller en lørdag, forlænges fristen til den nærmest  

 følgende hverdag.
 Stk. 2.  Indbetaling sker, medmindre andet aftales med  

 Arbejdsmarkedets Tillægspension, ved benyttelse af det særlige girokort, som  

 Arbejdsmarkedets Tillægspension sender til arbejdsgiveren ved hvert kvartals  

 udløb.
Stk. 3.  Hvis en virksomhed hører op eller skifter ejer,  

 skal girokortet dog sendes til arbejdsgiveren snarest muligt efter, at  

 Arbejdsmarkedets Tillægspension har fået meddelelse herom.
Bidraget  

 indbetales senest 14 dage efter, at opkrævningen er modtaget.
 Stk. 4.  Arbejdsmarkedets Tillægspension kan, når  

 særlige omstændigheder taler derfor, efter ansøgning tillade, at kvartalsvis  

 indbetaling sker til andre terminer.
 Stk. 5.  Arbejdsmarkedets Tillægspension kan i særlige  

 tilfælde efter ansøgning fastsætte en længere tidsfrist for indbetalingen.
Stk. 6.  Arbejdsgiveren har ansvaret for rettidig  

 indbetaling.
Hvis girokortet ikke er kommet frem eller er bortkommet, kan  

 arbejdsgiveren få et nyt hos Arbejdsmarkedets Tillægspension.
Stk. 7.  Postvæsenets kvittering for bidragets  

 modtagelse er fyldestgørende.
Arbejdsgiveren kan ikke kræve særskilt  

 kvittering fra Arbejdsmarkedets Tillægspension.
 § 8.  De lønmodtagerbidrag, som Arbejdsmarkedets  

 Tillægspension har opkrævet, overføres af Arbejdsmarkedets Tillægspension til  

 AUD-fonden kvartalsvis på et af Arbejdsmarkedets Tillægspension beregnet  

 renteneutralt tidspunkt.
 § 9.  Sker indbetaling af lønmodtagernes bidrag ikke  

 rettidigt, skal arbejdsgiveren betale renter af bidraget med 11/2 pct. for  

 hver påbegyndt måned fra kvartalets udløb.
 § 10.  Arbejdsmarkedets Tillægspension kan, når  

 særlige omstændigheder taler derfor, give henstand med indbetaling samt  

 eftergive lønmodtagerbidrag og renter.
 § 11.  Arbejdsmarkedets Tillægspension har  

 udpantningsret for lønmodtagerbidrag og renter.
 § 12.  Krav på lønmodtagerbidrag forældes efter  

 reglerne i lov nr. 274 af 22. december 1908 om forældelse af visse  

 fordringer.
Klageadgang § 13.  Afgøresler om bidragspligt for lønmodtagere og  

 lønmodtagerbidrag, herunder beregning og opkrævning, kan inden for en frist  

 af 4 uger fra den dag, hvor afgørelsen er meddelt, indbringes for Ankenævnet  

 for Arbejdsmarkedets Tillægspension.
Ikrafttræden § 14.  Bekendtgørelsen træder i kraft den 1. januar  

 1994.
 Stk. 2.  Første forfaldsdag efter bestemmelsen i § 4,  

 stk. 1, er den 1. juni 1994, for bidrag, som er beregnet på grundlag af  

 ATP-bidrag modtaget i perioden 23. februar 1994-22. maj 1994. Første  

 forfaldsdag efter bestemmelserne i § 4, stk. 3, og § 5 er den 1. juli 1994.
 Stk. 3.  Arbejdsgiverne skal sidste gang indeholde  

 ordinært AUD-bidrag for sidste hele lønningsperiode (uge- eller  

 14-dagesperiode) i 1993. Der indeholdes ikke AUD-bidrag for lønningsperioder  

 i 1994, hvor lønudbedtalingen sker i 1993 (forudlønnede).
 Stk. 4.  Bekendtgørelse nr. 331 af 25. maj 1993 ophæves.  

 Bestemmelserne i §§ 7-14 samt § 16, stk. 2, 2. punktum, stk. 3 og stk. 5,  

 gælder dog fortsat for opkrævningen af lønmodtagerbidrag vedrørende 1993  

 eller tidligere år.
 § 15.  Pr. 1. juli 1995 overgår restancer, herunder de  

 påløbne renter og omkostninger, til inddrivelse af Kongeriget Danmarks  

 Hypotekbank, jf. § 23, stk. 3, i lov om arbejdsmarkedsfonde.
