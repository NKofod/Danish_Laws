Disciplinærnævnet fandt, at revisionspåtegningen  

 fremtrådte som en erklæring om fuldstændig revision,  

 hvilket reelt ikke var tilfældet, og at bemærkningen om, at  

 regnskabet ikke indeholdt de oplysninger, som var nødvendige til  

 bedømmelse af årets resultat og selskabets økonomiske  

 stilling, ikke opfyldte kravene til et forbehold.
Indklagede fandtes videre  

 at have tilsidesat sine pligter som statsautoriserede revisorer.
Indklagede  

 fandtes videre at have tilsidesat sine pligter som statsautoriseret revisor  

 ved ikke i påtegningen at have oplyst, at hele indskudskapitalen i  

 anpartsselskabet var tabt, og at ledelsen af selskabet desuagtet ikke havde  

 opfyldt sine pligter i relation til kapitaltab.
 Indklagede pålagdes en bøde på kr. 15.000.
God revisorskik Under denne sag har Erhvervs- og Selskabsstyrelsen ved  

 skrivelse af 17. juni 1997 indgivet en klage over statsautoriseret revisor  

 Flemming Robert Gustav Adolph.
 Erhvervs- og Selskabsstyrelsen har oplyst, at Flemming  

 Robert Gustav Adolph blev beskikket som statsautoriseret revisor den 3. marts  

 1972.
Det fremgår af sagen, at klageren har udtaget  

 årsregnskabet for 1993/94 for Dansk Storkøkken Indretning ApS  

 til undersøgelse.
Indklagede, der har været revisor for  

 selskabet siden 23. november 1987, har forsynet det pågældende  

 årsregnskab med følgende underskrevne påtegning, dateret  

 den 19. juni 1995:
»Revisionspåtegning Jeg har revideret selskabets årsregnskab 1993/94 med  

 tilhørende noter samt årsberetning.
 Årsregnskabet er aflagt i overensstemmelse med  

 lovgivningens og vedtægternes krav til regnskabsaflæggelsen.
 Efter min opfattelse indeholder det aflagte regnskab ikke  

 de oplysninger, som er nødvendige til bedømmelse af årets  

 resultat og selskabets økonomiske stilling pr. 30. september  

 1994".
 Det fremgår i øvrigt af regnskabet, at  

 selskabets anpartskapital udgjorde 80.000 kr., og at egenkapitalen ved  

 regnskabsårets afslutning, den 30. september 1994, var opgjort til ca.  

¸   

 6,1 millioner kr.
Den 7. december 1995 skrev klageren til indklagede og bad  

 om en nærmere redegørelse for bemærkningerne i  

 revisionspåtegningen.
Det anførtes bl.a. i skrivelsen:
 »[Erhvervs- og Selskabsstyrelsen] har bemærket,  

 at revisionspåtegningen blandt andet indeholder udsagn om, at  Efter  

 min opfattelse indeholder det aflagte regnskabet ikke de oplysninger, som er  

 nødvendige til bedømmelse af årets resultat og selskabets  

 økonomiske stilling pr. 30. september 1994«.
Det fremgår ikke tydeligt, om det anførte  

 skal betragtes som et forbehold, herunder om der er taget forbehold  

 for virksomhedens mulighed for at fortsætte driften (going-concern  

 forbehold), hhv. forbehold for om regnskabet giver et retvisende billede af  

 virksomhedens aktiver og passiver, den økonomiske stilling samt  

 resultat.
Der skal her henvises til § 3, stk. 3, i bekendtgørelse nr.  

 121 af 23. februar 1989 om revisors påtegning på regnskaber,  

 hvoraf det fremgår. at  tager revisor forbehold, skal dette ...  

klart fremgår af påtegningen«.
Ved skrivelse af 29. marts 1996 skrev indklagede til  

 klageren i denne anledning, at »det p.g.a.
EDB problemer hos min klient ikke var  

 muligt at færdiggøre årsregnskabet til revision før  

 ca. 1. juni 1995, uagtet at regnskabsafslutningen fandt sted den 30.  

 september 1994.
 Der var således en meget kort tidsfrist til en  

 revisionsmæssig gennemgang, og der viste sig herunder problemer med at  

 få bekræftet størrelse og bonitet af debitorbeholdningen  

 samt størrelsen af leverandørgælden.
 Da regnskabet skulle indleveres, valgte jeg at fraskrive  

 mig ansvaret.
 Der er ikke tale om, at jeg mener, at virksomheden ikke er  

 en fortsættende virksomhed, idet hovedkreditor har erklæret sig  

 villig til at understøtte det finansielle beredskab i nødvendig  

 grad, hvad der også efterfølgende er sket«.
- oo0oo - Klageren har gjort gældende, at indklagede har  

 overtrådt § 12 i lov om statsautoriserede revisorer samt § 1 i den  

 dagældende bekendtgørelse nr. 121 af 23. februar 1989  

 (påtegningsbekendtgørelsen) ved at erklære at have  

 revideret det omhandlede årsregnskab for 1993/94, uagtet han  

 ifølge sin egen skrivelse af 29. marts 1996 rent faktisk ikke har  

 foretaget fuld revision.
Indklagedes udsagn i revisionspåtegningen  

 »Efter min opfattelse indeholder det aflagte regnskab ikke de oplysninger,  

 som er nødvendige til bedømmelse af årets resultat og  

 selskabets økonomiske stilling pr. 30. september 1994«   er efter  

 klagerens opfattelse ikke tilstrækkelig indikator for, at der ikke er  

 foretaget revision.
Der er således ikke taget et tilstrækkeligt  

 tydeligt forbehold, jf. påtegningsbekendtgørelsens § 3, stk. 3,  

 samt revisionsvejledning nr. 7. Det tagne forbehold er ikke vejledende for en  

 regnskabslæser, idet årsagen til forbeholdet og dets konsekvenser  

 for årsregnskabet ikke kan udledes.
Klageren har videre gjort gældende, at indklagede  

 har overtrådt påtegningsbekendtgørelsens § 3, stk. 4, ved  

 i revisionspåtegningen at undlade at gøre opmærksom  

 på forhold, der kan medføre strafansvar for medlemmer af  

 ledelsen.
Indklagede har således ikke oplyst, at ledelsen har  

 forsømt sine pligter i relation til kapitaltab, jf. den  

 dagældende anpartsselskabslovs § 85 a, som var bødesanktioneret.  

 Klageren har i denne forbindelse peget på, at selskabets regnskaber  

 over en årrække havde vist kapitaltab (i 1991/92 en egenkapital  

 på ¸  

 1.040.000 kr., i 1992/93 en egenkapital på ¸  

 1.527.000 kr.).
 Endelig har klageren gjort gældende, at indklagede  

 har tilsidesat god revisorskik ved ikke i sin påtegning at oplyse, at  

 over halvdelen af selskabets indskudskapital var tabt, jf.  

 årsregnskabslovens § 61 g samt den dagældende anpartsselskabslovs  

 § 85 a.
Indklagede har anført, at hele  

 årsregnskabet har været underlagt revision.
Klageren har  

 således fejllæst indholdet i indklagedes skrivelse af 29. marts  

 1996, hvor han alene underbygger, hvorfor han har taget et forbehold, nemlig  

 at han ikke havde fået bekræftet størrelse og bonitet af  

 så væsentlige regnskabsposter som varedebitorer og  

 leverandørgæld, der var anført i regnskabet med i alt  

 godt 4 millioner kr.
Såfremt der havde været fejl i de fremlagte  

 bogholderital, ville han ikke senere gøres ansvarlig for eventuelle  

 andre talstørrelsers indvirken på resultatopgørelse og  

 balance.
Det har i øvrigt efterfølgende vist sig, at de  

 fremlagte tal var korrekte.
Forbeholdet, der informerer om, at regnskabet  

 ikke indeholder de oplysninger, som er nødvendige til  

 bedømmelse af årets resultat og selskabets økonomiske  

 stilling, og oplyser, at regnskabet er aflagt efter princippet om  

 going-concern, opfylder derfor til fulde  

 påtegningsbekendtgørelsens § 3, stk. 3, og er i overensstemmelse  

 med FSR´s revisionsvejledning nr. 7.
Med hensyn til klagepunktet vedrørende tabet af  

 over halvdelen af selskabets egenkapital har indklagede anført, at han  

 hidtil har betragtet sin påtegning som en udtalelse om det  

 årsregnskab, den vedrører, herunder også egenkapitalens  

 størrelse.
I nærværende tilfælde var det helt  

 åbenlyst, at over halvdelen af selskabets indskudskapital var tabt.  

 Indklagede har dog taget til efterretning, at dette skulle have været  

 oplyst i påtegningen.
 Disciplinærnævnet skal udtale:
 Som valgt revisor for et anpartsselskab er det, jf.  

 årsregnskabslovens § 61 g, stk. 1, revisors opgave at revidere  

 årsregnskabet i overensstemmelse med god revisionsskik og herunder  

 foretage en kritisk gennemgang af selskabets regnskabsmateriale og dets  

 forhold i øvrigt.
 Revisors påtegning på årsregnskabet  

 anses, medmindre andet fremgår af påtegningen, som udtryk for, at  

 regnskabet er revideret af den pågældende, og at det er rigtigt  

 opstillet på grundlag af bogføringen og opgjort under omhyggelig  

 hensyntagen til bestående værdier, rettigheder og forpligtelser  

 og i overensstemmelse med lovgivningens og eventuelle vedtægters krav  

 til regnskabsaflæggelsen, jf. § 12 i lov om statsautoriserede  

 revisorer.
I nærværende sag fremgår det af  

 indklagedes egne oplysninger, at det inden for den givne, meget korte,  

 tidsramme ikke var muligt for ham at få bekræftet  

 størrelsen og boniteten af selskabets varedebitorer og  

 leverandørgæld, anført i årsregnskabet med i alt  

 ca. 4 millioner kr.
Det må derfor lægges til grund, at indklagede  

 ikke har foretaget revision af disse   også efter indklagedes egen  

 opfattelse   særdeles væsentlige poster i regnskabet.
For så vidt indklagede i tilknytning hertil har  

 henvist til det af ham i revisionspåtegningen angiveligt tagne  

 forbehold, bemærkes, at det på ingen måde fremgår af  

 påtegningen, at forbeholdet   som indklagede efterfølgende har  

 oplyst   netop vedrørte usikkerheden omkring størrelsen af de  

 angivne poster i regnskabet.
Indklagede har således i påtegningen  

 alene generelt henvist til, at regnskabet ikke indeholdt de »oplysninger,  

 som [var] nødvendige til bedømmelse af årets resultat og  

 selskabets økonomiske stilling« ved regnskabsårets  

 afslutning.
Et forbehold skal imidlertid være entydigt, klart og  

 forståeligt, og hvor forbeholdet skyldes usikkerhed, skal revisor ikke  

 alene klart beskrive de forhold, som giver anledning hertil, men så  

 vidt muligt oplyse hvilke poster i regnskabet, usikkerheden  

 vedrører.
Disciplinærnævnet finder på denne  

 baggrund at måtte konstatere, at den af indklagede underskrevne  

 revisionspåtegning fremtræder som en erklæring om  

 fuldstændig revision af det omhandlede årsregnskab.
Da dette  

 reelt ikke har været tilfældet, jf. ovenfor, har indklagede  

 således overtrådt § 12 i loven om statsautoriserede  

 revisorer.
Det fremgår i øvrigt af  

 årsregnskabslovens § 61 g, stk. 3, at et anpartsselskabs revisor i  

 forbindelse med revisionen skal påse, at bestyrelsen overholder sine  

 forpligtelser i henhold til anpartsselskabsloven.
Endelig skal revisor oplyse  

 i sin påtegning på årsregnskabet, hvis han ved sin revision  

 finder, at der foreligger forhold, som kan medføre ansvar for  

 bestyrelsesmedlemmer, direktører eller medlemmer af andre  

 ledelsesorganer, jf. § 3, stk. 4, i den dagældende  

 påtegningsbekendtgørelse (bekendtgørelse nr. 121 af 23.  

 februar 1989, jf. nu erklæringsbekendtgørelsens § 6, stk. 2).
Det må imidlertid i nærværende sag  

 lægges til grund som ubestridt, at hele indskudskapitalen i  

 anpartsselskabet var tabt pr. 30. september 1994, og at ledelsen af selskabet  

 desuagtet ikke havde opfyldt sine pligter i relation til kapitaltab, jf. den  

 dagældende anpartsselskabslovs § 85 a (nu tilsvarende § 52). Da  

 tilsidesættelse af den pågældende bestemmelse endvidere var  

 belagt med strafansvar (jf. tidligere lovens § 131, nu § 80), burde  

 indklagede således både have omtalt kapitaltabet og bestyrelsens  

 ansvar i sin påtegning på årsregnskabet.
Det findes i denne  

 forbindelse uden betydning, at tabet af indskudskapitalen fremgik   endog  

 tydeligt   andetsteds i regnskabet.
 Da begge forhold imidlertid er uomtalt i  

 påtegningen, findes indklagede også herved at have tilsidesat  

 sine pligter som statsautoriseret revisor.
Indklagede findes derfor ikke at have udført sit  

 hverv med den fornødne omhu og nøjagtighed samt i  

 overensstemmelse med god revisorskik, jf. § 6 a, stk. 2, i loven om  

 statsautoriserede revisorer.
I medfør af samme lovs § 18, stk. 1,  

 pålægges han derfor en bøde, der efter  

 omstændigheder passende findes at burde fastsættes til 15.000  

 kr.
 T h i   b e s t e m m e s:
 Statsautoriseret revisor Flemming Robert Gustav Adolph  

pålægges en bøde på 15.000 kr.
