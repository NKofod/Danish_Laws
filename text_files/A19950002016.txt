 VI MARGRETHE DEN ANDEN, af Guds Nåde Danmarks Dronning,  

 gør vitterlig: Folketinget har Vedtaget og VI ved Vort samtykke stadfæstet  

 følgende lov:
Tekstanmærkning nr. 1, 3, 50, 51, 52, 53, 54, 55, 56, 57, 58, 59, 60,  

 61, 62, 63, 64, 65, 66, 67, 68, 69, 70, 71, 72, 73, 74, 75, 76, 77, 78, 79 i  

 Finansloven for 1995 Dispositionsrammer m.v.
 Nr. 1. ad 20.22., 20.33., 20.41.71., 20.52., 20.63.22., 20.64.02.,  

 20.64.12., 20.64.32., 20.66.02., 20.66.12., 20.66.32. og 20.66.34.
 Finansministeren kan tillade, at statslån forbliver indestående i  

 bygninger ved salg af disse, såfremt bygningerne fortsat anvendes til  

 undervisningsformål og på vilkår, der fastsættes i hvert enkelt tilfælde.
 Stk. 2.  Undervisningsministeren bemyndiges til i  

 forbindelse med nedlæggelse af tilskudsberettigede private skoler at give  

 tilladelse til, at ejere af disse skoler afhænder de med statsstøtte opførte  

 skolebygninger på vilkår, at statslån, for hvilke der er tinglyst pantebreve,  

 indfries.
Stk. 3.  Undervisningsministeren bemyndiges til at  

 genanvende provenu ved tilbagebetaling af tidligere ydede statslån til  

 byggeri for selvejende institutioner.
Provenuet kan anvendes til ydelse af  

 nye statslån til opførelse eller renovering af selvejende institutioners  

 bygninger.
 Nr. 3. ad 20.61.04.
 Undervisningsministeren bemyndiges til i perioden 1. november 1994 til 31.  

 december 1997 inden for en samlet ramme på 2 mio. kr. at yde fonden Denmark's  

 International Study Program en driftsgaranti til videreførelse af fondens  

 internationale uddannelsesvirksomhed.
 Andre bestemmelser.
 Nr. 50. ad 20.11.
 Undervisningsministeren bemyndiges til som led i fristyrelsesforsøg at  

 lade undervisningsinstitutioner, der er omfattet af forsøget, opkræve  

 depositum for udlevering af vederlagsfri læremidler, således at beløbet  

 tilbagebetales, når læremidlerne tilbageleveres i acceptabel stand.
 Nr. 51. ad 20.14.21.
 Undervisningsministeren bemyndiges til at optage eventuelle merudgifter i  

 forhold til det budgetterede tilskud til den selvejende institution  

 Arbejdsgivernes Elevrefusion direkte på forslag til lov om tillægsbevilling  

 for 1995.
 Stk. 2.  Der kan kun afholdes merudgifter vedrørende  

 lønrefusionsordningen, og kun når aktiviteten for 1. års elever overstiger  

 225.000 skoleuger, og/eller når aktiviteten for 2. års elever overstiger  

 294.000 skoleuger, og/eller når aktiviteten for 3. års elever overstiger  

 234.000 skoleuger, og/eller når aktiviteten for 4. års elever overstiger  

 96.400 skoleuger, og/eller når aktiviteten for voksne overstiger 14.000  

 skoleuger.
 Stk. 3.  For meget udbetalt tilskud modregnes i  

 tilskuddene for 1996.
 Nr. 52. ad 20.14.24.
I henhold til § 18 i lov om Arbejdsgivernes Elevrefusion, jf.
LB 699 1993,  

 fastsættes bidragets størrelse pr. fuldtidsansat lønmodtager i de årlige  

 finanslove.
Bidraget for 1995 fastsættes til 1.260 kr.
 Nr. 53. ad 20.16.12., 20.17.01., 20.22.71., 20.31.02., 20.33.71.,  

 20.41.71., 20.52.05., 20.61.71., 20.62.02., 20.62.06., 20.62.12., 20.62.14.,  

 20.62.18., 20.63.02., 20.63.22., 20.64.02., 20.64.12., 20.64.32., 20.65.02.,  

 20.65.28., 20.66.02., 20.66.12., 20.66.32., 20.66.34., 20.67.02., 20.67.12.,  

 20.67.33., 20.67.34., 20.68.02. og 20.68.12.
 Undervisningsministeren bemyndiges til at overføre eventuelt uudnyttede  

 bevillinger på en af ovennævnte konti til et konkret projekt, der oprettes  

 som en særskilt sag, såfremt totaludgiften ikke overstiger 5 mio. kr.
 Stk. 2.  Overførslerne foretages via § 20.17.01.10.
Reguleringsbevilling.
Såfremt der netto er tilført kontoen midler, kan  

 disse genbevilges i et senere finansår.
 Stk. 3.  Hvis overførsel sker til et projekt, som ikke  

 kan henføres til en eksisterende bevilling, bemyndiges  

 undervisningsministeren til at oprette de nødvendige konti på  

 tillægsbevillingslovforslaget for det pågældende finansår.
 Stk. 4.  Undervisningsministeren bemyndiges endvidere  

 til at afholde ekstraudgifter ved et konkret projekt, hvor eksstraudgifterne  

 er kompenseret ved indbetaling af erstatninger eller dagbøder.
 Nr. 54. ad 20.11.02., 20.12.23., 20.12.31., 20.12.52., 20.13.12.,  

 20.15.51., 20.17.01., 20.17.05., 20.21.11., 20.41.03., 20.41.05., 20.41.71.,  

 20.43.11., 20.51.11., 20.51.21., 20.51.31., 20.53.01., 20.53.02., 20.53.03.  

 og 20.61.71.
 Undervisningsministeren bemyndiges til at overføre ikke-forbrugte  

 bevillinger i et finansår til et efterfølgende.
 Nr. 55. ad 20.21.61.
 Af kontoen kan udredes vederlag til tjenestemænd i  

 Undervisningsministeriet.
 Nr. 56. ad 20.22.12.
 Undervisningsministeren bemyndiges til at indgå aftale med Vikarkassen for  

 de frie Grundskoler om, at kassen inden for det samlede tilskud, der  

 administreres af Vikarkassen, fordeler tilskud til såvel vikarer for lærere,  

 til sygeundervisning af elever som til lærernes kursusdeltagelse samt andre  

 særlige tilskud til lærerlønudgifter, f.eks. frivillige fratrædelsesordninger  

 for lærere og ledere.
 Stk. 2.  Undervisningsministeren bemyndiges til at indgå  

 aftale med Vikarkassen om varetagelse af opgaver i forbindelse med fordeling  

 af pladser til langtidsledige til de frie grundskoler.
 Stk. 3.  Vikarkassen kan modtage månedlige  

 forudbetalinger med henblik på en endelig afregning ved finansårets udløb.
 Stk. 4.  Vikarkassen skal ved varetagelsen af de nævnte  

 opgaver følge bestemmelserne i friskolelovens (LB 70 1993) § 24 om regnskab  

 og revision og i § 37 stk. 4, om afgivelse af oplysninger til  

 Undervisningsministeriet.
 Nr. 57. ad 20.31. og 20.33.
 Undervisningsministeren bemyndiges til at omdanne det antal  

 lærerstillinger på overenskomstvilkår eller  

 tjenestemands/tjenestemandslignende vilkår i lønramme 16/21/29/31 til  

 lærerstillinger i lønramme 34 med et særligt tillæg, som svarer til det antal  

 fagkonsulenter, der i det pågældende finansår efter en beskikkelsesperiode på  

 mere end 3 år genindtræder i deres lærerstillinger.
 Nr. 58. ad 20.31.05.
 Statstjenestemandsansatte lærere ved seminariernes hf-kurser tilbydes i  

 forbindelse med amtskommunal overtagelse af hf-kurset ansættelse ved det  

 amtskommunale skolevæsen, således at de ansættes i tjenestemandsstillinger  

 med samme løn-, pensions- og øvrige ansættelsesvilkår som hidtil.
 Stk. 2.  Såfremt en statstjenestemand ikke ønsker at  

 overgå til ansættelse inden for gymnasieskolen m.v. ved det amtskommunale  

 skolevæsen, opretholdes ansættelsesforholdet til staten, men den pågældende  

 har ikke krav på ventepenge, rådighedsløn eller pension som følge af, at  

 hf-kurset er overtaget af amtskommunen.
 Nr. 59. ad 20.31.10.
 Der kan af kontoen udredes vederlag til lærere for kursusvirksomhed m.v.
 Nr. 60. ad 20.4.
 I henhold til § 5, stk. 3, i L 506 1993 om erhvervsgrunduddannelse  

 fastsættes skoleydelsen i 1995 til 1.000 kr. pr. uge for elever over 18 år og  

 til 500 pr. uge til elever under 18 år.
 Nr. 61. ad 20.41.04.
 Undervisningsministeren bemyndiges til at genanvende mindreforbrug samt  

 indtægter i form af renter og afdrag af lån, der ydes til skoleformål i  

 henhold til erhvervsskolelovens § 12, stk. 3 og 4.
 Nr. 62. ad 20.44.01. og 20.65.23.
 Undervisningsministeren bemyndiges til at lade de under  

 Undervisningsministeriet hørende ergo-, fysio- og fodterapeutskoler opkræve  

 gebyrer ved meddelelse af autorisation.
 Stk. 2.  Der er fastsat et gebyr på 470 kr. for  

 meddelelse af den i L 154 1968, § 1, om terapiassistenter omhandlede  

 autorisation og et gebyr på 500 kr. for meddelelse af den i L 142 1972, § 1,  

 om fodterapeuter omhandlede autorisation.
 Nr. 63. ad 20.52.01.
 Undervisningsministeren bemyndiges til at yde statsstøtte til de danske  

 deltagere i de af foreningen »Nordisk Folkehøjskole« i Geneve  

 arrangerede kurser efter tilsvarende principper som til almindelige  

 højskolekurser under hensyntagen til de dermed forbundne udgifter.
 Nr. 64. ad 20.53.02.
 Undervisningsministeren bemyndiges til at yde statstilskud i henhold til L  

 411 1990 om ungdomsskoler, produktionsskoler og daghøjskoler til pladser på  

 daghøjskoler, som rekvireres af Arbejdsformidlingen i henhold til L 434 1993  

 om en aktiv arbejdsmarkedspolitik.
 Nr. 65. ad 20.6.
 Undervisningsministeren bemyndiges til at lade biblioteker ved  

 institutioner under § 20.6. Videregående uddannelser opkræve gebyr vedrørende  

 hjemkaldelse, for sen aflevering af bøger og andet lånt materiale samt  

 betaling af gebyr i forbindelse med erstatning for bortkomst og beskadigelse  

 af sådanne materialer.
 Stk. 2.  Der kan afholdes udgifter svarende til  

 gebyrindtægterne.
 Nr. 66. ad 20.6.
 Institutionerne kan medfinansiere opholdsudgifter ved udvekslingsaftaler  

 med østeuropæiske lande, hvor værtsinstitutionerne gensidigt er forpligtede  

 til at sørge for omkostningerne ved de studerendes ophold.
 Stk. 2.  Tilskuddet kan maksimalt udgøre 3.000 kr. pr.  

 måned.
 Nr. 67. ad 20.61.34. og 20.61.52.
 Man kan på disse konti kumulativt overføre fra et finansår til et andet  

 som disponibel beholdning, hvad der ikke måtte være anvendt.
 Nr. 68. ad 20.62.01., 20.62.05., 20.62.11., 20.62.13., 20.62.17.,  

 20.63.01., 20.63.21., 20.64.01., 20.64.11., 20.64.21., 20.64.31., 20.65.01.,  

 20.67.01., 20.67.11., 20.67.32. og 20.67.36.
 Institutionens bibliotek bemyndiges til i sædvanligt omfang at forudbetale  

 bøger og tidsskrifter, som leveres på et senere tidspunkt, således at  

 forudbetalingerne konteres på de respektive driftskonti.
 Nr. 69. ad 20.62.01. og 20.62.05.
 Institutionerne har adgang til at føre lagerbeholdningskonti i  

 overensstemmelse med de af Finansministeriet godkendte retningslinier.
 Nr. 70. ad 20.61.60., 20.62.01., 20.62.05., 20.62.11., 20.62.13.,  

 20.62.17., 20.63.01., 20.63.21., 20.65.01., 20.67.01. og 20.67.32.
 Institutionerne kan afholde udgifter i forbindelse med udtagning af patent  

 under forudsætning af, at de pågældende medarbejdere overdrager  

 patentrettighederne til institutionen.
 Nr. 71. ad 20.63.21., 20.64.31., 20.65.25., 20.65.27., 20.67.11.,  

 20.67.31., 20.67.36., 20.68.03. og 20.68.13.
 Undervisningsministeren bemyndiges til at lade institutionerne indgå  

 aftaler om boghandel- og forlagsvirksomhed i overensstemmelse med de af  

 Finansudvalget godkendte retningslinier.
 Nr. 72. ad 20.33.19.
 Overtager en amtskommune i løbet af et skoleår driften af et hf-kursus  

 tilknyttet et seminarium, eller overflyttes hf-hold til en amtskommunal  

 institution, opkræver staten alene bidrag fra hjemamtskommunerne for perioden  

 fra skoleårets begyndelse til overtagelsesdatoen (overflytningsdatoen).
 Nr. 73. ad 20.33.
Undervisningsministeren bemyndiges til at fravige bestemmelserne i § 18 a,  

 b, c og g i lov om gymnasiet m.v., jf.
LB 531 af 23. juni 1993, og i § 30 a,  

 b, c og g i lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.
LB 532 af 23.  

 juni 1993, således at alle enkeltfagselever og -kursister på private  

 gymnasier, studenter- og hf-kurser bliver omfattet af lovens bestemmelser om  

 bygningstilskud og driftstilskud.
 Stk. 2.  Ministeren kan fastsætte nærmere regler om  

 ordningen.
 Nr. 74. ad 20.12.22., 20.41.01., 20.42.01., 20.43.01., 20.44.01.,  

 20.45.01., 20.46.22., 20.51.61. og 20.54.01.
Undervisningsministeren bemyndiges til på forslag til lov om  

 tillægsbevilling at optage mer- eller mindreudgifter, hvis aktiviteten  

 afgiver fra det i anmærkningerne forudsatte.
Ved reguleringen af bevillingen  

 anvendes de i anmærkningerne fastsatte takster.
 Nr. 75. ad 20.14.24.
Arbejdsgivernes Elevrefusion bemyndiges til at yde tilskud til de faglige  

 udvalgs udgifter til svendeprøver for elever under skolepraktik.
Bestyrelsen  

 for Arbejdsgivernes Elevrefusion kan fastsætte regler for udbetaling af dette  

 tilskud og kan herunder fastsætte, at tilskuddet udbetales gennem skolen.
 Nr. 76. ad 20.15.10.
Undervisningsministeren yder tilskud til dansk pædagogisk og kulturel  

 virksomhed i Sydslesvig.
I 1995 udgør tilskuddet 282,4 mio.kr.
Tilskuddet  

 reguleres årligt med en procent, der fastsættes på finansloven.
Stk. 2.  Udvalget Vedrørende Danske Kulturelle  

 anliggender i Sydslesvig forestår fordelingen og administrationen af  

 tilskuddet.
Udvalget kan fastsætte rammer og vilkår for anvendelsen.
Stk. 3.  Tilskudsmodtagende foreninger m.fl. kan inden  

 for deres formål og i overensstemmelse med de af udvalget stillede vilkår  

 m.m., jf. stk. 2, frit disponere over tilskuddet.
De aflægger regnskab over  

 for udvalget for tilskuddets anvendelse.
 Stk. 4.  Undervisningsministeren bemyndiges til at  

 fastlægge nærmere regler om opstilling og revision af regnskaber for  

 tilskuddet.
Stk. 5.  Tilskuddet udbetales månedsvis forud, til  

 Flensborg Avis dog kvartalsvis forud.
Anlægstilskud kan udbetales som  

 acontoforskud.
 Stk. 6.  Undervisningsministeren kan lade tilskud  

 bortfalde eller eventuelt kræve tilskud tilbagebetalt hvis vilkårene for  

 tilskuddene ikke overholdes.
 Nr. 77. ad 20.33.11. og 20.33.12.
Undervisningsministeren bemyndiges til at fravige bestemmelsen i § 18 i,  

 stk. 1, i lov om gymnasiet m.v., jf.
LB 531 23/6 1993, således at en privat  

 gymnasieskole, der ikke opfylder elevtalskravet, kan få taxametertilskud, jf.  

 § 18 b, stk. 3, og bygningstilskud, jf. § 18 c, i perioden fra finansårets  

 begyndelse til skoleårets slutning på baggrund af elevtallet den 5. september  

 året før finansåret.
 Stk. 2.  Ministeren kan fastsætte nærmere regler om  

 ordningen.
 Nr. 78. ad 20.41.01.
 Undervisningsministeren bemyndiges til at tilbageholde en del af  

 tilskuddet til fællesudgifter til institutioner, der har overskredet de med  

 skoleorgisationerne aftalte grænser for lærernes over- og merarbejde.
 Nr. 79. ad 20.6.
Undervisningsministeren kan bemyndige institutioner under § 20.6.  

 Videregående uddannelser til at afholde depositum for udenlandske studerendes  

 reservation af kollegieværelser eller private værelser for at fremme den  

 internationale studentermobilitet.
Udgiften afholdes af institutionens  

 ordinære bevilling.
