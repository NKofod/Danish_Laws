Det tidligere registrerede varemærke  

 DINO-SAURUS ikke forveksleligt med varemærket DINO-IOLI År 1996, den 30. oktober afsagde  

 Patentankenævnet (Grønning-Nielsen, Hans Chr.
Thomsen, Finn  

 Mikkelsen) følgende KENDELSE i sagen j.nr.
V 6/94:
Klage fra Toms Chokolade A/S, Bagsværd,  

 v/Advokatfirmaet Plesner & Lunøe København over Patentdirektoratets afgørelse af 21. december 1993  

 vedrørende gyldigheden af varemærkeregi-strering VR 2115 1993  

 DINO-IOLI for Société des Produits Nestlé S.A.
Schweiz,  

 v/Hofman-Bang & Boutard A/S.
 Den 3. april 1991 indleverede Société des  

 Produits Nestlé S.A., Frankrig v/Hofman-Bang & Boutard A/S en  

 ansøgning om registrering af varemærket DINO-IOLI for  

 nærmere angivne varer i klasserne 29 og 30.
 Varemærket blev registreret den 12. marts 1993.
 Den 14. april 1993 blev registreringen offentliggjort i  

 Dansk Varemærketidende.
Ved skrivelse af 10. juni 1993 nedlagde klageren, TOMS  

 CHOKOLADE A/S indsigelse mod registreringens gyldighed.
Som begrundelse for  

 indsigelsen anførtes:
 "Indsigelsen sker på baggrund af  

 forvekslingsrisikoen med vores registrerede varemærke DINO-SAURUS nr.  

 2128 1962.
Ligesom vores mærke består anmelders  

 mærke af 2 led, der er adskilt af en bindestreg.
Første led i de  

 2 mærker DINO er identiske.
Vores mærke er bl.a. registreret for  

 hele klasse 29 og hele klasse 30, hvorfor der er varemærkesammenfald  

 mellem vores og anmelders mærke.
 Endvidere skal det bemærkes, at vores mærke  

 igennem en lang årrække er blevet stærkt indarbejdet for et  

 sukker/-konfektureprodukt.
På ovennævnte grundlag mener vi således  

 ikke, at en endelig registrering af anmelders mærke bør finde  

 sted." I skrivelse af 18. oktober 1993 fremkom Patentbureauet  

 Hofmann-Bang & Boutard på vegne mærkeindehaver med  

 følgende kommentarer i anledning af den nedlagte indsigelse:
 "Det bestrides selvsagt ikke, at de første to  

 stavelser er identiske, men tredje og fjerde stavelse i de to mærker er  

 helt forskellige, hvilket nedenstående opstilling klart viser:
-IOLI -SAURUS Det fremgår heraf med stor tydelighed, at der ingen  

 ligheder er.
Denne manglende lighed har selvfølgelig afsmittende  

 virkning på mærkernes helhedsudseende.
Dertil kommer, at indsigernes mærke er et begreb  

 (kæmpeøgler), som tilmed p.,t. er et modebegreb.
Der er ingen  

 tvivl om, at netop begrebet DINO-SAURUS har en individualiserende  

 virkning, mens det anmeldte mærke ikke har en sådan  

 betydning.
 Der erindres om, at også begrebsgrundlaget er en  

 væsentlig del af baggrunden for at statuere forvekslelighed, og denne  

 er ikke tilstede her.
 Det bemærkes endvidere, at der er andre  

 varemærker, hvori indgår bestanddelen DINO- i klasse 30.  

 Der henvises således til registreringsnummer VR 01.739 1990 DINO  

 LOLLY, hvor bestanddelen  DINO tilmed er fremhævet på  

 bekostning af endestavelsen LOLLY.
På denne baggrund ser vi ikke rettere, end at de her  

 omhandlede mærker kan sameksistere, og vi skal derfor henstille, at  

 indsigelsen afslås." Patentdirektoratet traf afgørelse i sagen den 21.  

 december 1993 og afviste indsigelsen med følgende begrundelse:
 "I medfør af varemærkelovens § 15, stk. 1,  

 nr. 2, er et varemærke udelukket fra registrering, hvis der er risiko  

 for forveksling med et ældre varemærke, herunder at det antages,  

 at der er en forbindelse med det ældre varemærke, fordi det yngre  

 mærke er identisk med eller ligner det ældre varemærke, og  

 varerne eller tjenesteydelserne er af samme eller lignende art.
 For at der kan anses for at være risiko for  

 forveksling, skal der således foreligge både mærkelighed og  

 varesammenfald eller vareartslighed.
Der er varesammenfald, og det afgørende for, om  

 mærkerne er forvekslelige, er derfor, om der er mærkelighed.  

 Direktoratet mener ikke, at dette er tilfældet.
Det forhold, at  

 mærkerne begge består af to led, adskilt med en bindestreg, hvor  

 det første led DINO er identisk i de to mærker, er ikke i sig  

 selv tilstrækkeligt til, at der er mærkelighed.
Mærkernes  

 andet led er meget forskellige, både synsmæssigt og lydligt.  

 Endvidere er ordet DINO-SAURUS - ganske vist normalt skrevet i ét ord  

 - et kendt begreb, som ikke let forveksles med kunstord.
De har anført, at Deres mærke DINO-SAURUS er  

 stærkt indarbejdet for sukker/-konfektureprodukter.
I den anledning  

 skal det bemærkes, at selv om mærket DINO-SAURUS er stærkt  

 indarbejdet, kan det ikke anses for forveksleligt med mærket  

 DINO-IOLI." Denne afgørelse har klageren repræsenteret  

 ved advokatfirmaet Plesner & Lunøe ved skrivelse af 18. februar  

 1994 indbragt for Patentankenævnet og anført  

 følgende:
 "Som advokat for Toms Fabrikker A/S påanker jeg  

 herved Patentdirektoratets afgørelse af 21. december 1993.
Mine klienter er indehavere af det registrerede  

 varemærke DINO-SAURUS (VR 2128/1962). Det gøres gældende,  

 at dette mærke er til hinder for registrering af DINO-IOLI.
De  

 relevante klasser er 29 og 30.
Mine klienter er tillige indehavere af varemærket  

 DINO.
Varemærkeretten til DINO er baseret på brug og  

 indarbejdelse siden 1962. Varemærket er brugt for en lakridsvare.  

 Udførlig dokumentation for indarbejdelsen vil blive fremsendt  

 snarest.
Toms Fabrikker A/S fik i efteråret 1993 ved Retten i  

 Århus nedlagt fogedforbud mod betegnelserne DINOSAUR PLANET  

 (tyggegummi), DINO-LAND (tyggegummi-cigaret) og DINO FIZZ (popping candy).  

 Justifikationssag verserer for Sø- og Handelsretten.
Også  

 relevant materiale herom vil blive fremsendt snarest.
 Til yderligere orientering vedlægges kopi af  

 Direktoratets afgørelse af 29. maj 1989 i sagen DINO LOLLY.
Det skal i øvrigt bemærkes, at  

 Patentdirektoratet ikke er gjort opmærksom på indsigerens  

 selvstændige varemærkeret til mærkebestanddelen DINO." Mærkeindehaveren har ved skrivelse af 15. juli 1994  

 nedlagt påstand om stadfæstelse af Direktoratets afgørelse  

 og har bl.a. udtalt som følger:
"Efter offentliggørelse i Registreringstidende  

 indleverede Toms Chokolade A/S den 10.06.93 indsigelse mod mærkets  

 endelige registrering, jfr. bilag B.
Indsigelsen støttedes på  

 påstået forvekslelighed mellem mærkerne DINO-IOLI og  

DINO-SAURUS, hvilken sidste varemærkeregistrering VR 02.128 1962  

 omfatter samtlige varer i klasse 29 og 30. Dertil hævdedes det i  

 øvrigt, at mærket var stærkt indarbejdet for et  

 sukker/-konfektureprodukt.
 Ved brev af 18. oktober 1993 bestred  

 varemærkekonsulenterne for anmelderne dette og påpegede, at  

 endestavelserne var så forskellige, at det med stor tydelighed fremgik,  

 at der ikke var tale om mærkelighed, jfr. bilag C.
Dertil kommer, at betegnelsen DINO-SAURUS i  

 øvrigt er et begreb, der også har adskillende betydning.
Ved  

 afgørelse af 21. december 1993 afslog Patentdirektoratet indsigelsen  

 under henvisning til, at der ikke var mærkelighed.
Direktoratet fandt,  

 at skønt der er tale om to identiske forstavelser, er dette ikke i sig  

 selv tilstrækkeligt til at statuere mærkelighed, når  

 endestavelserne er så forskellige, som tilfældet er i  

 nærværende sag.
Dertil fandt Patentdirektoratet, at  

DINO-SAURUS tillige er et kendt begreb, som ikke let forveksles med et  

 kunstord.
Endvidere tilføjer Patentdirektoratet, at selv om  

 betegnelsen  DINO-SAURUS var et stærkt indarbejdet ord for  

 sukker/-konfektureprodukter - og det er i øvrigt udokumenteret -, er  

 dette ikke i sig selv nok til at statuere mærkelighed.
Indsigelsen blev  

 derfor ikke taget til følge.
 Patentdirektoratets afgørelse er i fuld  

 overensstemmelse med den praksis, der foreligger om tostavelsesord.
Som det fremgår af klageskrivelsen af 18. februar  

 1994, har der været kontakt mellem parterne om en forligsmæssig  

 løsning af sagen.
Indklagede mener imidlertid ikke at kunne  

 indgå på en aftale, da der hverken er dokumenteret brug eller  

 indarbejdelse af noget som helst, endsige for de lakridsvarer, som  

 mærket DINO-SAURUS  (DINO?) hævdes at være  

 måske endog indarbejdet for.
Der ses ikke at være behov for, at  

 indklagedes varefortegnelse skal indskrænkes, eftersom der ikke  

 foreligger nogen mærkelighed." Klageren har i skrivelse af 29. september 1994 principalt  

 påstået VR 2115 1993 DINO-IOLI ophævet, subsidiært,  

 at registreringen ophæves for så vidt angår chokolade,  

 konfekturevarer og slik (sukkervarer). Klageren anfører endvidere  

 følgende:
 "SAGSFREMSTILLING:
 1:
I slutningen af begyndelsen af 1960'erne  

 påbegyndte Toms Fabrikker A/S varemærkebrug for betegnelsen DINO  

 SALTSTÆNGER.
Saltlakridsstængerne blev markedsført i  

 firkantede papæsker, jf.  bilag 1.
 I 1962 fik Toms Fabrikker A/S registreret varemærket  

 DINO-SAURUS for klasserne 5, 16, 18, 29, 30 og 32, jf. bilag 2. I  

 forbindelse med fornyelse af varemærket er registreringen  

 indskrænket, så den gælder for klasserne 5 og 30, jf.  

bilag 3. Registreringen omfatter alle varer i klasserne 5 og 30.
Fra 1962 og fremefter har udformningen af mærket set  

 ud som udvist af bilag 4 og 5 (DINO-SAURUS). I de  

 næstfølgende 30 år er mærket DINO-SAURUS indarbejdet  

 på det danske marked.
Fra august/september 1993 har Toms Fabrikker A/S  

 udformet en ny etikette til produktet DINO-SAURUS, jf. bilag 6. Som  

bilag 7 fremlægges promotion vedrørende  

 markedsføring af den nye emballage.
Som bilag 8  

 fremlægges eksempel på en ny pose med et aftageligt  

 klistermærke ligeledes markedsført fra dette tidspunkt.
Det  

 bemærkes, at selve varemærket i hele perioden har været  

 udformet på samme måde.
 2:
Sideløbende med brug af mærket  

 DINO-SAURUS har Toms Fabrikker A/S på det danske marked brugt og  

 indarbejdet mærket DINO for saltlakridser.
Som dokumentation herfor  

 fremlægges som bilag 9-18  eksempler på grossist-,  

 henholdsvis detailprislister, for perioden 1972-1993. Til yderligere  

 dokumentation fremlægges som bilag 19 "ferietilbud 1976" og som  

bilag 20 "Pingvinsortiment nr. 1" fra 1981. Endelig fremlægges  

 som bilag 21 ordreseddel.
 3:
I efteråret 1993 fik Toms Fabrikker A/S ved  

 Retten i Århus nedlagt fogedforbud mod betegnelsen DINOSAUER PLANET  

 (tyggegummi), DINO-LAND (tyggegummicigaret) og DINO FIZZ (popping candy), jf.  

bilag 22. Sikkerhed stor kr. 1 mio. blev stillet, jf. bilag 23,  

 og fogedforbuddet er i kraft.
Justifikationsstævning blev indleveret  

 ved Sø- og Handelsretten den 4. oktober 1993, og sagen verserer  

 fortsat ved Sø- og Handelsretten.
 ANBRINGENDER:
Til støtte for den principale påstand  

 gøres det gældende, at varemærkerne DINO-SAURUS og  

 DINO-IOLI er forvekslelige, idet ordet DINO indgår som et  

 selvstændigt ord i DINO-IOLI.
Begge ordmærker er opdelt ved en  

 bindestreg, hvilket bestyrker forvekslingsrisikoen.
Hertil kommer, at ordet  

 DINO igennem de sidste 30 år har været brugt med større og  

 fremhævede bogstaver i forhold til ordet SAURUS.
DINO er dominerende,  

 mens SAURUS er brugt med mindre fremhævede typer.
Med baggrund i den  

 omfattende indarbejdelse, der har fundet sted, kan det ikke komme Toms  

 Fabrikker A/S til skade, at øgler er blevet et modefænomen i  

 1990'erne.
Toms Fabrikker A/S har længe inden  

 "øglebølgen" registreret, ibrugtaget og kontinuerligt brugt  

 mærket DINO-SAURUS på det danske marked.
Det gøres  

 gældende, at varemærket DINO-SAURUS nyder beskyttelse som et  

 Kodak-mærke, og beskyttelsesområdet må fastlægges i  

 overensstemmelse hermed.
Som bilag 24 fremlægges til støtte for  

 påstanden Patentdirektoratets afgørelse af 29. maj 1989  

 vedrørende mærket DINO-SAURUS over for DINO-LOLLY.
Som det  

 fremgår, er Direktoratet enig med Toms Fabrikker A/S i, at ordene  

 DINO-LOLLY og DINO er forvekslelige.
 Varemærkeregistrering 2128/1962 vedrører alle  

 varer i klasserne 5 og 30, og kriteriet om vareartslighed er derfor  

 opfyldt.
Subsidiært gøres det gældende, at Toms  

 Fabrikker A/S har selvstændig varemærkeret til ordet DINO, som  

 kontinuerligt er brugt på det danske marked i hvert fald fra 1972, jf.  

 bilagene 9-21. Varemærket DINO er helt indeholdt i mærket  

 DINO-IOLI, og mærkerne er på denne baggrund forvekslelige.  

 Indarbejdelsen er sket i relation til chokolade, sukkervarer og konfekture  

 (slik), og mærket DINO-IOLI må følgelig begrænses  

 til ikke at angå disse varer." Mærkeindehaveren har i skrivelse af 9. januar 1995  

 fastholdt sin påstand om stadfæstelse og har som begrundelse  

 herfor anført, at "der som anført i Patentdirektoratets  

 afgørelse af 21. december 1993 (bilag D) ganske enkelt ikke foreligger  

 mærkelighed.
Der henvises her til Patentdirektoratets afgørelse  

 p. 2 og 3, hvor dette punkt præcist beskrives.
Først og fremmest  

 er mærkernes andet led meget forskellige, både synsmæssigt  

 og lydligt.
Dernæst er DINO-SAURUS et kendt begreb, som ikke let  

 forveksles med et kunstord.
 Det fremsendte bilagsmateriale giver indklagede anledning  

 til følgende kommentarer:
Desuagtet bilagsmaterialet ifølge teksten i brev af  

 29. september 1994 skulle understøtte indarbejdelse og endog  

 Kodak-status for betegnelsen DINO-SAURUS, belyser  

 dokumentationsmaterialet i bilagene 1 til 21 ikke andet end, at en  

 betegnelse, hhv.
DINO, DINO-SAURUS eller PINGVIN DINO-saurus,  

 er eller har været anvendt for lakrids (lakridssaltstænger).
 Materialet er interessant, dels fordi det viser, at  

 betegnelsen DINOSAURUS ikke anvendes således som indiceret i  

 klagerens brev af 29. september 1994 p. 3, hvori det hedder:
"Det gøres gældende, at varemærket  

 DINO-SAURUS nyder beskyttelse som et Kodak-mærke, og  

 beskyttelsesområdet må fastlægges i overensstemmelse  

 hermed." Det, det de facto anvendes for, er følgende:
Bilag 1: DINO saltstænger Bilag 4: PINGVIN DINO- saltlakridsstænger Bilag 5: DINO-saurus saltstænger PINGVIN  

 lakrids.
 Bilag 6: PINGVIN DINO-saurus saltlakrids.
 Bilag 7: PINGVIN DINO-saurus saltlakrids.
 Bilag 8: PINGVIN DINO-saurus lakrids.
 Bilag 9-18:
 Bilag 9 indeholder under betegnelsen BLØD LAKRIDS  

 betegnelsen DINO.
 Bilag 10 indeholder under betegnelsen DIVERSE LAKRIDSVARER  

 alene betegnelsen Dino.
En gennemgang af dette materiale viser med tydelighed, at  

 betegnelsen DINO-SAURUS ikke er anvendt entydigt, og der kan med andre  

 ord ikke være tale om, at dette materiale på nogen måde  

 beviser eller blot sandsynliggør, at der er tale om indarbejdelse af  

 betegnelsen, endsige at den pågældende betegnelse har  

 Kodak-status.
Ved indarbejdelse erindres der om, at det  

 pågældende produkt inden for omsætningskredsen skal  

 være almindeligt kendt som kendetegn for indehaverens varer.  

 Hvad angår omsætningskredsen, bemærkes, at det drejer sig  

 om omsætningen på landsplan, og at det drejer sig om  

 fødevarer.
Der stilles relativt høje krav til, at dokumentere  

 indarbejdelse, når det drejer sig om sådanne almindelige varer  

 som fødevarer.
Om Kodak-status kan der selvsagt slet ikke blive tale,  

 dels fordi det som sagt ikke er dokumenteret på nogen måde, dels  

 fordi den grundlæggende er noget, der skulle indicere, at betegnelsen  

 kunne gøre krav på beskyttelse for alle varearter end blot andre  

 føde- og andre dermed ligeartede varer.
Der består ganske enkelt  

 ikke risiko for, at forbrugeren vil opfatte varer mærket med  

DINO-IOLI som hidrørende fra Toms Fabrikker A/S.
Dertil er det  

 væsentligt at notere sig, at der som indledningsvis anført slet  

 ikke består mærkelighed.
Når klageren taler om, at Toms Fabrikker A/S  

 længe inden "øgle-bølgen" tog fat, havde registreret,  

 ibrugtaget og kontinuerligt brugt betegnelsen DINO-SAURUS, må  

 dette nødvendigvis kommenteres.
Den første  

 "øglebølge" kom i slutningen af 1950'erne, da Hanna-Barbera  

 Productions Inc. introducerede Flintstones i Danmark, hvor hovedfiguren Fred  

 Flintstones hund Dino blev et yders populært indslag, og A/S J.  

 Høegh Lakrids- og Sukkervarefabrikker, nu Toms Fabrikker A/S, lod  

 betegnelsen DINO-SAURUS indregistrere.
Med dette in mente må  

 udtalelsen om, at det ikke bør komme Toms Fabrikker A/S til skade, at  

 øgler er blevet et modefænomen, tages med forbehold.
Som det  

 klart fremgår af bilag 1, tilbyder Fred Flintstone netop sin hund  

 (lille øgle) lakridsstænger under betegnelsen DINO, deraf  

 ses, at betegnelsen DINO-SAURUS ikke anvendes i sin helhed, men alene  

 ordet DINO.
Til de anførte kommentarer om den verserende sag  

 ved Sø- og Handelsretten, ses det ikke, hvilken betydning denne kan  

 have for nærværende.
For det første drejer det sig om  

 tyggegummi i relation til lakridsvarer, og dernæst tilføjes det  

 udtrykkeligt i fogedrettens afgørelse ved retten i Århus, at  

 spørgsmålet om forvekslelighed mellem de her omhandlede  

 mærker i særlig grad må bedømmes på ordenes  

 typografi, produkternes art og måden, hvorpå de sælges.
Der  

 mangler ganske dokumentation i materialet om, hvorledes  

 sagsøgte/rekvisitus i den pågældende sag anvendte  

 betegnelserne DINOSAUR PLANET, DINO-FIZZ og DINO-LAND.  

 Nærværende sag drejer sig alene om den mærkemæssige  

 lighed, således som det kommer til udtryk i Patentdirektoratets  

 afgørelse af 21. december 1993. Her skal vi blot afslutningsvis  

 påpege, at når mærkernes andetled er meget forskellige,  

 således som det er tilfældet her, -SAURUS over for  

-IOLI, foreligger der ikke mærkelighed.
Sammenfattende skal vi herefter konkludere, - at der ikke foreligger mærkelighed pga. de  

 meget forskellige endestavelser.
 - at der ikke er dokumenteret nogen form for  

 indarbejdelse af begrebet DINO-SAURUS, da det fremlagte materiale  

 først og fremmest påpeger brugen af betegnelsen DINO- i  

 forbindelse med andre beskrivende elementer.
- at der heller ikke foreligger nogen form for  

 Kodak-status for betegnelsen DINO-SAURUS, og - at der ikke kan tillægges den verserende  

 retssag mellem klageren og tredjemand nogen som helst betydning, ikke mindst  

 da betegnelserne her drejer sig om klagerens betegnelse DINO-SAURUS  

 mod betegnelsen  DINOSAUR etc., hvorfor der er tale om en ganske anden  

 mærkeretlig problematik." Klageren har i skrivelse af 2. marts 1995 anmodet om  

 berostillelse af sagen med henvisning til en verserende sag ved Sø- og  

 Handelsretten.
 Klageren skriver:
"Idet jeg henviser til, at der i øjeblikket  

 verserer en Sø- og Handelsretssag vedrørende mærkerne  

 DINOSAUR PLANET, DINO-FIZZ og DINO-LAND over for DINO-SAURUS (H 217/93),  

 anmoder jeg høfligst om, at ovennævnte sag stilles i bro  

 afventende udfaldet af Sø- og Handelsretssagen.
Den verserende retssag  

 er en justifikationssag af et fogedforbud nedlagt mod Scandinavian Sweet  

 Center ApS.
Sagen forventes klar til berammelse inden for et par  

 måneder.
Baggrunden for anmodningen er, at Toms Fabrikker A/S  

 forventer, at retssagen vil kunne få præjudikatsværdi, som  

 kunne være ønskelig at inddrage i sagsbehandlingen for  

 Patentankenævnet.
Sø- og Handelsretten skal afgøre, om  

 bl.a. mærket DINO-FIZZ og mærket DINO-LAND er forvekslelige med  

 det af Toms Fabrikker A/S registrerede varemærke DINO-SAURUS.
Under  

 Sø- og Handelsretssagen er det - på linie med  

 nærværende sag - gjort gældende, at Toms Fabrikker A/S har  

 indarbejdet varemærket DINO gennem brug.
Det er således gjort  

 gældende, at varemærket DINO-SAURUS, henholdsvis varemærket  

 DINO, er forveksleligt med DINOSAUR PLANET, DINO-FIZZ og DINO-LAND.  

 Nærværende sag frembyder identiske juridiske betragtninger, idet  

 det er mærkerne DINO-SAURUS, henholdsvis DINO, overfor DINO-IOLI." I skrivelse af 28. marts 1995 har mærkeindehaveren  

 udtalt følgende:
"Vi kan desværre ikke acceptere, at  

 nærværende ankesag stilles i bero på udfaldet af en  

 Sø- og Handelsretssag nedlagt af Scandinavian Sweet Center ApS og  

 henstiller derfor, at ankesagen behandles uafhængigt af den omtalte  

 Sø- og Handelsretssag." Ankenævnet har behandlet sagen på sit  

 møde den 7. maj 1996.
 Ingen af parterne gav møde.
 Ankenævnet skal udtale:
 Som sagen er forelagt for nævnet, ses det  

 registrerede varemærke DINO-SAURUS ikke særligt indarbejdet,  

 ligesom det ikke er dokumenteret, at bestanddelen DINO er indarbejdet som  

 varemærke.
Herefter og idet mærkerne DINO-SAURUS og DINO-IOLI  

 ikke i sig selv er forvekslelige bestemmes:
 Den påklagede afgørelse stadfæstes.
