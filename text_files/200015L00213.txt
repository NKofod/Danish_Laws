Tillægsbetænkning afgivet af  

 Trafikudvalget den 13. december 2000 Tillægsbetænkning over Forslag til lov om amtskommunernes  

 overtagelse af de statslige ejerandele i privatbanerne [af trafikministeren (Jacob Buksti)] 1. Ændringsforslag Trafikministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 1. november 2000 og var til  

 1. behandling den 15. november 2000. Lovforslaget blev efter 1. behandling  

 henvist til behandling i Trafikudvalget.
Udvalget afgav betænkning den  

 7. december 2000. Lovforslaget blev 2. behandlet den 12. december 2000,  

 hvorefter det blev henvist til fornyet behandling i Trafikudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i ét møde.
Skriftlige henvendelser Udvalget har under den fornyede behandling af lovforslaget  

 modtaget en skriftlig henvendelse fra Jørgen Würtz,  

 Hjørring.
Spørgsmål Udvalget har under den fornyede behandling af lovforslaget  

 stillet to spørgsmål til trafikministeren til skriftlig  

 besvarelse, som denne har besvaret.
To af udvalgets spørgsmål og  

 trafikministerens svar herpå er optrykt i bilag 2 til  

 tillægsbetænkningen.
3. Indstillinger og politiske bemærkninger Et flertal i udvalget (V, KF, DF, CD og Mogens  

 Andreasen (UP)) indstiller lovforslaget til forkastelse og vil stemme  

 hverken for eller imod det stillede ændringsforslag.
 Et mindretal i udvalget (S, SF, RV og EL)  

 indstiller lovforslaget til vedtagelse med det af trafikministeren  

 stillede ændringsforslag.
Partierne i mindretallet Mindretallet har endvidere noteret sig, at  

 gældsproblemerne er løst via aktstykke 111.
 KRF og FRI var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller et mindretal i udvalget ikke altid vil afspejle  

 et flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	trafikministeren, tiltrådt af et mindretal (S,  

 SF, RV og EL):
Ny paragraf 1) Efter § 9 indsættes som ny paragraf:
» [Overgangsordning vedrørende godskørsel og  

 busvirksomhed] Bemærkninger Til nr. 1 Kollektivtrafiklovens § 6 b, stk. 2, 1. pkt., som affattet  

 ved lovforslagets § 3, indebærer, at et amtsråds adgang til at  

 deltage med bestemmende indflydelse i et privatbaneselskab begrænses  

 til jernbanedrift i henhold til koncessionen (dvs. passager- og godstrafik  

 på den strækning, hvortil der er givet koncession) samt trafik  

 udført som offentlig service.
 Andre former for jernbanevirksomhed, herunder godstrafik  

 uden for den koncessionerede strækning, samt buskørsel kan  

 derimod ikke udøves i et selskab, hvori amtsrådet har  

 bestemmende indflydelse.
En række privatbaneselskaber har mindre  

 godskørselsaktiviteter af den nævnte karakter.
For at give  

 amtsrådene tid til at planlægge de fornødne  

 strukturændringer, herunder udskillelse af godskørselsaktivitet  

 i selvstændige selskaber, foreslås det, at et selskab, hvori  

 amtsrådet udøver bestemmende indflydelse, yderligere får  

 en generel mulighed for at udføre godstrafik på jernbane i  

 overgangsperioden frem til udgangen af 2004.
Flere privatbaneselskaber driver busvirksomhed i  

 selvstændige datterselskaber, men således at der samarbejdes med  

 moderselskabet om en række faciliteter m.v.
For at sikre en velordnet  

 omorganisering af sådan virksomhed foreslås det tilsvarende, at  

 der gives adgang til, at et amtsråd gennem ejerskab i et  

 privatbaneselskab i overgangsperioden frem til udgangen af 2004 kan  

 udøve bestemmende indflydelse i disse busvirksomheder.
 Herved undgås, at amtsrådene tvinges til  

 straks at disponere over godskørselsaktiviteterne og busselskaberne,  

 men kan lade disse indgå i den mere langsigtede planlægning af  

 privatbaneselskabernes fremtidige organisation og aktiviteter.
 Bestemmelsen muliggør, at  

 godskørselsaktiviteterne i overgangsperioden kan bevares enten i selve  

 privatbaneselskabet eller i et selvstændigt datterselskab samtidig med,  

 at amtsrådet udøver bestemmende indflydelse i  

 privatbaneselskabet.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Annette Jørgensen (DF)  Mogens Andreasen (UP) Kristeligt Folkeparti og Frihed 2000 havde ikke medlemmer  

 i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 67 efter afgivelse af  

 betænkning Bilagsnr.
Titel 34 Betænkning afgivet 7. december 2000 35 Yderligere henvendelse fra Jørgen Würtz af 10/12-2000 36 Spm. 13 om kommentar til henvendelsen af 10/12-2000 fra Jørgen  

 Würtz, til trafikministeren 37 Spm. 14 om metoder til sikring af den fortsatte eksistens af  

 privatbanernes gods- og bussektioner, til trafikministeren 38 Svar på spm. 14 om metoder til sikring af den fortsatte eksistens af  

 privatbanernes gods- og bussektioner, fra trafikministeren 39 Ændringsforslag fra trafikministeren 40 Udkast til tillægsbetænkning 41 Svar på spm. 13 om kommentar til henvendelsen af 10/12-2000 fra  

 Jørgen Würtz, fra trafikministeren Bilag 2 To af udvalgets spørgsmål til trafikministeren  

 og dennes svar herpå Spørgsmålene og trafikministerens svar  

 herpå er optrykt efter ønske fra EL.
 Spørgsmål 2:
 Ministeren bedes udarbejde en oversigt over de planlagte  

 investeringstilskud i forhold til det forventede investeringsbehov for hver  

 af privatbanerne.
 Svar:
De planlagte investeringstilskud i forhold til det  

 forventede investeringsbehov fordelt på amter fremgår af  

 oversigten herunder.
Hvis et amt har flere privatbaner, kan amtet frit  

 fordele investeringstilskuddet mellem amtets baner.
Ved eventuelle  

 banelukninger fordeles det forudsatte investeringstilskud til den lukkede  

 banestrækning blandt de amter, hvor banedriften opretholdes.
Investeringstilskud og investeringsbehov ved privatbanerne  

 2000-2004 Mio. kr., 2000 PL Gns. investe-ring pr. år     00-09 Investeringstil-skud, jf. aftale af   5. april 2000 Andel af gns. årlig investe-ring HT-området 42,8 24,1 56,3% Vestsjællands Amt 18,9 10,6 56,1% Storstrøms Amt 14,6 8,2 56,0% Nordjyllands Amt 22,9 12,9 56,3% Århus Amt 13,6 7,6 56,0% Ribe Amt 1,2 0,7 58,5% Ringkøbing Amt 0,7 0,4 57,1% I alt 114,7 64,6 56,2% Oversigten viser, at alle amter får et årligt  

 investeringstilskud svarende til knap 60 pct. af investeringsbehovet i  

 henhold til Jernbanetilsynets investeringsplan, jf. mit svar på  

 spørgsmål 1.
 Investeringstilskuddets størrelse skal ses i  

 forhold til, at amterne   som ved den hidtidige ordning  forudsættes  

 selv at afholde knap 15 pct. af privatbanernes investeringsomkostninger.
Investeringstilskuddets størrelse skal desuden ses  

 i forhold til, at der i forbindelse med overdragelsen gives adgang til at  

 lånefinansiere privatbanernes investeringer.
Inden for  

 investeringstilskuddets rammer vil det således være muligt at  

 lånefinansiere investeringer svarende til den af Jernbanetilsynet  

 forudsatte investeringsplan i perioden 2000-2009. Foretages der yderligere  

 investeringer efter denne periode, vil omkostningerne hertil ligge ud over  

 det forudsatte investeringstilskud.
 Spørgsmål 7:
 Er ministeren positiv over for, at det i  

 betænkningen anføres, at ministeren ultimo 2002 fremlægger  

 en status for den amtslige overtagelse og herunder en vurdering af  

 selskabernes udvikling vedrørende organisation, økonomi samt  

 passager- og godstransport bilagt selskabernes egen vurdering af deres  

 situation.
 Svar:
 Jeg er positiv over for forslaget om, at der i  

 betænkningen til L 67 angives, at trafikministeren ultimo 2002 på  

 baggrund af Amtsrådsforeningenn og Hovedstadens Udviklingsråds  

 indhentede redegørelser fremlægger en status for den amtslige  

 overtagelse af statens ejerandele i privatbanerne.
