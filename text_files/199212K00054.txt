Nr LSF 54 Forslag til Lov om ekspropriation på sagsområder, der henhører under  

 Grønlands hjemmestyre Fremsat af trafikministeren (Ikast) den 28. oktober 1992 Vedtaget ved tredjebehandling den 11. december 1992 Lov nr. 1012 af 19/12/1992 § 1. Grønlands hjemmestyre fastsætter ved landstingslov regler om hjemmel til og fremgangsmåden ved ekspropriation på sagsområder, der er overtaget af hjemmestyret.
 § 2. Loven træder i kraft ved bekendtgørelsen i Lovtidende.
Oprindeligt fremsat forslag § 1 Grønlands hjemmestyre fastsætter ved landstingslov regler om hjemmel til  

 og fremgangsmåden ved ekspropriation på sagsområder, der er overtaget af  

 hjemmestyret.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget Ifølge bestemmelsen i § 7 i lov nr. 577 af 29. november 1978 om Grønlands  

 hjemmestyre kan rigsmyndighederne efter forhandling og med tilslutning fra  

 Grønlands hjemmestyre ved lov bestemme, at sagsområder, der ikke er nævnt i  

 bilaget til loven, overgår til hjemmestyret efter reglerne i lovens § 4 (uden  

 statstilskud) eller efter reglerne i lovens § 5 (med statstilskud).  

 Afgørelsen af, hvilke sagsområder der skal overgå til hjemmestyret, træffes  

 ud fra hensynet til rigsenheden og til, at hjemmestyret får en udstrakt  

 indflydelse på områder, der særligt berører grønlandske forhold.
De gældende regler om ekspropriation findes i lov nr. 182 af 26. maj 1972  

 for Grønland om ekspropriation.
Langt den overvejende del af de formål, til  

 hvilke der efter loven kan foretages ekspropriation, er nu overtaget af  

 hjemmestyret, og hjemmestyret har udtrykt ønske om, at regler om  

 ekspropriation på disse områder fastsættes af hjemmestyret.
 I overensstemmelse med hjemmestyrets ønske foreslås det i lovforslaget, at  

 kompetencen til at fastsætte regler om hjemmel til og fremgangsmåden ved  

 ekspropriation på sagsområder, der er overtaget af hjemmestyret, overføres  

 til hjemmestyret efter bestemmelsen i hjemmestyrelovens § 4.
 Den gældende ekspropriationslovs anvendelsesområde foreslås samtidig  

 begrænset til fremover kun at omfatte ekspropriationer for rigsmyndighederne  

 eller for koncessionerede selskaber på sagsområder, der henhører under  

 rigsmyndighederne, jf. det samtidig hermed fremsatte forslag til lov om  

 ændring af lov for Grønland om ekspropriation.
 Lovforslaget medfører ikke økonomiske eller administrative konsekvenser  

 for staten.
