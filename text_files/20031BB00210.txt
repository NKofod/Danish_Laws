Fremsat den 12. maj 2004 af  

 udenrigsministeren (Per Stig Møller) Forslag til folketingsbeslutning om dansk styrkebidrag til NATOs håndhævelse af  

  

 suveræniteten i luftrummet over Estland, Letland og  

  

 Litauen som led i NATOs integrerede luftforsvar Folketinget meddeler sit samtykke til, at danske militære  

 styrker stilles til rådighed for NATOs håndhævelse af suveræniteten i  

 luftrummet over Estland, Letland og Litauen som led i NATOs integrerede  

 luftforsvar.
Bemærkninger til beslutningsforslaget I.
NATO-alliancen blev den 29. marts 2004 udvidet med syv  

 nye lande: Bulgarien, Estland, Letland, Litauen, Rumænien, Slovakiet og  

 Slovenien.
NATOs integrerede luftforsvar dækker alle medlemslande.  

 Suverænitetshåndhævelse i luftrummet udføres i fredstid som en fælles  

 rutineaktivitet af NATOs militære myndigheder.
Det er normalt den  

 øverstkommanderende for de allierede styrker i Europa, SACEUR, der har  

 ansvaret  

 for suverænitetshåndhævelse over NATOs europæiske luftrum og  

 beskyttelse af  

 allierede og deres styrker mod luftangreb gennem et luftovervågnings- og  

 kontrolsystem.
NATOs nuværende politik indebærer et konstant  

 afvisningsberedskab på 15 minutters varsling.
Blandt de nye NATO-lande besidder de baltiske lande og  

 Slovenien ikke tilstrækkelig kapacitet til selv at kunne forestå  

 suverænitetshåndhævelsen i nationalt luftrum.
Sloveniens relativt lille  

 luftrum  

 samt nærhed til Italien og Ungarn muliggør varetagelse af landets  

 suverænitetshåndhævelse uden stationering af fly i landet.
II.
Med henblik på at sikre, at  

 alle de nye medlemmer af NATO opnår samme niveau af sikkerhed som de  

 hidtidige  

 medlemmer, vedtog NATO-rådet den 16. marts 2004, at NATO i et midlertidigt  

 arrangement på tre måneder regnet fra datoen for optagelse af de nye  

 medlemmer  

 skal forestå suverænitetshåndhævelse i luftrummet over de baltiske lande.  

 Løsning af denne opgave vurderedes at kræve deployering af 4 jagerfly i  

 Baltikum.
På denne baggrund har Belgien tilmeldt et F-16 flybidrag  

 for en tremåneders periode fra den 29. marts til 1. juli 2004. Flyene er  

 stationeret på  iauliai basen i Litauen, hvorfra hele det baltiske luftrum  

 kan  

 dækkes.
Efter rådføring med Det Udenrigspolitiske Nævn har Danmark i samme  

 periode tilmeldt et jordbaseret militært bidrag bestående af såvel materiel  

 som  

 personel.
 Samtidig med at der i NATO arbejdes med en permanent  

 løsning for luftforsvar af hele Alliancens territorium, har NATOs  

 militære  

 myndigheder påbegyndt planlægningen af en forlængelse af den oprindelige  

 tremåneders interimsperiode for bidrag til de baltiske lande, herunder en  

 rotation af de nuværende bidrag.
III.
Det danske styrkebidrag  

 forventes at afløse de belgiske F-16 kampfly, som for nærværende løser  

 opgaven  

 med suverænitetshåndhævelse af luftrummet over Baltikum.
Det danske  

 styrkebidrag vil bestå af 4 F-16 kampfly, samt yderligere 1-2 F-16 kampfly i  

 logistisk reserve.
Herudover vil blive udsendt jordudstyr til støtte for  

 driften af kampflyene.
Det danske styrkebidrag forventes at løse opgaven  

 foreløbig i en tre måneders periode fra 1. juli 2004. Herefter forventes det  

 danske styrkebidrag afløst af et styrkebidrag fra en anden NATO-allieret som  

 led i en rotationsordning.
Bidraget vil omfatte i alt ca. 75 personer.
Der  

 vil  

 indledningsvis være behov for udsendelse af yderligere ca. 10 personer i  

 etableringsfasen.  


  

 Bidraget forventes  

 at blive stationeret på  iaulia basen i Litauen.
Forsvarets personel vil  

 under  

 udsendelsen være omfattet af forsvarets særlige erstatnings- og  

 godtgørelsesordning.
 NATOs nuværende afvisningsberedskab i baltisk luftrum er  

 etableret og iværksat i henhold til NATO-rådets beslutning af 16. marts 2004.  

 Den kommende udstationering af NATO-styrker, herunder det danske  

 styrkebidrag,  

 vil ske efter ønske fra de baltiske lande, hvilket forventes bekræftet i  

 NATO-rådets endelige beslutning om forlængelse af det allerede etablerede  

 afvisningsberedskab.
Styrkebidraget skal anvendes til håndhævelse af  

 suveræniteten i luftrummet over Estland, Letland og Litauen, herunder  

 afvisning  

 af eventuelle krænkelser af de pågældende landes territoriale integritet.  

 F-16  

 flyene vil udover retten til selvforsvar have mandat til at håndhæve  

 suveræniteten i luftrummet over de baltiske lande i henhold til gældende NATO  

 procedurer.
Bidraget vil således kunne anvende magt til at løse de pålagte  

 opgaver.
Styrkebidraget vil operativt være under kommando af NATO gennem  

 NATO's  

 luftoperationscentral  CAOC2  i Tyskland.
IV.
Der vurderes ikke at foreligge  

 nogen militær trussel mod det danske styrkebidrag under udstationeringen.
V.
Danmark har hidtil ydet de  

 baltiske lande betydelig støtte i deres bestræbelser på at opnå  

 NATO-medlemskab.
Det er regeringens opfattelse, at det vil ligge i naturlig  

 forlængelse af denne aktive danske politik, at Danmark yder sit bidrag til  

 suverænitetshåndhævelsen af luftrummet over de baltiske lande.
VI.
Danmarks støtte til  

 afvisningsforanstaltningerne i det baltiske luftrum indebærer mulighed for,  

 at  

 det danske styrkebidrag vil kunne komme i en situation, hvor det kunne blive  

 nødvendigt at anvende magt i forbindelse med håndhævelsen af de baltiske  

 landes  

 territoriale integritet.
Der kan i denne forbindelse blive tale om anvendelse  

 af magt af en karakter, der falder inden for Grundlovens § 19,  

 stk. 2. Folketingets anmodes derfor om at meddele sit samtykke til, at  

 danske militære styrker, som beskrevet i beslutningsforslaget, stilles til  

 rådighed for NATOs håndhævelse af suveræniteten i luftrummet over  

 Estland,  

 Letland og Litauen.
Regeringen vil løbende vurdere det danske bidrags  

 sammensætning med henblik på at sikre en effektiv opgaveløsning.
Såfremt det  

 skulle vise sig hensigtsmæssigt at justere bidraget væsentligt, eller såfremt  

 der skulle ske en væsentlig ændring i opgavernes karakter, vil regeringen  

 rådføre sig med Det Udenrigspolitiske Nævn herom eller om nødvendigt på ny  

 forelægge sagen for Folketinget.
VII.
Udsendelsen vil kunne  

 indebære udgifter i størrelsesordenen ca. 10 mio. kr. for en tre måneders  

 periode.
Udgifterne afholdes inden for rammen af de midler, som er stillet  

 til  

 rådighed for forsvarets samarbejde med de øst- og centraleuropæiske lande.
