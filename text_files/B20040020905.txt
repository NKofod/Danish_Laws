Bekendtgørelse om valgret og valgbarhed ved flytning mellem  

 menighedsrådskredse i et pastorat I medfør af § 5, stk. 4, og § 8,  

 stk. 6, i lov om valg til menighedsråd, jf. lovbekendtgørelse nr. 163 af  

 16. marts 2004, fastsættes følgende:
Beslutning om udøvelse af valgret § 1.  

  

 Et  

 medlem af folkekirken, der flytter fra en menighedsrådskreds til en anden i  

 samme pastorat, kan vælge at udøve valgret i den menighedsrådskreds, hvor  

 medlemmet hidtil har boet.
 Stk. 2.  

  

 Medlemmet  

 er kun valgbar i den menighedsrådskreds, hvor valgretten udøves.
Stk. 3.  

  

 Beslutningen  

 om at udøve valgretten i den menighedsrådskreds, hvor medlemmet hidtil har  

 boet, skal træffes i forbindelse med flytningen.
Valgbestyrelsen i den i 1.  

 pkt. nævnte menighedsrådskreds skal have skriftlig meddelelse om beslutningen  

 senest 4 uger efter, at flytningen er anmeldt til folkeregistret.
Meddelelsen  

 til  


  

 valgbestyrelsen skal indeholde  

 oplysning om medlemmets navn, personnummer og adresse.
 Stk. 4.  

  

 Hvis  

 meddelelse efter stk. 3 ikke gives inden den nævnte frist, udøver  

 medlemmet sin valgret i bopælssognet.
Ændring af beslutning om udøvelse af valgret § 2.  

  

 Beslutningen  

 om at udøve valgret i den menighedsrådskreds, hvor medlemmet hidtil har boet,  

 kan ændres ved medlemmets skriftlige underretning af valgbestyrelsen i den  

 nævnte menighedsrådskreds.
Valgretten udøves herefter i bopælssognet.
 Stk. 2.  

  

 Adgangen  

 til at udøve valgret i den menighedsrådskreds, hvor medlemmet hidtil har  

 boet,  

 ophører, når medlemmet flytter til et andet pastorat.
 § 3.  

  

 Såfremt medlemmet har valgt at udøve valgret i den menighedsrådskreds, hvor  

 medlemmet hidtil har boet, skal medlemmet sørge for at orientere  

 valgbestyrelsen i denne menighedsrådskreds om flytning af bopæl.
 Stk. 2.  

  

 Hvis  

 medlemskabet af folkekirken ophører, skal vedkommende sørge for, at  

 valgbestyrelsen i den menighedsrådskreds, hvor valgretten udøves, jf.  

 § 1,  

 stk. 1 og 3, orienteres herom.
Meddelelser til og fra valgbestyrelsen § 4.  

  

 Valgbestyrelsen  

 skal føre en protokol, der skal indeholde oplysning om navn, personnummer og  

 adresse på de personer, der udøver valgretten i menighedsrådskredsen uden at  

 have bopæl i denne.
Protokollen skal indeholde tilsvarende oplysninger om de  

 personer, der bor i menighedsrådskredsen, men har valgt at udøve valgretten i  

 en anden menighedsrådskreds.
 Stk. 2.  

  

 Valgbestyrelsen  

 kan vælge at indføre oplysningerne i den protokol, der føres over  

 sognebåndsløsere.
Stk. 3.  

  

 Valgbestyrelsen skal sørge for, at personer, der vælger at udøve valgret i  

 menighedsrådskredsen, optages på valglisten for kredsen.
Valgbestyrelsen  

 giver  

 underretning herom til bopælssognets valgbestyrelse, der sletter vedkommende  

 af  

 valglisten i bopælssognet.
Er den i § 1, stk. 3, nævnte meddelelse  

 ikke valgbestyrelsen i hænde senest 11. dagen før et menighedsrådsvalg, kan  

 vedkommende ikke optages på valglisten, og han eller hun kan derfor ikke  

 afgive  

 stemme ved dette valg.
§ 5.  

  

 Hvis medlemmet skal udøve valgretten i bopælssognet, jf. § 2, sletter  

 valgbestyrelsen vedkommende af valglisten og underretter valgbestyrelsen i  

 bopælssognet herom.
Valgbestyrelsen i bopælssognet optager vedkommende på  

 valglisten for dette sogn.
§ 6.  

  

 Ved  

 flytning indenfor pastoratet, jf. § 3, stk. 1, underretter  

 valgbestyrelsen det nye bopælssogns valgbestyrelse om vedkommendes valg af  

 menighedsrådskreds for udøvelse af valgret.
Valgbestyrelsen i bopælssognet  

 sletter vedkommende af valglisten.
 § 7.  

  

 Når  

 valgbestyrelsen får oplysning om, at vedkommendes medlemskab af folkekirken  

 er  

 ophørt, jf. § 3, stk. 2, sletter valgbestyrelsen den pågældende af  

 valglisten.
Ikrafttrædelsesbestemmelser § 8.  

  

 Bekendtgørelsen  

 træder i kraft den 15. april 2004.
 Stk. 2.  

  

 Personer,  

 der er flyttet fra en menighedsrådskreds til en anden i samme pastorat i  

 perioden fra 20. februar 2004 til 15. april 2004 har mulighed for at vælge at  

 bevare valgretten i den menighedsrådskreds, hvor vedkommende hidtil har boet.  

 De pågældende skal senest den 12. maj 2004 underrette valgbestyrelsen i den  

 menighedsrådskreds, hvor vedkommende hidtil har boet, om at vedkommende  

 ønsker  

 at udøve valgretten i denne menighedsrådskreds.
Stk. 3.  

  

 Adgangen  

 til at vælge at udøve valgretten efter stk. 2 bortfalder ved fristens  

 udløb.
Biskoppen kan dog, såfremt særlige forhold gør sig gældende, bestemme,  

 at der skal bortses fra overskridelse af fristen.
