 Udbetalt overskydende skat, der blev anvendt til delvis dækning af  

 ægtefællens restskat, blev betragtet som indtægt og skulle modregnes i  

 kontanthjælpen.
 REDEGØRELSE FOR SAGEN:
 K og ægtefællen modtog kontanthjælp efter bistandsloven.
 K fik udbetalt overskydende skat midt i maj måned.
Socialforvaltningen meddelte, at beløbet ville blive fratrukket i  

 kontanthjælpen for juni måned.
Imidlertid havde familien anvendt K's  

 overskydende skat til delvis dækning af ægtefællens restskat.
 AFGØRELSEN, DER KLAGES OVER:
 Amtsankenævnet pålagde det sociale udvalg at undlade at fradrage udbetalt  

 overskydende skat i kontanthjælpen til K og ægtefællen.
 Amtsankenævnet fandt, at overskydende skat ikke skulle sidestilles med en  

 indtægt, der skulle fradrages hjælpen efter bistandslovens § 38. Den  

 overskydende skat var indbetalt til delvis dækning af ægtefællens restskat,  

 og ægtefællerne havde derved nedbragt deres samlede gæld på en rimelig måde.  

 Ægtefællerne kunne indtil udskrivning af første årsopgørelse have erklæret  

 sig indforstået med, at overskydende skat blev anvendt til udligning af  

 eventuel restskat, som påhvilede den anden ægtefælle.
 KLAGEN TIL ANKESTYRELSEN:
Det sociale udvalg klagede over afgørelsen og anførte, at udbetaling af  

 overskydende skat, som K i det foreliggende tilfælde rent faktisk havde  

 kunnet disponere over, skulle betragtes som indtægt efter bistandslovens §  

 38, der skulle modregnes i kontanthjælpen.
Amtsankenævnets afgørelse støttede  

 sig på en netto- opgørelsesmetode, der ved opgørelse af den indtægt, der  

 skulle fradrages i kontanthjælpen tillod, at der sås bort fra indtægten, hvis  

 der var en umiddelbar sammenhæng mellem indtægtens art og det formål, hvortil  

 indtægten anvendtes.
Bistandsloven syntes ikke umiddelbart at indeholde  

 tilstrækkelig hjemmel dertil.
 Antaget til principiel behandling:
 Ankestyrelsen antog sagen til principiel behandling med henblik på, om der  

 ved opgørelse af en indtægt, der skulle fradrages i kontanthjælpen, kunne ses  

 bort fra indtægten, hvis der var en umiddelbar sammenhæng mellem indtægtens  

 art og det formål, hvortil indtægten anvendtes (en nettoopgørelsesmetode).
 LOVGRUNDLAG:
 Bistandslovens § 38.
 Socialministeriets vejledning af 5. marts 1987 om kontanthjælp efter  

 bistandslovens pkt. 10.
 ANKESTYRELSENS AFGØRELSE:
 Ankestyrelsen fandt, at det sociale udvalg havde været berettiget til at  

 nedsætte kontanthjælpen med det beløb, der blev udbetalt som overskydende  

 skat.
Ankestyrelsen lagde vægt på, at K havde kunnet disponere over den  

 overskydende skat. Ægtefællen kunne ikke anses for berettiget til  

 kontanthjælp til betaling af restskatten, der blev pålignet ham.
Den  

 overskydende skat måtte derfor betragtes som en indtægt, der medførte  

 nedsættelse af kontanthjælpen.
 Ankestyrelsen ændrede således amtsankenævnets afgørelse.
 Det beløb, der på grund af nævnets afgørelsen blev udbetalt for meget i  

 kontanthjælp til K, kunne ikke kræves tilbagebetalt.
