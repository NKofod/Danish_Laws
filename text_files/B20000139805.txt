Bekendtgørelse om udøvelse af  

 virksomhed som autoriseret  

 VVS-installatør og godkendt kompetent virksomhed I medfør af § 7, stk. 7 og § 25, stk. 2 i lov  

 nr. 206 af 27. marts 2000 om gasinstallationer og installationer i  

 forbindelse med vand- og afløbsledninger fastsættes:
Kapitel 1 Gyldighedsområde § 1. Denne bekendtgørelse indeholder  

 bestemmelser for udøvelse af virksomhed som autoriseret  

 VVS-installatør eller godkendt kompetent virksomhed på  

 gasområdet.
 Stk. 2. Bestemmelserne gælder endvidere for  

 virksomhedsudøvelse af virksomheder, der har opnået dispensation  

 fra kravene til autorisation i medfør af § 7, stk. 4, i lov  

 nr. 206 af 27. marts 2000, med mindre Danmarks Gasmateriel Prøvning i  

 forbindelse med dispensationen har fastsat andre vilkår.
Kapitel 2 Virksomhedsforhold § 2. En autoriseret VVS-installatør er  

 berettiget til at udføre, reparere og yde service på:
1)	gasinstallationer omfattet af lovens § 2, stk. 1, nr.  

 1, med mindre der i Gasreglementet er stillet supplerende krav til  

 kompetence, 2)	vandinstallationer, omfattet af lovens § 2, stk. 1, nr. 3,  

 og 3)	afløbsinstallationer over terrænhøjde og i  

 bygninger.
 § 3. En godkendt kompetent virksomhed er  

 berettiget til på gasområdet at udføre arbejder inden for  

 det afgrænsede område, som er fastsat af Danmarks Gasmateriel  

 Prøvning i forbindelse med godkendelsen.
 § 4. Ved arbejder på gasområdet skal  

 autoriserede VVS-installatører og godkendte kompetente virksomheder  

 anvende et godkendt kvalitetsstyringssystem efter lovens § 9 og Danmarks  

 Gasmateriel Prøvnings bekendtgørelse om  

 kvalitetsstyringssystemer og særlig tilsynsordning for autoriserede og  

 godkendte kompetente virksomheder.
 § 5. På vand- og sanitetsområdet kan  

 autoriserede VVS-installatører som alternativ til anvendelse af et  

 godkendt kvalitetsstyringssystem efter § 4 tilslutte sig en særlig  

 tilsynsordning, hvor der udføres kontrol af udvalgte installationer  

 efter lovens § 9 og efter bestemmelserne i Danmarks Gasmateriel  

 Prøvnings bekendtgørelse om kvalitetsstyringssystemer og  

 særlig tilsynsordning for autoriserede og godkendte kompetente  

 virksomheder.
 § 6. Autoriserede VVS-installatører og  

 godkendte kompetente virksomheder er forpligtet til at ændre  

 virksomhedens forretningsgange eller foretage øvrige foranstaltninger,  

 som pålægges virksomheden af den kontrolinstans, der varetager  

 kontrolfunktionen, jf. §§ 4 og 5.
§ 7. Autoriserede VVS-installatører og  

 godkendte kompetente virksomheder er ansvarlige for, at virksomheden  

 råder over montører med de krævede  

 uddannelsesmæssige kompetencer, jf.
Danmarks Gasmateriel  

 Prøvnings bekendtgørelse om personlige faglige kvalifikationer  

 for den teknisk ansvarlige og medarbejdere i autoriserede og godkendte  

 kompetente virksomheder, til de udbudte arbejder.
Montørerne skal  

 være ansat og lønnet af virksomheden.
Stk. 2. Virksomheden kan tillige periodevist og i  

 begrænset omfang anvende arbejdskraft, der ikke er ansat i  

 virksomheden.
Det er en forudsætning herfor, at det enten drejer sig om  

 personer med en særlig personlig kompetence eller om personer med de i  

 stk. 1 nævnte kvalifikationer.
Det er tillige en  

 forudsætning, at der udarbejdes en aftale om udlejning med den  

 virksomhed, hvor den pågældende er ansat, hvoraf det blandt andet  

 fremgår, at virksomheden, der benytter den lejede arbejdskraft,  

 bærer ansvaret for det arbejde, den pågældende  

 udfører for virksomheden.
 § 8. Virksomhedens teknisk ansvarlige person  

 skal:
1)	give montørerne konkrete instruktioner om arbejdets  

 udførelse og føre fornødent tilsyn med dette, 2)	sikre sig, at virksomheden råder over nødvendigt  

 værktøj og måleudstyr, 3)	sikre sig, at virksomheden til enhver tid har de gældende  

 forskrifter i Gasreglementet, Bygningsreglementet, lov om vandforsyning og  

 lov om miljøbeskyttelse samt fornødne normer, vejledninger og  

 anvisninger for arbejdets udførelse, 4)	sikre sig, at arbejdet udføres i nøje overensstemmelse  

 med de gældende love og myndighedsforskrifter, 5)	sikre sig, at virksomhedens kvalitetsstyringssystem efterleves i  

 praksis og løbende bliver evalueret af en godkendt kontrolinstans,  

 samt at der træffes fornødne foranstaltninger på baggrund  

 af rapporter fra kontrolinstansen, 6)	sikre sig, såfremt virksomheden også er tilmeldt den  

 særlige tilsynsordning, at der bliver udført det krævede  

 tilsyn fra en godkendt kontrolinstans, samt at der træffes  

 fornødne foranstaltninger på baggrund af rapporter fra  

 kontrolinstansen, og 7)	sikre, at de faglige kvalifikationer hos virksomheden løbende  

 ajourføres for eksempel ved deltagelse i relevante  

 efteruddannelseskurser.
§ 9. Alle skriftlige henvendelser til myndigheder,  

 ledningsejere og forsyningsvirksomheder (herunder gasleverandører)  

 vedrørende forhold, der omfattes af loven, skal være forsynet  

 med virksomhedens stempel og underskrevet af den teknisk ansvarlige i  

 virksomheden.
Underskriften skal være gengivet med maskinskrift.
 § 10. Ændringer i virksomhedens  

 selskabsstruktur og øvrige forretningsforhold,  

 ansættelsesforholdet for den teknisk ansvarlige, eller ændringer  

 i andre af de forhold, hvis dokumentation er en forudsætning for  

 autorisationens udstedelse, skal omgående forelægges Danmarks  

 Gasmateriel Prøvning til godkendelse med henblik på  

 autorisationens fortsatte gyldighed.
Kapitel 3 Ansvar og pligter § 11. Inden iværksættelse af  

 installationsarbejder, omfattet af loven, skal den autoriserede  

 VVS-installatør eller den godkendte kompetente virksomhed indhente  

 tilladelse fra kommunen, forsyningsvirksomheden (herunder  

 gasleverandøren) eller ledningsejeren i overensstemmelse med  

 bestemmelserne i Gasreglementet, Bygningsreglementet og bestemmelser udstedt  

 i medfør af lov om vandforsyning eller lov om  

 miljøbeskyttelse.
 § 12. Installations- og servicearbejder skal  

 udføres i nøje overensstemmelse med gældende love og  

 bestemmelser, herunder bestemmelser og normer, der indeholdes i eller  

 henvises til i Gasreglementet eller Bygningsreglementet, samt de af kommunen,  

 forsyningsvirksomheden (herunder gasleverandøren) eller ledningsejeren  

 fastsatte tekniske bestemmelser og særlige anvisninger for  

 udførelse af de enkelte arbejder.
 § 13. Forinden arbejdet afleveres til brugeren og  

 færdigmeldes i henhold til § 14, skal installationen  

 afprøves og tilsluttede genstande og apparater indreguleres i  

 overensstemmelse med bestemmelserne i Gasreglementet og  

 Bygningsreglementet.
 § 14. Ved færdigmelding af et  

 fuldført installations- eller servicearbejde har den autoriserede  

 VVS-installatør eller den godkendte kompetente virksomhed ansvaret  

 for, at arbejdet er udført i overensstemmelse med forskrifterne i  

 § 12, og at installationen er i forsvarlig stand.
 § 15. Tilkaldes virksomheden i tilfælde,  

 hvor uopholdelig hjælp er påkrævet, for eksempel i  

 anledning af gasudstrømning, brand, vandudstrømning eller  

 lignende, eller indtræffer sådanne hændelser under  

 udførelsen af et arbejde, skal virksomheden, uanset bestemmelsen i  

 § 11, straks træffe de fornødne foranstaltninger til  

 afværgelse af fare og til begrænsning af opstået skade.  

 Kommunen, forsyningsvirksomheden (herunder gasleverandøren) eller  

 ledningsejeren skal omgående underrettes om de indgreb, der er  

 foretaget.
 § 16. Opdager den teknisk ansvarlige eller  

 virksomhedens ansatte, at en installation eller tilsluttet genstand er  

 behæftet med fejl og mangler, der ikke straks kan afhjælpes, og  

 som kan medføre fare eller ulempe for mennesker eller skade på  

 ejendom, herunder ledningsanlæg og deres drift, eller som kan  

 medføre skadelig forurening, skal der omgående gives kommunen,  

 forsyningsvirksomheden (herunder gasleverandøren) eller ledningsejeren  

 underretning herom.
 Stk. 2. Såfremt den teknisk ansvarlige eller  

 virksomhedens ansatte opdager fejl ved ledninger eller  

 installationsgenstande, herunder gas- eller vandmålere, skal der  

 snarest muligt gives kommunen, forsyningsvirksomheden (herunder  

 gasleverandøren) eller ledningsejeren underretning.
 § 17. Den autoriserede VVS-installatør  

 eller den godkendte kompetente virksomhed må kun færdigmelde  

 arbejder udført af virksomhedens ansatte, bortset fra de i stk. 2  

 og 3, og i § 7, stk. 2, beskrevne situationer.
 Stk. 2. Hvor Danmarks Gasmateriel Prøvning giver  

 dispensation til, at en virksomhed overtager ansvaret for arbejder  

 udført af en anden virksomhed, jf. § 5, stk. 2, nr. 1, i  

 bekendtgørelse om vilkår for autorisation og godkendelse som  

 kompetent virksomhed, kan arbejdet færdigmeldes af den virksomhed, der  

 overtager ansvaret for installationen.
 Stk. 3. I tilfælde af, at en virksomhed nægter  

 eller bliver ude af stand til at fuldføre et arbejde eller at  

 færdigmelde et fuldført arbejde, kan Danmarks Gasmateriel  

 Prøvning tillade, at en anden virksomhed udfører en eventuel  

 resterende del af arbejdet og derefter færdigmelder og overtager  

 ansvaret for det samlede arbejde.
 § 18. Den autoriserede VVS-installatør og  

 den godkendte kompetente virksomhed skal følge de af kommunen,  

 forsyningsvirksomheden (herunder gasleverandøren) eller ledningsejeren  

 fastsatte forretningsgange ved ansøgning om tilladelse til  

 installationsarbejder og ved færdigmelding, herunder fremsendte  

 blanketter, tegninger m.v. i det fastsatte omfang.
 § 19. Den autoriserede VVS-installatør og  

 den godkendte kompetente virksomhed skal ved aflevering af enhver ny  

 installation eller genstand og apparat gøre brugeren eller ejeren  

 bekendt med betjeningen.
 Stk. 2. Ejeren eller brugeren skal desuden gøres  

 opmærksom på sit ansvar for hele installationens fremtidige  

 tilstand og vedligeholdelse, herunder at lade opståede fejl eller  

 mangler udbedre snarest muligt, samt træffe foranstaltninger til  

 imødegåelse af sikkerheds- og sundhedsmæssige risici.
 § 20. Den autoriserede VVS-installatør  

 eller den godkendte kompetente virksomhed skal dokumentere kvaliteten af det  

 udførte arbejde i form af:
1)	installations- og servicerapporter, 2)	rapporter om reklamationer fra forbrugere, fabrikanter eller  

 kommuner, forsyningsvirksomheden (herunder gasleverandører) og  

 ledningsejere, og 3)	påklistrede mærkater i det omfang, det kræves, jf.  

 Gasreglementets og Bygningsreglementets bestemmelser.
 Stk. 2. Dokumentationen i stk. 1 skal arkiveres og  

 opbevares tilgængeligt for Danmarks Gasmateriel Prøvning, den  

 kontrolinstans, virksomheden har valgt at samarbejde med samt kommuner,  

 forsyningsvirksomheder (herunder gasleverandører) og ledningsejere i  

 mindst 5 år.
Kapitel 4 Kommuners, forsyningsvirksomheders og  

 gasleverandørers tilsyn § 21. Kommunen, forsyningsvirksomheden (herunder  

 gasleverandøren) eller ledningsejeren er berettiget til under og efter  

 arbejdets udførelse at kontrollere, om arbejdet er udført i  

 overensstemmelse med gældende bestemmelser og de vilkår, der er  

 stillet for tilladelsen, og de kan i den forbindelse forlange arbejdet  

 standset, såfremt det viser sig, at arbejdet udføres i strid med  

 gældende bestemmelser eller vilkår, eller at tilladelsen har  

 været givet under urigtige forudsætninger.
Kapitel 5 Straffebestemmelser m.v.
§ 22. Med bøde straffes den, der 1)	undlader at indhente tilladelse efter § 11, 2)	undlader at afprøve funktionen eller foretage indregulering  

 efter § 13, 3)	tilsidesætter bestemmelserne i §§ 15, 16, 18, 19, 20,  

 eller 4)	overtræder § 17, stk. 1.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 23. Bekendtgørelsen træder i kraft  

 den 10. januar 2001.
 Stk. 2. Bekendtgørelse nr. 249 af 23. maj 1979 om gas-,  

 vand- og sanitetsmestervirksomhed ophæves.
