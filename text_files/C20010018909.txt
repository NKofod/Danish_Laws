Cirkulære om løn- og andre ansættelsesvilkår for ledere og  

  

 lærere ved undervisning mv. efter lov om støtte til  

  

 folkeoplysende voksenundervisning, frivilligt folkeoplysende  

  

 foreningsarbejde og Folkeuniversitetet (Folkeoplysningsloven) I medfør af § 52 i lov om støtte til folkeoplysende  

 voksenundervisning, frivilligt folkeoplysende foreningsarbejde og  

 Folkeuniversitetet (folkeoplysningsloven), jf. lovbekendtgørelse nr. 924 af  

 5.  

 oktober 2000, samt efter bemyndigelse fra Finansministeriet fastsættes:
Personkreds § 1.  

  

 Cirkulæret  

 omfatter pædagogisk-administrative ledere af undervisning,  

 foredragsvirksomhed  

 og studiekredse samt timelønnede lærere ved undervisning og studiekredse.
 Ansættelse mv.
 § 2.  

  

 Den  

 enkelte forening træffer beslutning om ansættelse og afskedigelse af ledere  

 og  

 lærere, jf. § 9 i folkeoplysningsloven.
 Stk. 2.  

  

 Ledere kan  

 ansættes enten for en tidsbegrænset periode eller uden tidsbegrænsning.
 Stk. 3.  

  

 Lærere ansættes  

 for en tidsbegrænset periode.
Stk. 4.  

  

 Ledere og lærere  

 modtager ved tiltrædelsen et ansættelsesbrev med angivelse af aflønning,  

 ansættelsesperiode og beskæftigelsens omfang, jf.
Lov om arbejdsgiverens  

 pligt  

 til at underrette lønmodtageren om vilkår for ansættelsesforholdet.
 Stk. 5.  

  

 Lønnen udbetales  

 månedsvis bagud.
Løn til ledelse § 3.  

  

 Den  

 beløbsramme, der er til rådighed for løn til ledelse, beregnes således:
1)  

 	  

 11 % af antallet af  

 undervisningslektioner, jf. § 4, multipliceret med 285,57, jf. stk. 2, for de  

 første 3.000 undervisningslektioner, 2)  

 	  

 14 % af antallet af  

 undervisningslektioner, jf. § 4, multipliceret med 285,57, jf. stk. 2, for de  

 følgende 10.000 undervisningslektioner (intervallet 3001 - 13000), og 3)  

 	  

 8 % af antallet af  

 undervisningslektioner, jf. § 4, multipliceret med 285,57, jf. stk. 2, for  

 det  

 antal undervisningslektioner, der overstiger 13.000.
 Stk. 2.  

  

 Den lønsats, der  

 anvendes i beregningen i stk. 1, udgør 1/1924 af skalatrin 42 i statens  

 tjenestemandslønsystem, multipliceret med 1,6 tillagt 12,5%, pr. 1. oktober  

 2001 kr. 285,57.
 Stk. 3.  

  

 Foreningen kan  

 beslutte at anvende et mindre beløb til ledelse end det beløb, der er til  

 rådighed efter stk. 1.
 Stk. 4.  

  

 Ud over løn mv.  

 til ledelse efter § 5 og §12 kan der afholdes udgifter til løn under sygdom  

 mv., jf. § 6, samt øvrige lovpligtige ydelser vedrørende lønmodtagere.
§ 4.  

  

 Antallet  

 af undervisningslektioner i den enkelte forening opgøres på grundlag af  

 kalenderårets undervisning, studiekredse og foredragsvirksomhed.
Et foredrag  

 medregnes som 6 undervisningslektioner.
 § 5.  

  

 En  

 leder, der ansættes som fuldtidsbeskæftiget svarende til en årlig  

 arbejdstidsnorm på 1924 timer inkl. ferie og søgne-helligdage, kan på  

 årsbasis  

 højst aflønnes med et beløb, der svarer til skalatrin 47 med et tillæg på kr.  

 29.500 (i grundbeløb pr. 1. oktober 1997), og skal mindst aflønnes med et  

 beløb  

 svarende til skalatrin 36 i statens tjenestemandslønsystem.
 Stk. 2.  

  

 En  

 deltidsbeskæftiget leder aflønnes forholdsmæssigt efter stk. 1.
 Stk. 3.  

  

 Timelønnede  

 ledere kan højst aflønnes for 700 arbejdstimer i et kalenderår ekskl.  

 feriegodtgørelse.
 Stk. 4.  

  

 Timelønnen for  

 en arbejdstime på 60 minutter udgør 1/1924 af skalatrin 42 i statens  

 tjenestemandslønsystem, pr. 1. oktober 2001 kr. 158,65.
Sygdom, graviditet, barsel, militærtjeneste § 6.  

  

 Fuldtidsbeskæftigede  

 ledere og deltidsbeskæftigede ledere, der er beskæftiget gennemsnitligt  

 mindst  

 8 timer om ugen, er omfattet af bestemmelserne i Funktionærlovens §§ 5, 6 og  

 7.
Opsigelse af ledere ansat uden tidsbegrænsning § 7.  

  

 I  

 den enkelte leders ansættelsesbrev skal der indføjes en bestemmelse om  

 opsigelsesvarsler.
Opsigelsesvarslerne kan ikke overstige funktionærlovens  

 opsigelsesvarsler.
Opsigelse i ansættelsesperioden af tidsbegrænset  

 ansatte ledere og lærere § 8.  

  

 Tidsbegrænset ansatte lederes og læreres ansættelsesforhold ophører uden  

 særligt varsel ved den aftalte periodes udløb.
Stk. 2.  

  

 Opsigelsesvarsler for tidsbegrænset ansatte ledere og lærere, der opsiges  

 inden  

 den aftalte ansættelsesperiodes udløb, skal fremgå af den enkelte leders og  

 lærers ansættelsesbrev.
Opsigelsesvarslerne kan ikke overstige  

 funktionærlovens  

 opsigelsesvarsler.
Løn til lærere § 9.  

  

 Timelønnen  

 for en arbejdstime på 60 minutter udgør 1/1924 af skalatrin 33,  

 stedtillægsområde III, i statens tjenestemandslønsystem, pr. 1. oktober 2001  

 kr. 137,03.
 § 10.  

  

 En  

 undervisningslektion er på 45 minutter.
 Stk. 2.  

  

 For hver  

 undervisningslektion ydes betaling for 1,6 arbejdstime, pr. 1. oktober 2001  

 kr.  

 219,25.
 Stk. 3.  

  

 Lønnen efter  

 stk. 2 omfatter ud over selve undervisningen, fælles planlægning samt  

 planlægning, forberedelse og efterbehandling af undervisningen, medvirken ved  

 visse pædagogisk-administrative funktioner i tilknytning til undervisningen  

 som  

 fx forløbsbeskrivelse, fremmødelister, pauser, o.l.
 § 11.  

  

 Der  

 lønnes kun for gennemført undervisning.
 Stk. 2.  

  

 Lærere har  

 uanset bestemmelsen i stk. 1 krav på løn for undervisningslektioner, der  

 aflyses med mindre end 1 uges varsel.
Feriegodtgørelse § 12.  

  

 Ledere  

 og lærere er omfattet af ferielovens regler.
 Stk. 2.  

  

 Fuldtidsbeskæftigede og deltidsbeskæftigede ledere, der holder ferie med løn,  

 er berettigede til et ferietillæg på 1,5%, der træder i stedet for det i  

 ferielovens § 14, stk. 1, nævnte tillæg.
 Stk. 3.  

  

 Til timelønnede  

 ledere og lærere ydes feriegodtgørelse på 12,5%, jf. ferielovens § 12.
Ikrafttrædelses- og overgangsbestemmelser § 13.  

  

 Cirkulæret  

 træder i kraft den 1. oktober 2001.
 Stk. 2.  

  

 Samtidig ophæves  

 Undervisningsministeriets cirkulære af  

 22. marts 2001 om løn- og andre ansættelsesvilkår for ledere og lærere  

 ved undervisning mv. efter lov om støtte til folkeoplysning.
