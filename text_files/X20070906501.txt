Salg i ekspropriation Spørgsmål Vil en  

 overdragelse af ejendommen matr. nr. xx være omfattet af  

 ejendomsavancebeskatningslovens § 11, 2. pkt.
Svar Ja.
Beskrivelse af de faktiske forhold A ejer  

 landbrugsejendommen matr. nr. xx.
En del af ejendommen (anslået  

 32.500 m2  

 ) er ved Y-købings lokalplan 10-482 ført  

 i byzone med henblik på bebyggelse til boligformål.
Efter vedtagelsen af  

 lokalplanen har Y-købing Kommune henvendt sig og vil ekspropriere jorden med  

 henblik på virkeliggørelse af lokalplanen.
A har svaret, at hun ønsker  

 ejendommen  

 overtaget i sin helhed, da lokalplanen opdeler hendes ejendom på en uheldig  

 måde for driften.
Det samlede areal udgør  

 110.000 m2.
 I brev af 29.  

 juni 2006 underskrevet af borgmesteren og kommunaldirektøren har Y-købing  

 Kommune  

 meddelt følgende:
 "På given  

 foranledning kan vi herved bekræfte, at såvel kommunens økonomiudvalg som  

 Byråd  

 har drøftet erhvervelse af ejendommen matr. nr. xx med areal  

 11 ha.
 På møde den 5.  

 marts 2004 blev der således drøftet erhvervelse af hele ejendommen, når det  

 nødvendige  

 plangrundlag forelå, således at ejendommen om fornødent kunne erhverves ved  

 ekspropriation.
Byrådet  

 iværksatte derfor udarbejdelse af lokalplan.
Den endelige lokalplan blev  

 vedtaget af Byrådet den 13. december 2005.
Den 14. marts 2006  

 godkendte Byrådet, at ejendommen erhverves.
I forbindelse med behandlingen  

 tilkendegav Byrådet, at købsaftalen blev indgået i stedet for  

 ekspropriation." I brev af 13.  

 juni 2006 har kommunen oplyst:
 "Såfremt  

 ekspropriation blev nødvendigt ville Byrådet anvende planlægningslovens § 47,  

 stk. 1, da det er nødvendigt for virkeliggørelse af lokalplanen for området,  

 at  

 kommunen bliver i besiddelse af ejendommen.
Da ejeren under  

 forhandlingerne krævede, at kommunen skulle overtage hele ejendommen, var  

 Byrådet  

 også indstillet på det under henvisning til princippet i loven om statens  

 ekspropriationer § 16, stk. 3" Spørgers eventuelle opfattelse ifølge anmodning og bemærkninger til  

 sagsfremstilling Skatteyders  

 repræsentant har læst sagen igennem, og har ikke bemærkninger.
SKATs indstilling og begrundelse Efter  

 ejendomsavancebeskatningslovens § 1 medregnes fortjeneste ved afståelse af  

 fast  

 ejendom ved indkomstopgørelsen.
Dette gælder dog  

 ikke fortjeneste, der er indvundet ved modtagelse af en erstatningssum i  

 anledning  

 af ekspropriation.
Denne fortjeneste er skattefri efter § 11, 1. pkt. i  

 ejendomsavancebeskatningsloven.
Reglen om skattefritagelse gælder efter  

 lovens  

 § 11, 2.pkt også for fortjeneste ved salg til en erhverver, der efter  

 formålet  

 med erhvervelsen opfylder betingelserne for at ekspropriere ejendommen.
 Det fremgår af  

 SKM.2006.438.SKAT, at følgende krav skal være opfyldt på aftaletidspunktet,  

 for  

 at overdragelsen af en fast ejendom kan anses for sket i en  

 ekspropriationssituation:
 1) Der skal  

 på aftaletidspunktet være ekspropriationshjemmel i lovgivningen til det  

 pågældende  

 formål.
2) På  

 aftaletidspunktet må det kunne påregnes, at ekspropriation vil ske i mangel  

 af  

 frivillig aftale, dvs. at den eksproprierende myndighed skal udvise vilje til  

 at ekspropriere.
Der skal foreligge ekspropriationsrealitet.
 For så vidt  

 angår den første betingelse om ekspropriationshjemmel på aftaletidspunktet,  

 fremgår  

 af det af brev af  4. august 2006, at Byrådet, såfremt ekspropriation  

 blev  

 nødvendig, ville anvende planlægningslovens § 47, stk. 1, da det er  

 nødvendigt  

 for virkeliggørelse af lokalplanen for området, at kommunen bliver i  

 besiddelse  

 af ejendommen.
 Endvidere  

 fremgår det af brevet, at da ejeren under forhandlingerne krævede, at  

 kommunen  

 skulle overtage hele ejendommen, var Byrådet også indstillet på dette under  

 henvisning til princippet i loven om statens ekspropriationer § 16, stk.3.
Da det fremgår  

 af forespørgslen, at kommunen vil ekspropriere på grundlag af en lokalplan,  

 forudsætter skattefritagelsen derfor, at lokalplanen på aftaletidspunktet er  

 vedtaget og offentliggjort.
Det fremgår af sagens oplysninger, at lokalplanen  

 er vedtaget den 13. december 2005 og derefter offentliggjort.
 Det fremgår af  


  

 SKM2006.438.SKAT  


,  

 at det er i overensstemmelse med reglerne, at en kommune benytter følgende  

 fremgangsmåde i forbindelse med erhvervelse af en ejendom i en  

 ekspropriationssituation,  

 når hjemmelen findes i en lokalplan, der er vedtaget og offentliggjort på  

 aftaletidspunktet:
a.
Kommunen  

 indhenter salgstilbud.
b.
Når  

 lokalplanen er vedtaget og offentliggjort (dvs. når der foreligger en endelig  

 ekspropriationshjemmel), godkender kommunalbestyrelsen aftalen.
 Lokalplanen  

 blev, som ovenfor nævnt, vedtaget og offentliggjort 13. december 2005.
 Byrådet tog den  

 14. marts 2006 stilling til det oplæg til købstilbud, som var fremsendt af  

 spørgerens  

 rådgiver.
 Da Byrådet  

 således først har tiltrådt salgstilbuddet fra sælger efter lokalplanen er  

 vedtaget og offentliggjort, er aftaletidspunktet flyttet til det tidspunkt,  

 hvor ekspropriationshjemmelen er skabt.
 Endvidere har  

 Byrådet, efter at lokalplanen for området er vedtaget og offentliggjort,  

 tilkendegivet, at købsaftale er indgået i stedet for ekspropriation.
 Det er derfor  

 SKATs opfattelse, at der på aftaletidspunktet er hjemmel til at ekspropriere  

 ejendommen og at betingelserne for skattefritagelse er opfyldt.
Skatterådets afgørelse og begrundelse Skatterådet  

 tiltræder SKATs indstilling og begrundelse.
