 Antaget, at man ikke kunne meddele vognmandsvirksomheder tilladelse  

 til i medfør af § 7 f, stk. 1, 2. pkt., automatisk at registrere kaldte  

 telefonnumre i forbindelse med anvendelse af mobiltelefoner.  

 Vognmandsvirksomheder må således ikke modtage specificerede telefonregninger  

 fra telefonselskaberne.
 Antaget, at man ikke kunne meddele vognmandsvirksomheder tilladelse til i  

 medfør af § 7 f, stk. 1, 2. pkt., automatisk at registrere kaldte  

 telefonnumre i forbindelse med anvendelse af mobiltelefoner.  

 Vognmandsvirksomheder må således ikke modtage specificerede telefonregninger  

 fra telefonselskaberne.
 En arbejdsgiverforening rettede henvendelse til Registertilsynet med  

 anmodning om tilladelse til, at der skete en fuldstændig specifikation af  

 opkald fra vognmandsvirksomheders mobiltelefoner.
 Baggrunden var, at de koncessionerede telefonselskaber efter pålæg fra  

 Registertilsynet havde ændret praksis vedrørende specifikation af  

 telefonregninger, således at telefonselskaberne nu slettede de to sidste  

 cifre af det kaldte nummer på de fremsendte regninger.
 Arbejdsgiverforeningen anførte, at en ufuldstændig specifikationsliste er  

 uden værdi, idet det er af væsentlig betydning at kunne henføre opkald til  

 enkelte kunder i forbindelse med transportopgavens udførelse samt af hensyn  

 til betaling for opkald, herunder chaufførers private opkald.
Registertilsynet har i beretningsåret tillige modtaget en række  

 henvendelser af lignende karakter fra private vognmænd.
Flere af de private  

 vognmænd har oplyst, at der foreligger aftaler mellem virksomhederne og  

 chaufførerne om, at chaufførerne selv betaler for de private opkald, der  

 foretages fra virksomhedens mobiltelefoner.
 Sagen blev behandlet på et møde i Registerrådet.
 Registertilsynet udtalte, at efter lov om private registre m.v. § 4, stk.  

 2, må andre registrerede oplysninger end de, der vedrører rent private  

 forhold, kun videregives uden den registreredes samtykke i det omfang,  

 videregivelse uden sådant samtykke er et naturligt led i den normale drift af  

 virksomheder m.v. af den pågældende art.
På baggrund heraf er Registertilsynet generelt af den opfattelse, at der  

 er tale om videregivelse af registrerede oplysninger, såfremt et  

 telefonselskab udsender telefonregninger til virksomheder m.v. med angivelse  

 af alle de kaldte telefonnumre - eventuelt begrænset til opkald til nærmere  

 angivne områder.
Da den modtagende virksomhed herved overlades oplysninger,  

 den ikke selv må registrere, finder Registertilsynet, at denne videregivelse  

 ikke kan anses for at være et naturligt led i den normale drift af  

 telefonselskabet, jf. lov om private registre m.v. § 4, stk. 2.
 Registertilsynet finder således ikke, at telefonselskaberne lovligt kan  

 udsende specificerede regninger til virksomheder m.v., medmindre virksomheden  

 forinden har fået tilladelse af Registertilsynet i henhold til § 7 f, stk. 1,  

 2. pkt.
 Denne opfattelse har Registertilsynet tidligere gjort de koncessionerede  

 telefonselskaber bekendt med.
Registertilsynet udtalte på den baggrund, at det er nødvendigt, at  

 indhente Registertilsynets tilladelse til at der i virksomheden kan foretages  

 automatisk registrering af de kaldte numre, for at kunne modtage  

 specificerede telefonregninger med samtlige cifre i de kaldte numre fra  

 mobiltelefoner.
En sådan tilladelse gives kun i særlige tilfælde, hvor  

 afgørende hensyn til private eller offentlige interesser taler herfor.
I  

 lovens forarbejder er omtalt som eksempel, at Registertilsynet kan meddele  

 tilladelse til virksomheder, der udfører arbejde for hvervgivere i udlandet,  

 når virksomhederne i henhold til aftale kan få refunderet udgifterne ved de  

 samtaler, der er ført i tilknytning til arbejdets udførelse.
 På denne baggrund var det Registertilsynets opfattelse, at der som  

 udgangspunkt, i henhold til lov om private registre m.v. § 7 f, stk. 1, 2.  

 pkt., ikke kunne meddeles vognmandsvirksomheder tilladelse til automatisk  

 registrering af kaldte telefonnumre i forbindelse med anvendelse af  

 mobiltelefoner, og at der således ikke kunne modtages specificerede  

 telefonregninger fra telefonselskaberne.
Det bemærkedes, at forbudet i lov om private registre m.v. § 7 f alene  

 omfatter automatisk registrering.
Registertilsynet har således tidligere  

 efter henvendelse fra de koncessionerede telefonselskaber tilkendegivet, at  

 en ordning, hvorefter abonnenten f.eks. ved tryk på telefonapparatets taster  

 i forbindelse med den enkelte samtale har tilkendegivet, at denne ønskes  

 specificeret, ikke kan antages at stride mod bestemmelsen i § 7 f, stk. 1.
 (* 1) Registertilsynets årsberetning 1990 side 108.
