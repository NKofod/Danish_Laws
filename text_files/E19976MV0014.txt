N.1 Indledning N.2 Faktureringsbestemmelser N.2.2.1 Salg til private N.2.2.2 Detailhandlere m.fl.
N.2.2.3 Byttehandel N.2.2.4 Kreditnotaer og efterbetalingsfakturaer N.2.2.5 Afregningsbilag N.2.3.1 Brugte varer mv.
N.2.3.2 Transportydelser N.2.3.3 Benzinregninger N.2.3.4 Salg til registrerede varemodtagere i andre EU-lande N.2.3.5 Herboende repræsentant N.2.3.6 Udenlandsk mønt N.2.3.7 Byttehandel N.2.3.8 Indbetalingskort - "løbende leverancer" N.2.3.9 Kreditkort N.2.3.10 Betalingsoversigter N.2.3.11 Elektronisk overførsel N.2.3.12 Ikke-registrerede virksomheder N.2.3.13 Uretmæssig opkrævede momsbeløb N.2.6.1 Elektronisk medie N.3 Nye transportmidler N.4 Listesystemet N.4.2.1 Landbrug og fiskeri N.4.2.2 Byerhverv N.4.2.3 Trekantshandler N.4.2.4 Lønforarbejdning N.5 Regnskabsbestemmelser N.5.1.1 Generelle regler for bogføring N.5.2.1 Købsmoms (indgående afgift) N.5.2.2 Salgsmoms (udgående afgift) N.5.2.3 Køb hos registrere- de virksomheder i andre EU-lande N.5.2.4 Afslutning af konti N.6 Opbevaringspligt og lageropgørelse N.6.1.1 Edb-opbevaring og andre særregler N.1 Indledning §§ 52-55 fastsætter de nærmere regler for registrerede virksomheders  

 fakturering, regnskabsførelse, førelse af lister og opbevaring af  

 regnskabsmateriale.
Bestemmelserne er nødvendige for at kunne opgøre  

 momstilsvaret, dvs. det beløb, som virksomhederne skal indbetale til Told  

 Skat.
§ 52 angiver en lang række faktureringsbestemmelser, herunder kravet til  

 en faktura eller et afregningsbilag.
Der er endvidere fastsat regler i  

 forbindelse med returnering af varer, prisafslag, efterbetaling og  

 byttehandel.
Der er dog mulighed for lempelser for fakturaer vedrørende  

 transportydelser, torvesalg m.v. samt for fritagelse for udstedelse af  

 faktura.
Der er fastsat regler for det tilfælde, at ikke registrerede  

 virksomheder - i strid med reglerne - i en faktura anfører momsbeløb, samt  

 regler for, hvad modtageren skal gøre.
I tilknytning hertil er der fastsat  

 bestemmelser for prisangivelser for varer og momspligtige ydelser.
 Reglerne for virksomheder og privatpersoner, der udelukkende registreres  

 for enkeltstående salg af nye transportmidler til køber i et andet EU-land,  

 findes i § 53.
§ 54 bemyndiger skatteministeren til at fastsætte bestemmelser om, at  

 virksomhederne skal indsende oplysninger (lister) om handel med registrerede  

 virksomheder i andre EU-lande.
Reglerne herom er nærmere beskrevet i N.4.
I § 55 fastsættes regnskabsbestemmelser med henblik på opgørelsen af  

 momstilsvaret for hver momsperiode og for kontrollen med, at momsen bliver  

 rigtigt opgjort og indbetalt.
Reglerne skal tillige sikre, at virksomhederne  

 kan opfylde deres oplysningspligt overfor Told Skat, jf. § 75. Det er også  

 fastsat, hvilken dokumentation virksomhederne skal kunne fremlægge med  

 henblik på deres fradragsret for købsmoms.
N.2 Faktureringsbestemmelser N.2.1 Generelt Et af hovedprincipperne i momslovens regnskabsbestemmelser er en generel  

 pligt til at udstede faktura over leverancer af varer og momspligtige  

 ydelser.
Ved en faktura forstås her det dokument, der af leverandøren og modtageren  

 betragtes som anmodning om betaling af leverancen.Under N.2.2.1-5 gennemgås  

 undtagelserne til faktureringspligten.
Fakturaen skal for det første danne  

 grundlag for opgørelse og kontrol af salgsmomsen hos leverandørvirksomheden  

 og for det andet udgøre dokumentation for købsmomsen hos  

 modtagervirksomheden.
 Som et generelt formkrav, kan det udledes af § 52, stk. 6, at fakturaer,  

 kreditnotaer og afregningsbilag skal udstedes i 2 eksemplarer.
N.2.2 Faktureringspligten § 52, stk. 1 Det bestemmes indledningsvis i § 52, stk. 1, at der for hver leverance af  

 momspligtige varer eller ydelser fra en registreret virksomhed skal udstedes  

 en faktura til modtageren.
Selvom der jf. § 34, stk. 1, ikke skal betales moms ved leverancer til  

 andre EU-lande, skal der alligevel udstedes en faktura.
Se i øvrigt afsnit I.
Der skal også udstedes en faktura, hvis der skal ske delvis betaling inden  

 leverancen er afsluttet.
Efter undtagelsesbestemmelserne i bl.a.  

 momsbekendtgørelsens §§ 40, stk. 3 (byttehandel) og 42 (torvehandel m.v.)  

 modificeres faktureringskravet dog væsentligt.
N.2.2.1 Salg til private Udstedelse af faktura kan undlades ved salg til private forbrugere.
Denne  

 regel gælder for alle virksomheder, jf. § 42, i momsbekendtgørelsen.
 Undtagelsen i § 42, finder dog ikke anvendelse ved salg af nye  

 transportmidler og fjernsalg til private i andre EU-lande, jf. § 42, sidste  

 pkt.
 N.2.2.2 Detailhandlere m.fl.
 Detailhandlere og andre virksomheder, hvis salg overvejende sker til  

 private forbrugere, kan også undlade at udstede faktura for salg til andre  

 end private forbrugere, jf. momsbekendtgørelsens § 42. Udstedelse af faktura  

 skal dog ske, hvis køberen anmoder virksomheden herom.
 Hvis der ved salg til private forbrugere m.fl. alligevel udstedes faktura,  

 nota eller lignende, behøver disse bilag ikke at opfylde momslovens krav til  

 fakturaer.
N.2.2.3 Byttehandel Byttehandel indebærer, at varer og momspligtige ydelser leveres helt eller  

 delvis mod betaling med varer eller ydelser, jf. § 40, stk. 3, i  

 momsbekendtgørelsen.
Hvis begge parter i en byttehandel er registrerede, er det tilstrækkeligt,  

 at den ene part udsteder faktura, hvis fakturaen ud over de almindelige  

 regler for fakturaens indhold, også indeholder oplysninger om art, omfang og  

 pris for det, der er modtaget i bytte.
Se N.2.3 om fakturaens indhold.  

 Fakturaen virker altså her både som faktura og som afregningsbilag.
N.2.2.4 Kreditnotaer og efterbetalingsfakturaer Der skal i visse tilfælde udstedes kreditnota eller efterbetalingsfaktura.
 Hvis der efter fakturaens udstedelse sker returnering af varer, skal der  

 således udstedes en kreditnota.
 Ved ændring i prisen skal der udstedes enten kreditnota eller faktura for  

 efterbetaling (efterbetalingsfaktura).
Der skal dog ikke udstedes kreditnota for salgsreduktioner, hvoraf der  

 ikke beregnes moms, f.eks kasserabatter.
Hvis der efter fakturaens udstedelse  

 sker efterbetaling som led i en særlig leveringsaftale (som f.eks. mejeri- og  

 slagteribranchen), skal der ligeledes udstedes efterbetalingsfaktura - evt.  

 afregningsbilag - § 52, stk. 2).
 De formkrav, der er foreskrevet for fakturaer, gælder også for fakturaer  

 for efterbetalinger, se N.2.3.
N.2.2.5 Afregningsbilag Det er fastslået, at sælger kan undlade at udstede faktura, hvis køber  

 udsteder afregningsbilag, som opfylder de krav, der stilles til fakturaer, se  

 N.2.5. Udstederen af et afregningsbilag skal desuden sikre sig, at  

 leverandøren er en registreret virksomhed.
N.2.3 Fakturaens indhold I momsbekendtgørelsens § 40, stk. 1, fremgår kravene til fakturaer.
 Kravene er de samme som gælder for afregningsbilag og kreditnotaer.
 Undtagelserne til fakturakravene fremgår nedenfor under N.2.3.1-9.
En faktura skal som udgangspunkt indeholde et fortløbende nummer eller  

 anden tilsvarende identifikation.
Det er tilstrækkeligt, at den fortløbende  

 nummerering el. lign. sker i forbindelse med udstedelsen.
 Herudover skal fakturaen indeholde:
Fra 1. januar 1998 skal fakturaen også indeholde sælgers  

 momsregistreringsnummer Momsbeløbets størrelse Momsbeløbets størrelse kan enten være angivet selvstændigt eller ved  

 angivelse af at momsen udgør 20% af det samlede beløb (når varen sælges inkl.  

 moms udgør momsen 25/125x100 = 20% af den samlede pris).
 Hvis køber er en momsregistreret virksomhed, skal sælgeren angive  

 momsbeløbets størrelse på fakturaen, hvis køberen anmoder herom.
Endvidere skal sælgeren på købers anmodning angive prisen uden moms for de  

 enkelte poster på fakturaen.
Disse regler tager hensyn til, at køberens  

 regnskabsførelse kan være indrettet således, at han er interesseret i at få  

 fakturaen specificeret på denne måde.
Nummerering For el-, gas-, vand- og varmeværker samt telefonselskaber, der anvender  

 forbrugernumre, kan der ses bort fra kravet om fortløbende nummerering af  

 regningerne.
Udstedelsesdato Udstedelsesdatoen skal være identisk med den dato, hvor fakturaen eller  

 afregningsbilaget udskrives.
Det er ikke tilladt at tilbagedatere fakturaen  

 til leveringstidspunktet.
Som fakturadato vil kunne antages den dato, da forbrugernes måler er  

 aflæst.
Forsyningsselskaber m.v., der til brug for betaling af leverance  

 lader forbrugerne selv aflæse måler, vil som fakturadato kunne anse den dato,  

 hvor forbrugernes måler er aflæst.
 Udstedelsesdatoen er afgørende for, på hvilket tidspunkt momsen kan  

 medregnes til modtagerens købsmoms, jf. § 56, stk. 3, og ligeledes afgørende  

 for, på hvilket tidspunkt momsen skal medregnes til leverandørvirksomhedens  

 salgsmoms, jf. momsbekendtgørelsens § 56, stk. 1, og lovens § 56. Se i øvrigt  

 O.1 og F.1.2.
Købekontrakter/ slutsedler Hverken købekontrakter eller slutsedler kan anerkendes som  

 forskriftmæssige fakturaer, se i øvrigt N.5.2.1.2.
Omregning til danske kroner Hvis fakturabeløbet ved et EU-køb er angivet i fremmed valuta, omregnes  

 beløbet til danske kroner ved bogføringen.
Som omregningskurs anvendes  

 valutakursen på leveringstidspunktet.
I stedet for en dagskurs kan anvendes  

 en periodisk kurs, der gælder for en periode på højst 1 måned, jf.  

 momsbekendtgørelsens § 75.
Blandede leverancer Hvis en faktura eller et afregningsbilag indeholder både momspligtige og  

 momsfri leverancer, skal det af fakturaen fremgå, hvilke leverancer der er  

 momspligtige.
Leverancerne skal opføres hver for sig med særskilt  

 sammentælling, jf. momsbekendtgørelsens § 40, stk. 2.
 Der stilles derimod ikke krav om, at fakturaer vedrørende leverancer, der  

 omfatter både materialer og arbejdsydelser, skal indeholde særskilt angivelse  

 af materialesum og arbejdsløn, når fakturaen i øvrigt indeholder fornøden  

 oplysning om leverancens art og omfang.
Det bemærkes, at Konkurrencerådet har udstedt en række bekendtgørelser om  

 fakturering indenfor forskellige håndværksbrancher.
Det er dog i momsmæssig  

 henseende nok, at momsbekendtgørelsen er opfyldt.
 N.2.3.1 Brugte varer mv.
 Efter momsbekendtgørelsens § 86, skal der altid udstedes en særskilt  

 faktura over leverancer af brugte varer.
 Foruden de almindelige regler for fakturakrav, se N.2.3, skal fakturaen  

 være forsynet med oplysninger om:
- at varen sælges efter de særlige regler for brugte varer m.v., - varens lagernummer, - at prisen er en samlet pris, inkl. moms, og - at momsbeløbet, der er indeholdt i prisen, ikke kan fradrages som  

 købsmoms.
 Der må ikke i fakturaen anføres et momsbeløb eller anden angivelse af,  

 hvordan momsbeløbet kan udregnes.
 Ved videresalg til private kan købers navn og adresse udelades.
 Ved videresalg under samlerordningen, se R.4.2, skal lagernummeret ikke  

 anføres.
Køb fra private Virksomheder, der køber brugte varer fra ikke registrerede virksomheder og  

 private til videresalg efter §§ 70-71, skal i forbindelse med købet udstede  

 et afregningsbilag med de almindelige oplysninger, se N.2.3. Derudover  

 anføres ved videresalg, efter § 70, stk. 1, og § 71, varens lagernummer på  

 afregningsbilaget, jf. momsbekendtgørelsens § 86.
 Den ikke registrerede sælger skal attestere rigtigheden af oplysningerne.
 Hvis dette ikke kan ske, skal virksomheden være i besiddelse af  

 tilsvarende dokumentation fra sælger om handelen.
 Virksomheder, der indkøber brugte varer fra registrerede virksomheder,  

 skal for indkøbet være i besiddelse af fakturaer udstedt efter reglerne for  

 brugte varer.
Auktionssalg For varer, der sælges på auktion efter §§ 70-71, skal auktionsholderen  

 udstede faktura i overensstemmelse med faktureringsbestemmelserne for brugte  

 varer.
Derudover skal auktionsholderen udstede et afregningsbilag til såvel  

 registrerede som ikke registrerede i overensstemmelse med reglerne for køb  

 fra private, se ovenfor.
Afregningsbeløbet skal udgøre salgsprisen inkl.  

 moms.
 Auktionsholdere skal kunne godtgøre, at varen kan sælges på auktion efter  

 §§ 70-71.
N.2.3.2 Transportydelser Reglerne om fakturaens indhold kan fraviges for transportydelser, jf.  

 momsbekendtgørelsens § 44.
I fakturaer over transport af varer (f.eks. fragtbreve, post- og  

 banekvitteringer) kan oplysninger om kundens navn og adresse undlades.  

 Endvidere behøver sælger ikke at efterkomme en momsregistreret modtagers  

 anmodning om angivelse af momsbeløbets størrelse, jf.
N.2.3.
N.2.3.3 Benzinregninger Ved benzinforhandleres salg af benzin, olie, m.v. til brug i vare- og  

 lastvogne, tilhørende registrerede virksomheder, vil det være tilstrækkeligt,  

 at der i stedet for køberens navn og adresse på fakturaen, anføres det  

 pågældende køretøjs registreringsnummer.
N.2.3.4 Salg til registrerede varemodtagere i andre EU-lande Ved levering af varer til andre EU-lande, som er omfattet af § 34, stk. 1,  

 nr. 1-2 og 4, skal der på fakturaen anføres såvel virksomhedens som  

 modtagerens momsregistreringsnummer.
 Det samme gælder for virksomheder, der sælger ydelser i form af sagkyndig  

 vurdering af løsøregenstande, arbejde udført på løsøregenstande, transport af  

 varer og hertil knyttede ydelser, jf. lovens § 17, og §§ 19-21, samt  

 virksomheder, der formidler ydelser til momsregistrerede købere i andre  

 EU-lande.
Registreringsnummer momsbek. § 74 Af momsbekendtgørelsens § 74, fremgår det, at virksomheder ved EU-handel  

 skal anvende den alfanumeriske kode (DK) efterfulgt af virksomhedens  

 SE-nummer som registreringsnummer.
 Ved angivelse af registreringsnummer på virksomheder i andre EU-lande skal  

 den alfanumeriske landekode ligeledes anføres.
For virksomheder, der er fællesregistreret efter lovens § 47, stk. 4, skal  

 det fælles SE-nummer samt navn og adresse, hvorunder virksomheden er  

 registreret anvendes.
 For virksomheder der er delregistreret efter lovens § 47, stk. 3, 2. pkt,  

 er det den delregistrede virksomheds SE-nummer, navn og adresse, der skal  

 anvendes.
N.2.3.5 Herboende repræsentant Efter momsbekendtgørelsens § 41, stk. 3, skal udenlandske virksomheder,  

 der er repræsenteret her i landet ved en herboende repræsentant, på fakturaen  

 anføre repræsentantens navn og adresse eller dennes momsregistreringsnummer.
N.2.3.6 Udenlandsk mønt Hvis der faktureres i udenlandsk mønt, kræves det, at enten momsbeløbet  

 eller det beløb, hvoraf momsbeløbet skal beregnes, skal være angivet i dansk  

 mønt.
 Kopier af fakturaerne samt andet regnskabsmateriale m.v. skal opbevares på  

 den herværende adresse.
Installering og montering Udenlandske virksomheder, der kan undlade at beregne moms, fordi momsen  

 påhviler aftageren efter lovens § 46, stk. 1, nr. 2, skal på fakturaen anføre  

 virksomhedens og varemodtagerens momsnummer.
På fakturaen skal endvidere  

 anføres, at varemodtager betaler den moms, der påhviler varerne.
Aftageren  

 skal på momsangivelsen angive fakturabeløbet og størrelsen af momsen, der  

 påhviler varerne, jf. momsbekendtgørelsens § 79, stk. 2.
N.2.3.7 Byttehandel Hvis begge parter har fuld fradragsret for momsen af de modtagne varer  

 eller ydelser, kan momsen beregnes på grundlag af forskelsbeløbet.
Det vil  

 således være tilstrækkeligt, at det af fakturaen fremgår, at momsen udgør 20%  

 af forskelsbeløbet, jf. lovens § 28, stk. 2. Se i øvrigt G.2.2.
N.2.3.8 Indbetalingskort - "løbende leverancer" Indbetalingskort kan i visse tilfælde anses for faktura, hvis de  

 indeholder de samme oplysninger, som kræves for en faktura.
Dette gælder f.eks. tilfælde, hvor der ved opkrævning af abonnementsafgift  

 o.lign. eller ved opkrævning af leje samlet udsendes et antal  

 indbetalingskort til brug for den senere ratevise indbetaling.
Virksomhederne  

 skal i disse tilfælde medregne hele det for perioden opkrævede beløb til den  

 momspligtige omsætning i den momsperiode, hvori udsendelsen af  

 indbetalingskortene finder sted.
 Det samme gælder private og kommunale el-, gas-, vand- og varmeværker samt  

 renovationsvirksomheder m.v., der ligeledes periodisk udsender opkrævninger  

 evt. bilagt en særlig opgørelse.
 Såfremt det på disse indbetalingskorts kvitteringsdel og den eventuelle  

 opgørelse anføres, at momsen af den enkelte rate først kan medregnes til  

 modtagerens købsmoms ved forfaldstidspunktet, sidste rettidige  

 indbetalingsdag for raten eller anden tilsvarende tidsangivelse, kan  

 leverandørvirksomheden først medregne momsbeløbet til salgsmomsen på dette  

 tidspunkt i stedet for ved indbetalingskortenes eller opgørelsens udsendelse  

 til modtageren.
 Ved lov nr. 445 af 10. juni 1997 om ændring af lov om afgift af  

 elektricitet er der givet mulighed for, at elselskaber, som hidtil (i 1996)  

 har opgjort den afgiftspligtige mængde el efter forfaldsdatoen, kan bruge  

 forfaldsdatoen i stedet for fakturadatoen frem til den 31. december 1997.
Det er hermed præciseret, at det er fakturadatoen, der skal lægges til  

 grund ved opgørelse af den afgiftspligtige mængde el.
Dette gælder både i  

 relation til elafgift, CO2-afgift og særlig svovlafgift af el.
 Baggrunden for den skete præcisering er, at der skal være sammenfald  

 mellem det tidspunkt, hvor elselskabet angiver og betaler afgifterne til Told  

 Skat, og det tidspunkt, hvor en momsregistreret elkunde kan opnå  

 afgiftsgodtgørelse.
 Told- og Skattestyrelsen vil i efteråret 1997 udsende et nyhedsbrev om  

 reglerne for elselskabernes anvendelse af fakturadatoen ved opgørelse af den  

 afgiftspligtige mængde el og opgørelse af momsen.
N.2.3.9 Kreditkort Benzinselskabers anvendelse af internationale kreditkortsystemer anses for  

 at opfylde regnskabsbestemmelserne.
Kreditkortet vil blive anvendt ved  

 vognmænds køb af dieselolie, petroleum og smøreolie fra ubemandede  

 tankstationer her i landet og i andre lande i Europa.
Udenlandske vognmænd,  

 som er tilsluttet ordningen, kan få tilbagebetalt moms og eventuel olieafgift  

 af indkøb her i landet på grundlag af fakturaer udstedt i udlandet.
Ved de enkelte køb vil der ikke blive udstedt faktura, men oplysninger om  

 køb omfattet af ordningen registreres centralt i hvert købsland for sig og  

 overføres derefter til selskabets centrale registre i de pågældende vognmænds  

 hjemlande.
I vognmændenes hjemlande udskrives der periodevis fakturaer  

 omfattende køb foretaget såvel i hjemlandet som i udlandet.
 Fakturaerne indeholder i øvrigt oplysninger om købsdato, leveringssted,  

 produkt, kvantitet, pris i købslandets valuta, moms og andre afgifter.
Selskabets standardfakturaer kan anvendes ved tilbagebetaling af moms af  

 køb her i landet til vognmænd hjemmehørende i udlandet, selv om fakturaerne  

 er udskrevet i de pågældende vognmænds hjemlande.
Det er en betingelse, at  

 der til brug for Told Skats kontrol på grundlag af de informationer, som er  

 registreret i selskabets danske register, kan udskrives kontrollister  

 indeholdende informationer og kombinationer af informationer efter Told Skats  

 nærmere bestemmelser.
N.2.3.10 Betalingsoversigter De betalingsoversigter, som udstedes af Pengeinstitutternes  

 Betalingsservice A/S (PBS) i forbindelse med banker/sparekassers  

 betalingsservice, kan anses for fakturaer, hvis de indeholder tilsvarende  

 oplysninger, som kræves for en faktura.
 Betalingsoversigterne udsendes ca. den 1. i betalingsmåneden, og denne  

 dato godkendes som udstedelsesdato (fakturadato).
 Det godkendes endvidere, at oplysninger i betalingsoversigten om  

 leverandørens (betalingsmodtagerens) adresse erstattes af et betalingsnummer,  

 der identificerer leverandøren.
 En registreret leverandør (betalingsmodtager) skal medregne den ifølge  

 betalingsoversigten fakturerede leverance til den momspligtige omsætning  

 senest på faktureringstidspunktet (den 1. i betalingsmåneden). En registreret  

 kunde kan først medregne momsen af den fakturerede leverance til købsmomsen  

 på dette tidspunkt.
N.2.3.11 Elektronisk overførsel Der er i Erhvervs- og Selskabsstyrelsens bekendtgørelse nr. 598 af 21.  

 august 1990 om erhvervsdrivende virksomheders bogføring, årsregnskaber og  

 opbevaring af regnskabsmateriale åbnet mulighed for bogføring på grundlag af  

 elektronisk overførte data af virksomheder, som er bogføringspligtige efter  

 bogføringsloven.
 Ved elektronisk overførsel af data skal der være mulighed for på anmodning  

 at udskrive købs- eller salgsfakturaer, som kræves efter momsloven, i  

 klarskrift.
N.2.3.12 Ikke-registrerede virksomheder Virksomheder, der ikke er momsregistreret, må ikke på fakturaer anføre  

 momsbeløb eller anden angivelse af, at fakturabeløbet indeholder moms, jf. §  

 52, stk. 3.
 Reglen sikrer, at virksomheder, der ikke er momsregistreret f.eks. fordi  

 omsætningen ikke overstiger 20.000 kr. årligt efter § 49, eller kun leverer  

 ydelser, der er omfatter af § 13, ikke kan anføre momsbeløb eller anden  

 angivelse af, at fakturabeløbet indbefatter moms.
 Hvis virksomheden overtræder denne bestemmelse, kan dette være strafbart  

 efter lovens § 81.
 Virksomheder, der alligevel anfører momsbeløb eller anden angivelse af, at  

 fakturabeløbet indbefatter moms, skal indbetale momsbeløbet til Told Skat.
 Indbetalingen kan dog undlades, hvis fejlen berigtiges overfor køberen,  

 jf. nedenfor N.2.3.13.
 Biludlejere og køreskoler, der ved afsætning af brugte motorkøretøjer  

 efter § 30, stk. 1-2, samt virksomheder, der handler med brugte varer efter  

 reglerne i lovens kapitel 17, se R, må heller ikke anføre momsbeløb i  

 salgsfakturaen, og der må heller ikke i fakturaen være oplysninger, der  

 muliggør en udregning af momsbeløbet.
N.2.3.13 Uretmæssig opkrævede momsbeløb Virksomheder, der på en faktura anfører moms med et for stort beløb skal  

 indbetale momsbeløbet til Told Skat jf. § 52, stk. 4. Det samme gælder for  

 virksomheder, der på en faktura over leverancer, hvoraf der ikke skal betale  

 moms, anfører momsbeløb eller anden angivelse af, at fakturabeløbet  

 indeholder moms.
 Indbetalingen kan dog undlades, hvis fejlen berigtiges over for køberen.
 Dette kan bl.a. ske ved, at den oprindelige faktura tilbagekaldes og  

 erstattes af en korrekt faktura, eller ved at der udstedes kreditnota til  

 berigtigelse af fejlen.
 Under N.2.5 gennemgås den situation, hvor en sælger, der ikke er  

 momsregistreret, modtager et afregningsbilag, hvorpå der er anført moms.
Kreditnota Told Skat kan ikke i medfør af bestemmelsen i § 52, stk. 4, pålægge en  

 leverandør at udstede kreditnota vedrørende uberettiget opkrævet moms.
Bestemmelsen åbner kun en mulighed for, at parterne kan afgøre  

 mellemværendet indbyrdes.
Såfremt dette ikke sker, må leverandøren indbetale  

 beløbet til Told Skat.
 Bestemmelsen anvendes bl.a. i tilfælde, hvor automobilforhandlere m.fl. i  

 strid med bestemmelsen i § 30, stk. 2, i salgsfakturaen anfører momsbeløb  

 eller anden angivelse, hvoraf momsbeløbets størrelse kan udregnes.
Overdragelse af varelagre § 52, stk. 4, kan ikke anvendes i tilfælde, hvor der i strid med § 8, stk.  

 1, er beregnet moms ved overdragelse af varelager, maskiner og andre  

 driftsmidler.
I sådanne tilfælde, har køberen ikke adgang til at foretage  

 fradrag for købs-momsen.
Sælgeren - den, for hvis regning salget sker - skal  

 derfor berigtige fejlen over for køberen ved, at der udstedes kreditnota til  

 køberen på momsbeløbet samtidig med, at der sker tilbagebetaling af det  

 beregnede momsbeløb.
 Bestemmelserne i § 52, stk. 3-4, anvendes i øvrigt over for såvel  

 egentlige virksomheder som enkeltpersoner, der ikke er registreret for  

 afsætning af varer og momspligtige ydelser.
N.2.4 Faktureringstidspunkt Fakturaer og afregningsbilag skal udstedes, når leverancen er afsluttet  

 eller snarest derefter.
Faktureringen må ikke ske senere end hvad der er  

 almindeligt inden for branchen, (f.eks. uge- eller månedsvis).
 Faktureringsstidspunktet anses for at være leveringstidspunktet, hvis  

 faktureringen sker inden eller snarest efter leverancens afslutning, jf. §  

 23, stk. 2. Se F.1.1.
Ratebeløb/ acontobeløb Hvis en del af en samlet leverance kræves betalt, inden leverancen er  

 afsluttet, skal der udstedes særskilt faktura for denne del, jf. § 52, stk.  

 1.
N.2.5 Afregningsbilag For at en registreret køber kan få fradrag for købsmoms på grundlag af et  

 afregningsbilag, skal afregningsbilaget indeholde de samme oplysninger som en  

 faktura, jf. § 40, stk. 1, i momsbekendtgørelsen.
Oplysningerne fremgår af  

 N.2.3.
Efter § 52, stk. 1, må køber kun udstede afregningsbilag inkl. moms, hvis  

 sælger er momsregistreret.
Ved udstedelse af et afregningsbilag må køber  

 derfor sikre sig, at sælgeren er momsregistreret.
 Inden for f.eks. brugtvarehandlen, hvor der ofte ikke er fast  

 forretningsforbindelse mellem køber og sælger, vil det være af særlig  

 betydning for køberen, at han sikrer sig sælgerens identitet og  

 registreringsforhold.
 Ansvaret for fakturaudstedelse ligger hos sælger, der således kun er  

 fritaget for faktureringspligten, hvis køber udsteder et korrekt  

 afregningsbilag.
 Hvis en sælger, der ikke er momsregistreret, modtager et afregningsbilag,  

 hvorpå der er anført afgiftsbeløb eller anden angivelse af, at afregningen  

 indbefatter moms, skal sælger gøre køber opmærksom herpå og tilbagebetale  

 momsbeløbet til køber, jf. § 52, stk. 3.
Ved udstedelse af et afregningsbilag har køber altid pligt til at sikre  

 sig, at sælger på tidspunktet for udstedelsen af afregningsbilaget er  

 momsregistreret.
For at kunne overholde faktureringskravene i § 40, stk. 1, i  

 momsbekendtgørelsen skal køber have oplyst sælgers momsnummer, der skal  

 anføres på afregningsbilaget.
Desuden bør køber afkræve sælger dennes  

 underskrift som kvittering for beløbets modtagelse.
 Er køber usikker på, om sælger på udstedelsestidspunktet er  

 momsregistreret, kan køber få bekræftet oplysningerne om sælgers  

 momsregistrering ved henvendelse til Told Skat.
Som ved almindelig fakturaudstedelse er købers momsfradragsret betinget  

 af, at der foreligger forskriftsmæssig købsdokumentation.
Et afregningsbilag,  

 der er udstedt uden at sælger er momsregistreret, er således som udgangspunkt  

 ikke korrekt dokumentation for købers momsfradragsret.
Hvis en køber udsteder et afregningsbilag til en registreret sælger over  

 varer og momspligtige ydelser uden deklaration af moms, må sælger gøre køber  

 opmærksom herpå og anmode om, at momsen deklareres.
I modsat fald må sælger  

 udstede en forskriftsmæssig faktura.
 N.2.6 Opbevaring af fakturakopier m.v.
 En leverandør har pligt til at opbevare kopi af fakturaer og kreditnotaer  

 samt modtagne afregningsbilag, jf. § 52, stk. 6.
Det er i tilknytning hertil i momsbekendtgørelsens § 62, stk. 1, fastsat,  

 at virksomheder, herunder virksomheder, der er under registreringsgrænsen i  

 §§ 48-49, skal opbevare regnskabsmateriale (dvs. regnskaber, regnskabsbilag)  

 og andet regnskabsmateriale, herunder bestillingsbøger, fabrikationssedler, kassestrimler, lageroptællingslister m.v., samt den årlige lageropgørelse  

 i 5 år efter det pågældende regnskabsår.
Se endvidere N.6.1.
N.2.6.1 Elektronisk medie Virksomhederne kan opbevare fakturakopier på mikrofilm, elektronisk medie  

 eller på anden lignende måde.
Der behøver således ikke at foreligge en  

 udskrift, blot der kan foretages en sådan.
Den pågældende virksomheds  

 arkivsystem skal være tilrettelagt på en sådan måde, at der sikres Told Skat  

 mulighed for at udøve en betryggende kontrol.
 I virksomheder, der anvender edb ved faktureringen, kan samlelister med  

 oplysning om indholdet af hver enkelt faktura træde i stedet for  

 kopifakturaer.
 Bestemmelserne om virksomhedens regnskabsførelse og bogføring ved hjælp af  

 edb og mikrofilm findes i Erhvervs- og Selskabsstyrelsens bekendtgørelse nr.  

 598 af 21. august 1990.
N.2.7 Prisangivelser Ved prisangivelser for varer og momspligtige ydelser skal det tydeligt  

 tilkendegives, hvis prisen ikke indbefatter moms.
Det gælder for prisskilte,  

 pristilbud, annoncer, kontrakter o.lign.
Bestemmelsen omfatter også mundtlige  

 tilbud, jf. § 52, stk. 5.
 Bestemmelsen skal sikre køberne imod at blive afkrævet et momsbeløb, som  

 man regnede med var indbefattet i den annoncerede pris.
N.3 Nye transportmidler N.3.1 Nye transportmidler § 53, stk. 1 Virksomheder og privatpersoner, der udelukkende registreres for  

 enkeltstående salg af nye transportmidler til en køber i et andet EU-land,  

 skal udstede faktura over salget.
Skatteministeren har i momsbekendtgørelsen fastsat de nærmere regler for  

 indholdet af fakturaen.
I momsbekendtgørelsens § 43, er det fastsat, at  

 registrerede virksomheder, der leverer nye transportmidler til ikke  

 registrerede virksomheder og privatpersoner i et andet EU-land, og ikke  

 registrerede virksomheder og privatpersoner, der leverer nye transportmidler  

 til et andet EU-land, skal udstede en faktura, der indeholder følgende  

 oplysninger:
 - Udstedelsesdato.
 - Sælgers navn og adresse og eventuelt registreringsnummer.
 - Købers navn og adresse og eventuelt registreringsnummer.
 - Værdi af transportmidlet.
 - Længde for både, vægt for fly samt slagvolumen eller effekt for  

 landkøretøjer.
 - Oplysninger om tidspunktet for eventuel ibrugtagning af transportmidlet.
 Bestemmelsen skal sammenholdes med § 3, stk. 2, nr. 1, hvor det er  

 angivet, at enhver person, der lejlighedsvis leverer et nyt transportmiddel  

 til et andet EU-land, anses som en afgiftspligtig person, se C.2.1.
 Nye transportmidler er defineret i § 11, stk 4, se D.9.1.
N.3.2 Fakturakopi til Told Skat § 53, stk. 2 En kopi af fakturaen skal af sælgeren indsendes til Told Skat senest 1  

 måned efter udløbet af den kalendermåned, i hvilken leverancen har fundet  

 sted.
 Registrerede virksomheder behøver først at indsende faktura til Told Skat  

 senest 1 måned og 10 dage efter det kvartal, hvori leveringen har fundet sted  

 jf. momsbekendtgørelsens § 43, stk. 2.
Tilbagebetaling af moms Hvis der samtidig med indsendelsen af fakturakopi indsendes dokumentation  

 for den moms, der er betalt ved købet af det pågældende transportmiddel, kan  

 sælger få tilbagebetalt den moms, der tidligere er betalt.
Det kan dreje sig  

 om den moms, der er indeholdt i den oprindelige købspris eller den moms, der  

 er betalt ved en tidligere erhvervelse fra et andet EU-land eller indførsel  

 fra steder uden for EU.
 Hvis transportmidlet har tabt i værdi siden anskaffelsen, nedsættes  

 tilbagebetalingsbeløbet forholdsvis mellem den oprindelige anskaffelsespris  

 uden moms og videresalgsprisen.
N.4 Listesystemet N.4.1 Generelt § 54, stk. 1 Ved gennemførelsen af det indre marked, blev det administrative samarbejde  

 mellem EU-landene udbygget.
Der er fastsat regler om administrativt  

 samarbejde inden for området indirekte skatter, hvorefter der skal udveksles  

 momsoplysninger vedrørende vareleverancer inden for EU-landene.
Til brug  

 herfor er det besluttet, at medlemslandene skal indsamle oplysninger hos de  

 registrerede virksomheder i det pågældende land om salg til registrerede  

 virksomheder i andre EU-lande.
For at sikre en effektiv udveksling af oplysninger er  

 "Listesystemet" (VIES) etableret.
Det indebærer, at oplysningerne  

 indhentes hos virksomhederne og udveksles mellem medlemslandene via edb.
 Listesystemet har følgende to hovedformål:
- virksomhederne får mulighed for at få kunders momsnummer bekræftet, og - medlemslandene får mulighed for at føre kontrol med, at momsen betales i  

 forbrugslandet.
 De nærmere regler om de oplysninger, der skal afgives til listesystemet,  

 findes i momsbekendtgørelsens §§ 72-73.
Registrerede virksomheder, der efter § 34, stk. 1, nr. 1, 3 og 4, leverer  

 varer uden moms til registrerede virksomheder i andre EU-lande, skal  

 udarbejde en liste over de i perioden foretagne leverancer.
Listen skal indeholde  

 følgende oplysninger:
 - Virksomhedens eget SE-nummer, navn og adresse samt listeperiode.
 - Køberens registreringsnummer for merværdiafgift (moms).
 - Den samlede værdi af virksomhedens leverancer uden moms til hver enkelt  

 køber i andre EU-lande.
 - Den samlede værdi af virksomhedens leverancer uden moms til andre  

 EU-lande.
Oplysningerne skal som hovedregel afgives hvert kvartal og afgives til  

 Told Skat senest 1 måned og 10 dage efter listeperiodens udløb.
Hvordan disse  

 oplysninger skal angives, se N.4.3.
N.4.2 Undtagelser Der er i 6. momsdirektiv åbnet mulighed for at lempe kravene for  

 oplysningspligt for små virksomheder.
Ministeren har benyttet sig af denne  

 mulighed i momsbekendtgørelsens § 72. Der er forskellige regler alt efter, om  

 virksomheden er registreret som by- eller landbrugsvirksomhed.
N.4.2.1 Landbrug og fiskeri Virksomheder, der er registreret som landbrug og fiskeri m.v. efter § 66,  

 kan efter anmodning til Told Skat få tilladelse til at afgive  

 listeoplysninger for hver 6 måneder, når:
- virksomhedens omsætning ikke overstiger 1.600.000 kr. årligt, - virksomhedens leverancer til andre EU-lande uden moms ikke overstiger  

 120.000 kr. årligt, og - virksomhedens leverancer ikke omfatter nye transportmidler.
 Listen skal afleveres senest 2 måneder og 20 dage efter listeperiodens  

 udløb.
 Hvis virksomheden ikke længere opfylder ovennævnte betingelser, skal  

 oplysningerne afgives som beskrevet i det generelle afsnit, se N.4.1.
N.4.2.2 Byerhverv Virksomheder, der er registreret som byerhverv, kan efter anmodning til  

 Told Skat få tilladelse til at oplyse virksomhedens SE-nr., navn og adresse  

 samt køberernes momsregistreringsnumre for merværdiafgift for hvert  

 kalenderår (listeperioden) når:
- virksomhedens omsætning ikke overstiger 300.000 kr. årligt, - virksomhedens leverancer til andre EU-lande uden afgift ikke overstiger  

 120.000 kr. årligt, og - virksomhedens leverancer ikke omfatter nye transportmidler.
 Oplysningerne skal afgives til Told Skat senest 1 måned og 10 dage efter  

 angivelsesperiodens udløb.
 Hvis virksomheden ikke længere opfylder ovennævnte betingelser, skal  

 oplysningerne afgives som beskrevet i det generelle afsnit, se N.4.1.
N.4.2.3 Trekantshandler Ved trekantshandler skal mellemhandlere særskilt angive følgende  

 oplysninger jf. momsbekendtgørelsens § 80, stk. 2:
 - Virksomhedens SE. nr., navn og adresse samt listeperiode.
 - Den registrerede varemodtagers (i et andet EU-land) registreringsnummer.
 - Den samlede værdi af virksomhedens salg uden afgift til den pågældende  

 varemodtager.
N.4.2.4 Lønforarbejdning Ved lov nr. 1097 af 20. december 1995 bortfaldt bestemmelserne vedrørende  

 lønforarbejdning med virkning fra 1. januar 1996.
 De tidligere regler er omtalt i momsvejledning 95.
N.4.3 Angivelsesmåde Oplysningerne skal afgives jf. momsbekendtgørelsens § 73 , på en af  

 følgende måder:
 - Ved at benytte en fortrykt blanket udarbejdet af Told Skat.
 - Ved at indsende oplysningerne i anden papirform efter Told Skats nærmere  

 anvisning.
 - Ved at indberette elektronisk til Told Skats edb-system.
N.4.4 Gebyr § 54, stk. 2 Det bemærkes, at der skal betales et gebyr på 65 kr. for  

 erindringsskrivelser vedrørende virksomhedernes indsendelse af lister.
N.5 Regnskabsbestemmelser N.5.1 Generelt § 55 Registrerede virksomheders regnskab skal kunne danne grundlag for  

 opgørelsen af momstilsvaret for hver momsperiode og for kontrollen med  

 momsens rigtige opkrævning og indbetaling, jf. § 55. De nærmere regler herfor  

 fremgår af momsbekendtgørelsen.
 De generelle krav til regnskabet fremgår af §§ 46-47, i  

 momsbekendtgørelsen.
Virksomheden skal føre et regnskab over leverancer af varer og ydelser til  

 og fra virksomheden, således at de beløb, som virksomheden ved udgangen af  

 hver momsperiode skal angive i momsangivelsen og på listen over EU-leverancer  

 til Told Skat, fremgår af regnskabet, jf. momsbekendtgørelsens § 46, stk. 1 For virksomheder, der i forvejen fører et almindeligt forretningsregnskab,  

 vil det normalt ikke være nødvendigt at føre et særligt momsregnskab, jf. §  

 46, stk. 2. Regnskabet skal dog være indrettet på en sådan måde, at de  

 nødvendige oplysninger om momstilsvaret fremgår af regnskabet ved hjælp af  

 særlige konti, se N.5.2.
 Virksomheder, der ikke fører et almindeligt forretningsregnskab, skal føre  

 regnskab i et særligt regnskabshæfte, der udleveres af Told Skat, jf.  

 momsbekendtgørelsens § 46, stk. 2. Hvis Told Skats regnskabshæfte anvendes,  

 føres regnskabet i overensstemmelse med rubriceringen og den i hæftet trykte  

 vejledning.
 I momsbekendtgørelsens § 46, stk. 3 fastsættes, at virksomheder, der ikke  

 er bogføringspligtige efter bogføringsloven, skal opfylde de krav, der  

 fremgår af Industriministeriets bekendtgørelse nr. 598 af 21. august 1990 om  

 erhvervsdrivende virksomheders bogføring, årsregnskaber og opbevaring af  

 regnskabsmateriale.
 De generelle krav til regnskabsføringen fremgår af momsbekendtgørelsens §  

 47. I stk. 1, bestemmes, at regnskabet skal føres på en klar og overskuelig  

 måde og indeholde sådanne specifikationer, at det kan danne grundlag for Told  

 Skat's kontrol med momsens rigtige beregning.
Summariske eller periodiske posteringer Ved summariske posteringer, skal der i regnskabet foreligge  

 specifikationer i form af journaler, kladder, kassestrimler o.lign.. Af disse  

 specifikationer, skal det fremgå, hvordan de summariske posteringer er  

 sammensat af enkeltposter.
Alle virksomhedens regnskabsregiststreringer skal kunne afstemmes med  

 oplysningerne på virksomhedens momsangivelse og listen over EU-leverancer.
De  

 oplysninger, der er angivet på momsangivelsen og listen over EU-leverancer,  

 skal kunne opløses i de registreringer, hvoraf de er sammensat, jf.  

 momsbekendtgørelsens § 47, stk. 2.
Øvrige krav Regnskabet skal også indeholde sådanne oplysninger, at virksomheden kan  

 opfylde forpligtigelsen til på begæring at meddele Told Skat oplysninger om  

 virksomhedens indkøb hos og leverancer til enkelte virksomheder, jf.  

 momsbekendtgørelsens § 47, stk. 3.
N.5.1.1 Generelle regler for bogføring Momsbeløbene føres på momskontiene i forretningsregnskabet i forbindelse  

 med posteringen af det pågældende køb eller salg.
Momskontiene kan dog føres  

 med periodiske posteringer, når momsen kan beregnes direkte på grundlag af  

 saldoen på andre konti.
I så fald føres disse konti med værdien indbefattet  

 momsen, og kontiene må kun omfatte enten køb, hvoraf momsen kan medregnes til  

 købsmomsen, eller salg, hvoraf der skal betales moms, jf. § 49, i  

 momsbekendtgørelsen.
 Momsen ved import af varer skal altid føres direkte på kontoen for  

 købsmoms.
N.5.2 Særlige konti Føres momsregnskabet i det almindelige forretningsregnskab, skal dette  

 indeholde særlige konti for henholdsvis købs- og salgsmomsen samt konto for  

 eventuel eksportomsætning m.v, jf. momsbekendtgørelsens § 48.
 Bestemmelsens enkelte konti er følgende:
Købsmomskonto (indgående afgift) På købsmomskontoen føres momsen på indkøb herunder import af varer og  

 ydelser til brug for virksomheden, i det omfang momsen på indkøbene kan  

 medregnes til købsmomsen.
 For investeringsgoder, der er omfattet af reguleringsforpligtigelsen efter  

 §§ 43-44, skal der føres en særlig konto eller opgørelse, se N.5.2.1.3.
Salgsmomskonto (udgående afgift) På salgsmomskontoen føres momsen af virksomhedens leverancer, der sælges  

 af virksomheden herunder varer, der udtages til brug for virksomhedens  

 indehaver, personale, repræsentation m.v., samt ved fraførsel af varer fra et  

 afgiftsoplag.
Konto for moms af EU-erhvervelser (konto for moms af EU-varekøb m.v.) På kontoen for moms af EU-varekøb føres momsen af erhvervelser fra andre  

 EU-lande og køb, for hvilke virksomheden er betalingspligtig efter lovens §  

 46, stk. 1, nr. 1-3. Se L.1.
 Kontoen omfatter ikke kun moms af varekøb fra andre EU-lande, men også køb  

 af visse ydelser.
Konto for EU- erhvervelser (momsangivelsens rubrik A) På denne konto anføres købsprisen for varer, som virksomheden modtager fra  

 andre EU-lande.
Konto for EU- leverancer (momsangivelsens rubrik B) Her anføres salgsprisen for varer, der leveres til andre EU-lande, og  

 hvoraf der ikke skal betales moms efter lovens § 34, stk. 1, nr. 1-4, se  

 I.1.1.1-4.
Konto for eksport mv. (momsangivelsens rubrik C) Konto for eksport m.v. oprettes af virksomheder, der har eksport til lande  

 uden for EU eller andre leverancer, hvoraf der ikke skal betales moms, jf. §§  

 15-21, og § 34, stk. 1, nr. 5-16, samt stk. 2-3. På kontoen føres salgsprisen  

 på de foretagne leverancer.
N.5.2.1 Købsmoms (indgående afgift) Regnskabet over indkøb og momsen heraf (den indgående afgift) føres på  

 grundlag af købsbilag i form af fakturaer, notaer, afregningsbilag og  

 modtagne kreditnotaer m.v, jf. momsbekendtgørelsens § 51.
For virksomheder, der er registreret efter toldloven, skal regnskabet for  

 importerede varer føres på grundlag af månedlige importspecifikationer, som  

 virksomheden har modtaget fra Told Skat.
Regnskabet for disse varer kan også  

 føres på grundlag af enhedsdokumentets eksemplar 8 med eventuelle  

 rettelsesmeddelelser fra Told Skat.
I så fald skal bogføringen afstemmes med  

 importspecifikationen.
 Adgangen til at benytte enhedsdokumentets eksemplar 8 som grundlag for  

 regnskabsføringen har bl.a. betydning for virksomheder, der har negativt  

 momstilsvar, og som ønsker at afgive momsangivelsen uden at afvente  

 importspecifikationen, der først foreligger i måneden efter momsperiodens  

 udløb.
For så vidt angår virksomheder, der ikke er registreret efter toldloven,  

 føres regnskabet over varer, der importeres af virksomheden, på grundlag af  

 enhedsdokumentets eksemplar 8 med eventuelle rettelsesmeddelelser fra Told  

 Skat.
Bogføringen skal afstemmes med indbetalingskort (41.042) eller  

 kassebilag 41010 (R 99 0) fra Told Skat.
N.5.2.1.1 Bogføring Bogføringen for en afgiftsperiode skal omfatte de fradragsberettigede køb  

 m.v. efter § 37, stk. 2, der i perioden er faktureret eller fortoldet til  

 virksomheden, jf. momsbekendtgørelsen § 52, stk. 1.
Bogføringen af indkøb kan foretages ved betalingen i stedet for ved  

 fakturaens modtagelse.
Købsmomsen opgøres da på grundlag af de i  

 afgiftsperioden foretagne betalinger, jf. § 52, stk. 2, i  

 momsbekendtgodtgørelsen.
Benyttes denne fremgangsmåde, er virksomheden  

 berettiget til gennem specificerede opstillinger over gæld til leverandører  

 ved momsperiodens begyndelse og slutning at foretage regulering af  

 købsmomsen, således at denne svarer til de af leverandørerne i perioden  

 fakturerede leverancer.
 Købsmomskontoen skal reduceres med momsen ifølge kreditnotaer, der  

 modtages fra indenlandske leverandører for returvarer og prisafslag for  

 tidligere indkøbte varer eller ydelser, herunder kreditnotaer med angivelse  

 af moms for dividende, bonus, kasserabatter og andre betingede rabatter, der  

 er blevet effektive, efter at leverancer er foretaget, jf. § 53 ,stk. 1, i  

 momsbekendtgørelsen.
Hvis momsen af indkøb kun delvist kan medregnes til en virksomheds  

 købsmoms, f.eks. fordi virksomheden har afsætning af momsfri ydelser, kan  

 virksomheden enten opdele momsbeløbet straks ved bogføringen eller notere  

 hele momsbeløbet som købsmoms.
I sidstnævnte tilfælde skal den del af momsen,  

 der ikke kan medregnes til købsmomsen, fratrækkes kontoen ved momsperiodens  

 slutning, jf. momsbekendtgørelsens § 53, stk. 2.
N.5.2.1.2 Dokumentation Ifølge momsbekendtgørelsens § 54 skal virksomheder til dokumentation for  

 købsmomsen kunne fremlægge fakturaer eller afregningsbilag, der opfylder  

 kravene i momsbekendtgørelsens § 40. Ved en faktura forstås her det dokument,  

 der af leverandøren og modtageren betragtes som anmodning om betaling af  

 leverancen.
For varer, der indføres fra steder uden for EU, skal dokumentationen bestå  

 af de meddelelser, som virksomheden har modtaget fra Told Skat om størrelsen  

 af den moms, som påhviler varen ved indførsel.
Virksomheder, der ikke er  

 registreret efter toldloven, anvender som dokumentation for momsen på  

 importerede varer enhedsdokumentets eksemplar 8 med eventuelle  

 rettelsesmeddelelser fra Told Skat.
Denne dokumentation kan også anvendes af  

 virksomheder, der er registreret efter toldloven.
 Ved køb af varer hos registrerede virksomheder i andre EU-lande skal der  

 fremlægges fakturaer for erhvervelser, indeholdende såvel køberens som  

 sælgerens momsnumre.
 Købekontrakter, slutsedler eller ordrebekræftelser anerkendes ikke som  

 forskriftsmæssig fakturaer, og kan derfor ikke anvendes til dokumentation for  

 købsmomsen.
 Dette begrundes dels i kontrolmæssige hensyn, dels i at godkendelse af en  

 købekontrakt eller slutseddel som gyldig faktura i relation til momslovens  

 bestemmelser ville få den for erhvervslivet uønskede virkning, at den  

 pågældende leverance skulle medregnes til leverandørens momspligtige  

 omsætning på tidspunktet for udstedelsen af købekontrakten eller slutsedlen,  

 jf. § 23, stk. 2.
 Ved indkøb her i landet, kan fakturaer på højst 200 kr., der er udstedt af  

 virksomheder, der overvejende sælger til private forbrugere (f.eks.  

 detailhandlere), fremlægges som dokumentation, selv om fakturaerne ikke  

 indeholder oplysning om modtagerens navn og adresse.
Vedrørende fakturaer for udbedring af forsikringsskader er det fastsat, at  

 automobilreparatører til forsikringsselskaber skal udstede en faktura på det  

 fulde reparationsbeløb med tillæg af moms og med oplysning om et eventuelt  

 modtaget selvrisikobeløb.
Den udstedte faktura vil af forsikringstageren  

 kunne fremlægges til dokumentation for købsmomsen på betingelse af, at det af  

 fakturaen fremgår, at reparationen er udført med den skadelidtes virksomhed  

 som modtager.
N.5.2.1.3 Investeringsgoder Hvis der sker ændring af virksomhedens fradragsret for investeringsgoder,  

 skal der ske regulering af købsmomsen i overensstemmelse med §§ 43-44.
 Regnskabet i disse virksomheder, skal derfor indeholde sådanne  

 oplysninger, at det kan danne grundlag for Told Skats kontrol med, at  

 regulering af købsmomsen finder sted, jf. momsbekendtgørelsens § 55.
 Virksomheder, der driver såvel registreringspligtig som ikke  

 registreringspligtig virksomhed, eller som anvender investeringsgoder til  

 formål, der ikke er fradragsret for, skal føre en særlig konto, der benævnes  

 "investeringsgoder", eller føre en særlig opgørelse over disse, jf  

 § 55, stk. 3-4 , i momsbekendtgørelsen.
På kontoen eller opgørelsen indføres for hvert investeringsgode  

 anskaffelsesbeløbet uden moms, det ved anskaffelsen betalte momsbeløb samt  

 det momsbeløb, som virksomheden ved anskaffelsen kan medregne til købsmomsen  

 efter reglerne i lovens kapitel 9, se J.
På kontoen eller opgørelsen føres  

 endvidere de reguleringer, som skal foretages efter reglerne i §§ 43-44.
Virksomheder, der i henhold til momsbekendtgørelsens § 19, stk. 1,  

 overtager en reguleringsforpligtelse for momsen på et investeringsgode, skal  

 på den nævnte konto eller opgørelse føre det momsbeløb, for hvilket  

 virksomheden har overtaget reguleringsforpligtelse, samt de reguleringer, som  

 virksomheden skal foretage.
Momsbekendtgørelsens § 19, stk. 1, omhandler salg  

 af fast ejendom samt overdragelse af driftsmidler efter § 43, stk. 3, nr. 4  

 og 5.
 Regnskabet skal være tilrettelagt således, at Told Skat kan sammenholde  

 posteringerne på den omtalte konto eller opgørelse med virksomhedens øvrige  

 regnskabsmateriale, jf. § 55, stk. 6, i momsbekendtgørelsen.
 Reguleringsbeløbet skal medtages ved opgørelse af virksomhedens købsmoms  

 for den momsperiode, i hvilken omfanget af reguleringen kan konstateres, jf.  

 momsbekendtgørelsens § 55, stk. 2.
N.5.2.2 Salgsmoms (udgående afgift) Bogføringen over salget skal foretages på grundlag af kopier af udstedte  

 salgsbilag evt. modtagne afregningsbilag.
Den daglige bogføring kan dog også  

 ske på grundlag af kasseregnskabet, jf. momsbekendtgørelsens § 57, stk. 1.
 Regnskabet over salg og momsen heraf skal for hver afgiftsperiode omfatte  

 samtlige leverancer af varer og ydelser, fraførsel af EU-varer fra Københavns  

 Frihavn eller et afgiftsoplag samt udtagning af varer og ydelser, jf. § 56,  

 stk. 1, i momsbekendtgørelsen.
Momsberigtigelse af varer og ydelser til eget brug m.v. kan dog også  

 foretages ved fradrag på købsmomskontoen.
Dette skyldes, at den momspligtige  

 værdi for sådanne varer er indkøbs- eller fremstillingsprisen og ikke  

 salgsprisen.
 I medfør af momsbekendtgørelsens § 58, kan virksomheder, der efter deres  

 karakter som f.eks. detailhandel med levnedsmidler eller andre daglige  

 forbrugsvarer, ikke har praktisk mulighed for at foretage løbende notering af  

 indehaverens eget forbrug af varer og ydelser, indføre dette forbrug i  

 momsregnskabet med en samlet postering for hver momsperiode.
Beløbet kan regnes ud på grundlag af et skøn over, hvor meget man har  

 forbrugt i den pågældende periode.
Beløbet kan også regnes ud på grundlag af  

 et skøn over årsforbruget.
Ligningsrådets årligt fastsatte mindstesatser  

 vedrørende forbrug af egne varer m.m. kan normalt anvendes som vejledende  

 udgangspunkt ved en sådan momsberegning, se G.4.
N.5.2.2.1 Betalings- og kasseregnskabet Registrerede virksomheder, der er bogføringspligtige efter bogføringsloven  

 eller pålagt regnskabspligt efter skattekontrolloven, skal føre et  

 betalingsregnskab, hvori der så vidt muligt dagligt skal optages samtlige  

 ind- og udbetalinger for hver enkelt post, eller hvis særskilte  

 specifikationer føres, en samlet sum for hver af disse.
Virksomheder, der modtager kontante indbetalinger eller foretager kontante  

 udbetalinger skal føre et kasseregnskab.
Der skal foretages effektive  

 kasseafstemninger dagligt, hvis ikke virksomhedens omfang eller art tilsiger  

 andet.
Føres der særskilte specifikationer f.eks. kassestrimler, der indeholder  

 oplysninger om de enkelte beløb, kan disse optages i kasseregnskabet med en  

 samlet sum for hver specifikation.
Der kan i øvrigt henvises til Erhvervs- og  

 Selskabsstyrelsens bekendtgørelse nr. 598 af 21. august 1990 om  

 erhvervsdrivende virksomheders bogføring, årsregnskab og opbevaring af  

 regnskabsmateriale.
Virksomheder, der opgør salget på grundlag af kasseregnskabet, skal af  

 hensyn til momsregnskabet foretage regulering af udestående fordringer ved  

 momsperiodens begyndelse og slutning.
Detailhandlere og andre, der afregner  

 med kunderne ugentligt, kan dog undlade at foretage regulering for udestående  

 fordringer vedrørende sådant salg, jf. momsbekendtgørelsens § 59.
N.5.2.2.2 Aviser/frimærker Hvis der i den daglige opgørelse af salget indgår salg af frimærker og  

 aviser efter lovens § 13, stk. 1, nr. 14 og § 34, stk. 1, nr. 14, kan  

 virksomheden undlade dagligt at fratrække dette salg og i stedet opgøre og  

 fratrække salget ved udgangen af hvert kvartal.
Salget kan da opgøres på  

 grundlag af afregningerne fra avisleverandørerne og kvitteringer fra  

 postvæsenet for køb af frimærker, jf. § 59, stk. 2, i momsbekendtgørelsen.
 Efter momsbekendtgørelsens § 59, stk. 3, skal de periodiske reguleringer  

 vedrørende udestående fordringer og salg af frimærker og aviser fremgå af  

 regnskabet eller af særlige opstillinger, der opbevares sammen med  

 regnskabet.
N.5.2.3 Køb hos registrere- de virksomheder i andre EU-lande Regnskabet over erhvervelser fra andre EU-lande og indkøb, for hvilke  

 virksomheden er betalingspligtig efter lovens § 46, stk. 1, nr. 1-3, skal  

 føres på kontoen for EU-erhvervelser m.v., jf.
N.5.2.
Bogføringen af erhvervelser skal foretages på grundlag af de modtagne  

 fakturaer.
Tilsvarende gælder for ydelser, som virksomheden er  

 betalingspligtig for efter lovens § 46, stk. 1, nr. 1-3, se L.1.
 På grundlag heraf skal virksomheden beregne 25 % moms.
 På kontoen for moms af EU-erhvervelser, jf. § 48, stk. 4 ,i  

 momsbekendtgørelsen, anføres det samlede momsbeløb af erhvervelser fra andre  

 EU-lande og køb, for hvilke virksomheden er betalingspligtig efter lovens §  

 46, stk. 1, nr. 1-3. Beløbet overføres til momsangivelsen og sammenlægges med  

 virksomhedens salgsmoms.
 Derudover skal der for hver periode på momsangivelsen anføres varernes  

 værdi ekskl. moms i rubrik "A - værdien uden moms af varer købt i andre  

 EU-lande". Regnskabet med køb af varer og ydelser i andre EU-lande,  

 hvoraf virksomheden er betalingspligtig, skal føres på en sådan måde, at det  

 kan danne grundlag for opgørelsen af momsen af køb af varer og ydelser i  

 andre EU-lande samt kontrollen med de oplysninger, der skal angives på  

 momsangivelsen.
Virksomheden kan samtidig anvende de almindelige fradragsregler i lovens  

 kapitel 9 for det tilsvarende EU-momsbeløb.
Det beregnede momsbeløb af  

 EU-varekøb behandles således på samme måde, som momsen af varekøb foretaget  

 her i landet.
Se i øvrigt afsnit J.
 Virksomheder m.v., der er registreret efter lovens § 48 (dvs., ikke  

 afgiftspligtige juridiske personer samt afgiftspligtige personer, der ikke er  

 registreringspligtige for moms), har ikke fradragsret for det beregnede  

 momsbeløb, se M.2.
Disse virksomheder skal føre regnskab over de varer, der erhverves fra  

 andre EU-lande, idet regnskabet skal føres på en sådan måde, at det kan danne  

 grundlag for opgørelsen af momsen heraf.
Virksomhederne skal opbevare  

 regnskabsmaterialet, herunder fakturaer, i 5 år efter udløbet af det år,  

 hvori den momspligtige erhvervelse finder sted, jf. momsbekendtgørelsens §  

 66.
Overførsel af varer Hvis en virksomhed til eget brug har overført varer uden afgift til et  

 andet EU-land med henblik på midlertidig anvendelse, skal det fremgå af  

 regnskabet, hvilke varer, der er overført, datoen for overførslen og hvortil  

 overførsel er sket, jf. § 77, stk. 1, i momsbekendtgørelsen.
N.5.2.4 Afslutning af konti Momsbekendtgørelsens § 50, fastsætter reglerne for, hvordan de enkelte  

 konti skal afsluttes.
Momskontiene afsluttes ved hver momsperiodes udløb.
Saldoen på kontoen for  

 købsmoms og saldoen på kontoen for moms af EU-erhvervelser m.v., jf.  

 momsbekendtgørelsens § 48, stk. 4, overføres til salgsmomskontoen.
 Salgs- og købsmomskontiene viser henholdsvis det momsbeløb, som  

 virksomheden skal indbetale til Told Skat og det momsbeløb, som virksomheden  

 skal have godtgjort.
 Ved indbetalingen til eller udbetalingen fra Told Skat føres det betalte  

 eller godtgjorte beløb på kontoen for salgsmomsen, der hermed udlignes.
 I stedet for at overføre købsmomsen og momsen af EU-erhvervelser m.v. til  

 kontoen for salgsmomsen kan virksomheden oprette en konto for afregning med  

 Told Skat og overføre momsen hertil.
Momsregnskabet for en momsperiode skal være ført inden momsangivelsens  

 indsendelse.
Told Skat kan kræve, at virksomhedens bogføring efter en frist  

 på mindst 14 dage skal være ajourført for momsperioder, for hvilke fristen  

 for indsendelse af angivelsen er udløbet, jf. § 63, i momsbekendtgørelsen.
N.5.3 Særregler for visse virksomheder Visse virksomheder er efter deres art og handleform, f.eks. detailhandel  

 fra vogn eller torvestade, afskåret fra at benytte kasseapparat eller føre  

 lister m.v. over de enkelte indbetalinger.
Sådanne virksomheder må i stedet opgøre salget på grundlag af daglige  

 kasseopgørelser.
Disse opgørelser skal foretages på bilag eller i  

 virksomhedens kassekladde, og bilagene/kassekladden skal opbevares som en del  

 af momsregnskabet, jf. momsbekendtgørelsens § 46, stk. 4.
 Virksomhederne skal dog dagligt redegøre for indbetalinger på 100 kr. og  

 derover fra kunder for tidligere kreditsalg.
 Den daglige kasseopgørelse skal udvise kassebeholdningen ved dagens  

 begyndelse og slutning samt korrektioner for samtlige udbetalinger og sådanne  

 indbetalinger, der ikke vedrører den momspligtige omsætning.
 Opgøres salget på grundlag af kasseopgørelsen, vil det almindeligvis være  

 nødvendigt at korrigere for særlige ind- og udbetalinger i dagens løb, f.eks.  

 varekøb, omkostninger, beløb, der er indsat eller hævet i bank eller  

 sparekasse, og beløb udtaget til privat brug.
Brugte varer Virksomheder, der leverer brugte varer efter § 70, stk. 1 og 5, eller §  

 71, se R.1, skal føre særskilte regnskaber for leverancerne.
Brugte varer efter § 70, stk. 1 Virksomheden skal i regnskabet for hver enkelt vare angive:
- lagernummer - købs- og salgsdato - købspris og salgspris inkl. moms og - forskelsbeløbet mellem salgs- og købspris Momsgrundlaget for varen udgør 80 % af forskelsbeløbet.
Det positive  

 momsbeløb anføres i regnskabet og overføres til kontoen for salgsmoms.
 Hvis købsprisen er større end salgsprisen, tilbagebetales momsen ikke.
Brugte varer efter § 70, stk. 5 Der skal føres en konto for virksomhedens samlede indkøb samt en konto for  

 det samlede salg inkl. moms.
Kontiene afsluttes ved hver momsperiodes udløb.
 Hvis beløbet på salgskontoen overstiger beløbet på købskontoen, overføres  

 20 % af det overskydende beløb til kontoen for salgsmoms for den pågældende  

 periode.
Overstiger beløbet på købskontoen salgskontoen, overføres forskelsbeløbet  

 til kontoen for købsmoms for den følgende periode.
Det er altså her muligt at  

 få det negative momstilsvar overført til næste periode.
Brugte person motorkøretøjer I virksomhedens regnskab skal der for hvert enkelt køretøj angives:
- Lagernummer, - Købsdato, - Afregningsbilagsnummer, - Sælgers (tidligere ejers) navn, - Afregningspris til sælger, - Beskrivelse af bilen (type, årgang m.v.), - Salgsdato, - Fakturanummer, - Købers navn, - Salgspris til køber Hvis momsen efter fradrag er positivt, overføres beløbet til kontoen for  

 salgsmoms.
Auktionsholdere Auktionsholdere, der leverer brugte varer efter §§ 70-71, skal føre et  

 særskilt regnskab for de pågældende varer.
 Salgsprisen til køber, afregningsprisen til sælger samt beregningen af  

 momsbeløbet skal fremgå direkte af regnskabet.
 Reglerne for regnskabskrav for brugte varer findes i momsbekendtgørelsens  

 § 87.
Landbrug/fiskeri Virksomheder, der er registreret som landbrug og fiskeri m.v. kan føre  

 momsregnskabet på grundlag af periodiske opgørelser, f.eks. uge-, måneds-  

 eller halvårsopgørelser fra leverandører og aftagere.
Det er dog en  

 forudsætning, at opgørelserne ikke omfatter køb eller salg vedrørende to  

 forskellige momsperioder.
Opgørelserne skal indeholde samme oplysninger som  

 foreskrevet for fakturaer, jf. momsbekendtgørelsens § 60.
Installering og montering Virksomheder, der installerer eller monterer varer i et andet EU-land,  

 skal medregne den samlede værdi af varerne til værdien af leverancer af varer  

 på virksomhedens momsangivelse, jf. § 78, i momsbekendtgørelsen.
 Hvis det i stedet er en udenlandsk virksomhed, der installerer eller  

 monterer varer her i landet og som er registreringspligtig herfor, skal  

 virksomheden på momsangivelsen for hver momsperiode angive den samlede værdi  

 uden moms af de varer, som kommer fra et andet EU-land, og som virksomheden  

 installerer eller monterer her i landet, jf. § 79, stk. 1, i  

 momsbekendtgørelsen.
Fjernsalg I momsbekendtgørelsens § 83, fremgår de regnskabsmæssige regler for  

 virksomheder, der ved fjernsalg leverer varer med moms til andre EU-lande.
I  

 disse tilfælde skal virksomheden regnskabsføre fjernsalget fordelt på hvert  

 enkelt EU-land.
 Virksomheder, der er registreret for fjernsalg i et eller flere andre  

 EU-lande, skal på momsangivelsen angive den samlede værdi af de varer, der er  

 leveret som fjernsalg uden moms her fra landet til andre EU-lande.
 Virksomhedens momsnummer i de andre EU-lande skal meddeles til told- og  

 skatteregionen, jf. § 83 i momsbekendtgørelsen.
 Udenlandske virksomheder, der registreres for fjernsalg her i landet, skal  

 på momsangivelsen angive den samlede værdi uden moms af de varer, der er  

 leveret som fjernsalg her til landet i den pågældende momsperiode, jf. § 84 i  

 momsbekendtgørelsen.
N.5.4 Specifikation I følge momsbekendtgørelsens § 62, stk. 2, finder bestemmelserne om  

 bogføring ved hjælp af edb også anvendelse på virksomhedernes regnskabsføring  

 mv. efter momsloven.
Retningslinierne findes i Erhvervs- og Selskabsstyrelsens bekendtgørelse  

 nr. 598 af 21. august 1990 om erhvervsdrivende virksomheders bogføring,  

 årsregnskaber og opbevaring af regnskabsmateriale.
Bekendtgørelsen er udstedt  

 på baggrund af udviklingen på edb-området, som har medført et behov for  

 modernisering af bogføringslovgivningen.
Bekendtgørelsen søger således at  

 tilgodese de teknologiske udviklingsmuligheder samtidig med, at der skabes  

 grundlag for en effektiv og lønsom kontrol ved hjælp af såvel traditionelle  

 som nyudviklede edb-baserede metoder.
Bogføringsbekendtgørelsen omfatter de virksomheder, der er  

 bogføringspligtige efter bogføringsloven.
Det vil i praksis sige stort set  

 alle virksomheder.
Bogføringen skal under hensyn til virksomhedens art og omfang foretages i  

 overensstemmelse med god bogføringsskik.
Generalklausulen i "god  

 bogføringsskik" udgør den overordnede ramme for bogføringens  

 tilrettelæggelse.
Enhver registrering skal være dokumenteret ved et grundbilag.
En  

 undtagelse herfra er dog automatisk genererede registreringer, f.eks.  

 automatisk momsberegning, idet en beskrivelse af, hvorledes registreringerne  

 foretages, kontrolleres og opbevares, er tilstrækkelig.
 Endvidere skal registreringen tilrettelægges således, at der er et  

 fyldestgørende revisionsspor, i bekendtgørelsen betegnet som kontrolspor.
Kontrolsporet skal indeholde de oplysninger, der er nødvendige til  

 dokumentation af registreringen, dvs. påtegninger m.v.
Kontrolsporet er  

 derfor et mere omfattende begreb end transaktionssporet, som viser  

 sammenhængen mellem de enkelte registreringer og årsregnskabet.
 Som led i dokumentationen stilles der krav om, at der udarbejdes en efter  

 virksomhedens art og omfang afpasset beskrivelse af opbygningen af  

 bogføringen, herunder konteringsinstruks.
Ved anvendelse af edb skal der herudover foreligge en systembeskrivelse,  

 som beskriver de benyttede systemer, hjælpemidler o.lign.
Hvis  

 registreringsbilagene, bilags- og dokumentationsmaterialet ikke opbevares i  

 klarskrift, skal der endvidere foreligge en beskrivelse af, hvorledes  

 transaktionssporet er udformet og opbevaret, samt i hvilken form bilags- og  

 dokumentationsmaterialet er opbevaret.
Formålet hermed er bl.a. at kunne  

 udskrive materialet i klarskrift.
Registreringer i bogføringen kan ske på grundlag af elektronisk overførte  

 data mellem virksomhederne.
Der stilles således ikke krav om, at der udstedes  

 et bilag i klarskrift.
 De nye regler om anvendelse af edb i bogføringen og opbevaring af  

 regnskabsmaterialet på edb-medier m.v. anses for værende i overensstemmelse  

 med momslovgivningen, hvis bogføringsbekendtgørelsens betingelser herfor i  

 øvrigt opfyldes.
Det er således ikke længere et krav, at hele regnskabsmaterialet opbevares  

 i klarskrift.
I tilfælde af elektronisk overførsel af data skal der være  

 mulighed for at udskrive de købs- eller salgsfakturaer, som kræves efter  

 momsloven, i klarskrift.
N.6 Opbevaringspligt og lageropgørelse N.6.1 Opbevaringspligt Efter momsbekendtgørelsens § 62, er opbevaringspligten for  

 regnskabsmaterialet 5 år efter udløbet af de pågældende regnskabsår.
Dette  

 svarer til det krav om opbevaring af regnskabsmaterialet, der stilles til  

 bogføringspligtige virksomheder, jf. bogføringslovens § 2, stk. 2.  

 (Lovbekendtgørelse nr. 60 af 19. februar 1986, samt bekendtgørelse nr. 598 af  

 21. august 1990). I enkelte tilfælde vil opbevaringspligten være længere, jf.  

 nedenfor.
 Opbevaringspligten, der også gælder for virksomheder, der er under  

 registreringsgrænsen i §§ 48-49 (dvs., virksomheder med en omsætning, som  

 ikke overstiger 20.000 kr. årligt samt virksomheder, hvis erhvervelse i andre  

 EU-lande ikke overstiger 80.000 kr.), omfatter regnskaber og regnskabsbilag  

 (herunder også varekøbs- og varesalgsbøger, salgskladder, kontokort,  

 journaler) og andet regnskabsmateriale herunder bestillingsbøger,  

 fabrikationssedler, kassestrimler, lageroptællingslister mv.
 Selv om virksomhederne ikke har pligt til at anvende f.eks. følgesedler,  

 arbejdskort o.lign. skal sådanne, såfremt de udarbejdes, opbevares sammen med  

 det øvrige regnskabsmateriale i 5 år.
 Virksomhederne kan dog efter ansøgning til told- og skatteregionen få  

 tilladelse til kun at opbevare kassestrimler i 1 år efter regnskabsårets  

 udløb.
 Det er en betingelse herfor, at der er tale om virksomheder med en intern  

 arbejdsdeling, og at virksomhedens interne kontrolforanstaltninger skønnes at  

 sikre en betryggende registrering af kontantsalget, således at en egentlig  

 kontrol af kassestrimler skønnes at være unødvendig for at kontrollere  

 virksomhedernes omsætning.
 Opbevaringspligten består, selv om virksomheden afmeldes fra registrering.
 Virksomheder, der anskaffer fast ejendom eller foretager til- eller  

 ombygningsarbejder, der helt eller delvist anvendes i forbindelse med en  

 momsregistreret virksomhed, jf. §§ 43-44, skal opbevare regnskabsmaterialet i  

 10 år efter anskaffelsen af den faste ejendom eller til- og  

 ombygningsarbejdet, jf. § 62, stk 3.
Opbevaringsstedet Regnskabsmaterialet skal som hovedregel opbevares på det forretningssted  

 her i landet, hvor virksomheden er registreret.
 Hvis regnskabsmaterialet efter regionens anmodning med kort varsel kan  

 være tilgængeligt for kontrollen på registreringsadressen, og de dermed  

 forbundne udgifter afholdes af virksomheden, kan materialet dog opbevares  

 andre steder her i landet end på registreringsadressen.
Der stilles heller ikke krav om, at regnskabsmaterialet m.v. fra samtlige  

 under en fællesregistrering hørende virksomheder opbevares på  

 fællesafregningsadressen.
Det vil være tilstrækkeligt, at materialet på told-  

 og skatteregionens begæring med kort varsel kan være tilgængeligt for  

 kontrollen på fællesafregningsadressen.
 Den herboende repræsentant for en virksomhed uden for EU, bortset fra  

 virksomheder i Grønland, på Færøerne, i Island og i Norge , skal ifølge  

 momsbekendtgørelsens § 62, stk. 1, opbevare regnskabsmaterialet.
N.6.1.1 Edb-opbevaring og andre særregler Regnskabsmateriale fra 1. september 1990 kan opbevares på mikrofilm,  

 elektronisk medie eller anden lignende måde, hvis der foreligger en  

 beskrivelse af opbevaringsmetoden, så materialet kan fremfindes og udskrives  

 i klar-skrift.
I forhold til den generelle 5-årige opbevaringsregel og  

 mulighed for opbevaring på edb-medier m.v. gælder følgende undtagelser:
- De almindelige beskrivelser af bogføringssystemer skal kun opbevares i  

 ét år efter underskrivelsen af årsregnskabet.
Beskrivelsen af  

 automatisk genererede registreringer og opbevaring m.v. af  

 regnskabsmaterialet skal dog opbevares i 5 år, hvis regnskabsmaterialet ikke  

 opbevares i klarskrift.
- Eksterne grundbilag, der mikrofilmes m.v.
Her er opbevaringspligten for  

 de originale bilag ét år efter underskrivelsen af årsregnskabet.   

 - Told- og skatteregionens mulighed for at dispensere fra bestemmelserne om 5  

 års opbevaringspligt for kassestrimler, jf.
N.6.1.
N.6.2 Lageropgørelse Registrerede virksomheder skal én gang hvert år foretage en  

 opgørelse af lagerets værdi på grundlag af en optælling af det foreliggende  

 lager, jf. § 61. Opgørelsen kan foretages på et tidspunkt, virksomheden selv  

 vælger.
 Det vil dog normalt forgå på tidspunktet for virksomhedens almindelige  

 statusopgørelse.
Den opgørelse, der anvendes til skattemæssige formål, kan også anvendes  

 ved nævnte lageropgørelse.
Der kan i denne forbindelse henvises til  

 lovbekendtgørelse nr. 918 af 2. december 1993 om skattemæssig opgørelse af  

 varelagre mv.
 Varelageropgørelsen skal ikke indsendes til Told Skat, men opbevares i 5  

 år ligesom virksomhedens øvrige regnskabsmateriale.
