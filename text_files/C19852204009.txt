(Til amtskommunerne, Københavns kommune  

 og Frederiksberg kommune) Efter § 11 i lov nr. 290 af 6. juni 1984 om amtskommuners overtagelse af  

 visse statsskoler og -kursus m.v. opretholdes ansættelsesforholdet som  

 statstjenestemand for de tjenestemænd ved statens gymnasieskoler og kursus  

 til studentereksamen og til HF, som ikke ønsker ansættelse ved det  

 (amts)kommunale skolevæsen eller som tjenestemænd under vedkommende  

 (amts)kommune.
 Efter 1. januar 1986 skal for de pågældende følgende arter sager  

 forelægges for undervisningsministeriet med (amts)kommunens indstilling:
 1. Ansøgninger om tjenestefrihed uden løn og  

 tjenestetidsnedsættelse i henhold til tjenestemandslovens § 58, stk. 1 og 3.
 2. Varig ansættelse efter udløbet af normal eller  

 forlænget prøvetjeneste.
 Det bemærkes, at en forlængelse af prøvetjenesten efter § 9, men ikke  

 efter § 8, i økonomi- og budgetministeriets bekendtgørelse nr. 96 af 20.  

 marts 1972 om ansættelse som tjenestemand på prøve i staten med senere varig  

 ansættelse for øje skal godkendes af undervisningsministeriet.
 3. Oprykning af gymnasielærere til gymnasieoverlærere.
 Oprykning til gymnasieoverlærer forudsætter, at den pågældende lærers  

 tjenstlige forhold i enhver henseende har været tilfredsstillende.
 4. Afskedigelser, herunder ansøgte afskedigelser.
Ved afsked på grund af sygdom eller alder anvendes reglerne i økonomi- og  

 budgetministeriets cirkulære nr. 47 af 15. marts 1973 om afsked af  

 tjenestemænd i staten, folkeskolen og folkekirken på grund af  

 helbredsbetinget utjenstdygtighed eller alder.
Ved uansøgt afsked på grund af  

 sygdom indhentes den i cirkulærets § 1 nævnte lægeerklæring af  

 (amts)kommunen.
Herefter indsendes de i cirkulærets §§ 1-3, jfr. dog § 3,  

 stk. 2, nævnte dokumenter til undervisningsministeriet.
Ved ansøgt afsked på  

 grund af sygdom indsendes de i cirkulærets §§ 8-9 nævnte dokumenter ligeledes  

 til undervisningsministeriet.
Udlevering af pensionsskema samt beregning og  

 anvisning af pension sker ved undervisningsministeriets foranstaltning.
Det bemærkes, at de statstjenestemænd, der modtager tilbud om ansættelse  

 som tjenestemænd ved det (amts)kommunale skolevæsen eller som tjenestemænd  

 under vedkommende (amts)kommune i medfør af undervisningsministeriets  

 cirkulære af 18. april 1985 om amtskommunernes og Københavns kommunes og  

 Frederiksberg kommunes tilbudsgivning, anses for fratrådt deres  

 statstjenestemandsstilling.
I disse tilfælde skal der derfor ikke finde en  

 egentlig afskedigelse sted.
 5. Alle sager i henhold til kapitel 4 i  

 tjenestemandsloven (disciplinærsager).
 6. Ansøgninger om nedsat tjenestetid af  

 helbredsmæssige grunde, jfr. § 5 i økonomi- og budgetministeriets cirkulære  

 nr. 163 af 5. juli 1973 om statstjenestemænds forhold i forbindelse med  

 sygdom.
 7. Ansøgninger om lønforskud og lønforskrivninger.
 8. Jubilæumsgratiale og diplom.
 9. Ændring af lønanciennitet.
 10. Personlige tillæg i henhold til  

 tjenestemandslovens § 55.
 11. Forhøjelse af ansættelsestid og pensionsalder samt  

 udbetaling og tilbagebetaling af pensionsbidrag.
Det forudsættes, at (amts)kommunen uden at forelægge  

 undervisningsministeriet sagen yder overtimebetaling, funktionsvederlag,  

 telefon-, flytte- og befordringsgodtgørelse, herunder udsteder eventuelle  

 kørselsbemyndigelser, samt time- og dagpenge og ulempeydelser efter de for  

 statstjenestemænd gældende regler.
Bidrag til leje- og tjenestebolig  

 fastsættes af (amts)kommunen efter de for denne gældende regler.
Det samme  

 gælder tjenestefrihed m.v. i forbindelse med barsel, adoption,  

 militærtjeneste og ombud.
Endvidere tager (amts)kommunen stilling til  

 ansøgninger om deltagelse i kurser, jfr. lønnings- og pensionsministeriets  

 cirkulære nr. 53 af 18. marts 1968 om tjenestefrihed for statsansatte til  

 deltagelse i hjemmeværnets eller civilforsvarets skoler og kurser samt samme  

 ministeriums cirkulæreskrivelse nr. 113 af 23. juni 1971 vedrørende  

 deltagelse i uddannelseskurser for det i staten og folkekirken ansatte  

 personale.
Tilsvarende gælder ansøgninger om tjenestefrihed m.v. i anledning  

 af anden videreuddannelse.
 Tvivlsspørgsmål vedrørende forannævnte sager vil kunne forelægges  

 undervisningsministeriet.
Undervisningsministeriet, den 18. april  

 1985 P.m.v.
 e.b.
Anne Birgitte Dittmer fm.
