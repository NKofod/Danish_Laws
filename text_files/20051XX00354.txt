Skriftlig fremsættelse (29. marts 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov  

 om ændring af søloven og forskellige andre  

 love (Digital skibsregistrering, pant, udlæg m.v. i fiskerirettigheder og  

 fordeling af bjærgeløn og skibes hjemsted) (Lovforslag nr.
L 196).
Formålet med forslaget om digital skibsregistrering er at  

 skabe mulighed for digital, papirløs skibsregistrering i Danmark.
Forslaget  

 følger regeringens målsætning om at etablere en digital forvaltning.  

 Digitalisering af skibsregistreringen vil gøre det muligt for skibsregistrets  

 brugerkreds, dvs. især de maritime erhverv, advokater samt finansielle  

 virksomheder at anmelde matrikulære ændringer, såsom ændringer af et skibs  

 navn  

 eller hjemsted, og rettigheder over skibe fx panterettigheder til  

 registrering  

 via digital kommunikation.
En gennemførelse af forslaget vil på sigt blandt  

 andet medføre, at skøder og pantebreve oprettes som rent elektroniske  

 dokumenter.
Denne del af lovforslaget vil derfor reducere de administrative  

 byrder for erhvervslivet og samtidig give mulighed for en mere smidig, hurtig  

 og moderne skibsregistrering.
Baggrunden for forslaget om pant i fiskerirettigheder er, at  

 der i fiskerilovgivningen er indført mulighed for, at ejeren af et fiskeskib  

 direkte kan sælge visse fiskerirettigheder, der er gjort omsættelige.
Som en  

 konsekvens heraf vil disse rettigheder også kunne pantsættes særskilt i  

 personbogen  

 uafhængigt af de panterettigheder, der måtte  

 være registreret i skibsregistret vedrørende et fiskerfartøj.
Sådanne  

 fiskerirettigheder har stor værdi og udgør en væsentlig del af et fiskeskibs  

 indtjeningsevne.
Med forslaget vil pant i et fiskefartøj, der er registreret  

 i  

 skibsregistret, automatisk komme til at omfatte fiskerirettigheder, som er  

 tilknyttet det pågældende skib.
Derved skabes en billigere og administrativt  

 enklere sikring af fiskerierhvervets långivere.
Ændringen af reglerne om bjærgeløn gør bestemmelsen mere  

 tidssvarende og forbedrer danske skibes konkurrencesituation.
Det foreslås,  

 at  

 den mulighed for at indgå en aftale med mandskabet om afkald på bjærgeløn,  

 der  

 i dag gælder for egentlige bjærgningsfartøjer, også skal gælde for skibe,  

 hvor  

 bjærgningsvirksomhed indgår eller kan indgå som en naturlig del af driften.  

 Hermed bringes bestemmelsen i bedre overensstemmelse med den retspraksis, der  

 er i andre nordiske lande.
 Jeg henviser i øvrigt til lovforslaget og de bemærkninger,  

 der ledsager det, og anbefaler forslaget til Folketingets velvillige  

 behandling.
