(Trafikhavneloven) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 Lovens område.
 § 1.  Loven gælder for havne, der helt eller delvis  

 anvendes til erhvervsmæssig person- eller godstransport (trafikhavne).
 Stk. 2.  Havne, som udelukkende anvendes som  

 fiskerihavne, orlogshavne, lystbådehavne og arbejdshavne, er ikke omfattet af  

 loven.
 Stk. 3.  Ministeren for offentlige arbejder kan  

 bestemme, at visse havne undtages fra loven.
 Trafikhavnenes styrelse.
 § 2.  Trafikhavne, som tilhører staten, styres af  

 ministeren for offentlige arbejder.
Stk. 2.  Ministeren kan nedsætte havneråd til  

 varetagelse af det umiddelbare styre af havnene.
Hvor havneråd nedsættes,  

 udnævner kommunalbestyrelsen i den kommune, hvori statshavnen er beliggende,  

 2 indbyggere i kommunen til at være medlemmer af rådet.
§ 3.  Kommunalbestyrelserne styrer de trafikhavne, der  

 hidtil har været undergivet deres styrelse.
Havnen i Struer styres af et af  

 Struer og Holstebro kommunalbestyrelser nedsat fællesudvalg.
 § 4.  De private trafikhavne styres af havneejerne i  

 overensstemmelse med de vilkår, der er fastsat i tilladelserne til havnenes  

 oprettelse.
 § 5.  Københavns havn styres efter reglerne i lov nr.  

 109 af 29. april 1913 om bestyrelsen af Københavns havnevæsen, som ændret ved  

 lov nr. 78 af 29. marts 1924.
 § 6.  Ministeren for offentlige arbejder fører tilsyn  

 med de i §§ 3-5 nævnte trafikhavne efter reglerne i denne lov.
Stk. 2.  Dersom en havnebestyrelse har handlet i strid  

 med lovgivningen eller med de i § 4 nævnte vilkår, herunder undladt at udføre  

 en foranstaltning, hvortil den er forpligtet, træffer ministeren for  

 offentlige arbejder de nødvendige foranstaltninger, herunder eventuelt  

 bestemmelser om tvangsbøder.
I fornødent fald kan ministeren rejse sag ved  

 domstolene om personligt ansvar for bestyrelsens medlemmer for den pågældende  

 beslutning eller undladelse.
 Landshavneråd.
§ 7.  Landshavnerådet består af 17 medlemmer.
Til  

 rådet knyttes et sekretariat.
Stk. 2.  Formanden og 3 af rådets medlemmer udnævnes af  

 ministeren for offentlige arbejder.
Af de øvrige medlemmer udnævnes 1 af handelsministeren, 1 af Arbejderbevægelsens Erhvervsråd, 4 af erhvervsorganisationerne (Industrirådet, Landbrugsrådet, Danmarks  

 Rederiforening, Grosserer-Societetet, Provinshandelskammeret og  

 Sammenslutningen af Havne- og Købmandsorganisationer i Danmark), 3 af Sammenslutningen af danske Havne, 1 af Københavns havnebestyrelse, 1 af Århus kommunalbestyrelse, 1 af Ålborg kommunalbestyrelse og 1 af Foreningen af danske Privathavne.
 Stk. 3.  For samtlige medlemmer udpeges suppleanter.
 Stk. 4.  Inden ministeren for offentlige arbejder  

 træffer afgørelse eller fastsætter regler i henhold til §§ 8, 9, stk. 1-3,  

 10, 11, stk. 1, 13, stk. 2, 1. pkt., 14, 15 og 16, stk. 2, skal der indhentes  

 en udtalelse fra Landshavnerådet.
 Stk. 5.  Landshavnerådets forretningsorden fastsættes af  

 ministeren for offentlige arbejder.
 Havneplanlægning og nyanlæg.
 § 8.  Ministeren for offentlige arbejder udarbejder på  

 grundlag af forslag fra de enkelte trafikhavne en landshavneplan, der angiver  

 rammerne for en koordineret udbygning af trafikhavnene på lang sigt.
 Stk. 2.  Havnebestyrelserne skal tilvejebringe og  

 meddele ministeren de oplysninger, som han måtte forlange af hensyn til  

 udarbejdelsen af landshavneplanen.
§ 9.  Hver enkelt trafikhavn udarbejder hvert år en  

 investeringsplan for de kommende 3 år.
På investeringsplanen angives de  

 større nyanlæg og hovedistandsættelsesarbejder, som ønskes gennemført, og de  

 forventede udgifter hertil.
Investeringsplanen indsendes til ministeren for  

 offentlige arbejder til godkendelse.
Stk. 2.  Havnebestyrelsen træffer beslutning om  

 iværksættelse af de på den godkendte investeringsplan angivne større nyanlæg  

 og hovedistandsættelsesarbejder i havnen.
Større nyanlæg og  

 hovedistandsættelsesarbejder, som ikke er optaget på den godkendte  

 investeringsplan, kan kun iværksættes med ministerens godkendelse.
 Stk. 3.  Ministeren for offentlige arbejder fastsætter  

 nærmere regler for, hvilke anlægsarbejder og hovedistandsættelsesarbejder der  

 skal godkendes.
 § 10.  Anlæg af nye trafikhavne skal godkendes af  

 ministeren for offentlige arbejder.
 Stk. 2.  Godkendelse af anlæg af en privat trafikhavn  

 kan gives, når særlige grunde taler for det.
 Takster.
 § 11.  Ministeren for offentlige arbejder fastsætter  

 skibs- og vareafgifter for trafikhavnenes benyttelse efter forhandling med  

 disses bestyrelser.
 Stk. 2.  De fastsatte takster kan kun fraviges af  

 havnebestyrelsen med ministerens samtykke.
 Særlige bestemmelser for visse kommunale  

 trafikhavne.
 § 12.  Reglerne i dette kapitel gælder for  

 trafikhavnene i de tidligere købstæder.
 Stk. 2.  De kommunale trafikhavne er selvstændige  

 virksomheder, hvis midler skal være regnskabsmæssigt adskilt fra kommunernes  

 midler.
 Stk. 3.  Havnens midler kan kun anvendes til formål, der  

 særlig tjener havnens interesser, jfr. dog § 14.
Stk. 4.  Havnen styres efter et forvaltningsreglement,  

 der skal godkendes af ministeren for offentlige arbejder.
Forslag til  

 forvaltningsreglement udarbejdes af kommunalbestyrelsen.
 § 13.  Uden tilladelse fra ministeren for offentlige  

 arbejder må havnene ikke:
Stk. 2.  Ministeren for offentlige arbejder udfærdiger  

 en standardlejekontrakt.
Udleje af arealer på længere tid end 3 år på andre  

 vilkår end de i standardlejekontrakten fastsatte må kun ske med tilladelse  

 fra ministeren for offentlige arbejder.
Stk. 3.  Havnebestyrelserne udarbejder en  

 klassifikationsplan for havnenes udlejningsarealer med tilhørende lejesatser.  

 Planerne skal godkendes af ministeren for offentlige arbejder.
Udleje af  

 arealer til anden leje end fastsat i planen må kun ske med tilladelse af  

 ministeren for offentlige arbejder.
 Stk. 4.  Havnebestyrelserne skal på begæring af  

 ministeren for offentlige arbejder ved udløbet af hvert finansår indsende  

 genparter af lejemål, der i årets løb er indgået på længere tid end 10 år,  

 til ministeriet for offentlige arbejder.
 § 14.  Hvis en kommunal trafikhavns driftsoverskud  

 ikke over en årrække kan forventes at skulle anvendes i forbindelse med  

 havnens drift eller anlægsvirksomhed, kan ministeren for offentlige arbejder  

 bestemme, at midlerne skal udlånes til anlægsvirksomhed i andre kommunale  

 trafikhavne.
 Stk. 2.  Ministeren fastsætter vilkårene for lånet,  

 herunder forrentningens størrelse.
 § 15.  Ministeren for offentlige arbejder fastsætter  

 formen for trafikhavnenes årsbudgetter og regnskaber og regler om disses  

 indsendelse til ministeren.
 Særlige bestemmelser for private  

 trafikhavne.
 § 16.  En privat trafikhavn, der er anlagt af en  

 privat erhvervsvirksomhed, må kun benyttes til formål, der vedrører  

 virksomhedens anlæg og drift.
Stk. 2.  Ministeren for offentlige arbejder kan, hvis  

 ganske særlige grunde taler for det, tillade, at en sådan trafikhavn anvendes  

 til andre formål.
Tilladelsen kan gives på vilkår, at havneanlæggets ejer  

 indbetaler en af ministeren fastsat løbende afgift til landshavnekassen, jfr.  

 § 17. Afgiften kan ikke overstige 50 pct. af de for den nærmest liggende  

 trafikhavn gældende skibs- og vareafgifter.
 Landshavnekassen.
 § 17.  De i § 16 nævnte afgifter indgår i  

 landshavnekassen.
 Stk. 2.  Kassens midler kan kun anvendes til  

 havneformål.
Stk. 3.  Kassens midler administreres af  

 landshavnerådet.
Rådets afgørelser kan indbringes for ministeren for  

 offentlige arbejder.
 Stk. 4.  Ministeren fastsætter nærmere regler om kassens  

 administration og om anvendelse af kassens midler.
 Fællesudgifter til sikring af sejlløb.
§ 18.  Såfremt flere havne beliggende ved samme fjord  

 eller sejlløb i forening skal udføre arbejder til sikring af den nødvendige  

 vanddybde i fjord og sejlløb eller i forening skal foretage afmærkning og  

 isbrydning, kan ministeren for offentlige arbejder bestemme, i hvilket  

 forhold udgifterne hertil skal fordeles mellem havnene.
Ministeren kan  

 endvidere pålægge en havn at deltage i udgifterne til et arbejde af den  

 nævnte art, som udføres af en eller flere havne ved samme fjord eller  

 sejlløb.
 Stk. 2.  Forpligtelser efter stk. 1 kan pålægges havne,  

 som ikke i øvrigt er omfattet af denne lov.
 Ordensreglementer.
 § 19.  Ministeren for offentlige arbejder fastsætter  

 efter forhandling med havnebestyrelserne ordensreglementer for havnene.
 Stk. 2.  Bestemmelsen i stk. 1 gælder for samtlige  

 havne, selv om de ikke i øvrigt er omfattet af denne lov.
 Stk. 3.  I forskrifter, der udstedes i henhold til stk.  

 1, kan der fastsættes straf af bøde for overtrædelse af forskrifterne.
 Ikrafttrædelsesbestemmelser.
 § 20.  Loven træder i kraft den 1. oktober 1976.
 Stk. 2.  § 14 finder ikke anvendelse på driftsoverskud,  

 som hidrører fra tiden før lovens ikrafttræden.
 Stk. 3.  Tilladelser til anlæg og drift af private  

 trafikhavne, som er givet før lovens ikrafttræden, samt de vilkår, som er  

 knyttet til sådanne tilladelser, forbliver i kraft.
 Stk. 4.  § 69 i lov nr. 223 af 31. maj 1968 om  

 kommunernes styrelse ophæves.
 Stk. 5.  Lov nr. 7 af 30. januar 1875 om udfærdigelse af  

 reglementariske bestemmelser for benyttelsen af havne m.m. ophæves.
 Stk. 6.  De hidtidige for havnene gældende forvaltnings-  

 og ordensreglementer forbliver i kraft, indtil nye reglementer måtte blive  

 fastsat.
 § 21.  Loven gælder ikke for Færøerne og Grønland.
 Givet på Christiansborg slot, den 12.  

 maj 1976.
 Under Vor Kongelige Hånd og Segl.
 I Dronningens navn:
 INGRID.
 Dronning af Danmark.
 Rigsforstander.
 /Niels Matthiasen.
