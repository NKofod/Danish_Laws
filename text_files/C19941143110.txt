 (Til domstolene og politiet).
 § 1.  Når en ret modtager begæring om afgivelse af  

 søforklaring, sender retten kopi af begæringen og af ledsagende dokumenter  

 til politiet og Søfartsstyrelsens Opklarings- og Kontrolenhed, Vermundsgade  

 38 C, 2100 København Ø, med oplysning om tidspunktet for søforklaringns  

 afgivelse.
 Stk. 2.  Såfremt en søforklaring vedrører forhold, der  

 vil kunne begrunde sigtelse mod nogen, påhviler det politiet at give møde og  

 varetage det offentliges interesser.
 Stk. 3.  Hvis der under en søforklaring, hvortil  

 politiet ikke er mødt, fremkommer nye oplysninger, der kan begrunde offentlig  

 interesse i sagen, bør retten straks underrette politiet herom og eventuelt  

 udsætte retsmødet for at give politiet mulighed for at lade sig repræsentere.
 § 2.  Politiet kan såvel under som uden for  

 retsmøderne indhente sagkyndig vejledning hos Søfartsstyrelsen.  

 Søfartsstyrelsens Opklarings- og Kontrolenhed vil som hovedregel være til  

 stede ved en søforklarings afgivelse og vil bistå politiet med henblik på den  

 bedst mulige belysning af den pågældende hændelse.
 § 3.  Skal en dansk lods afgive forklaring under en  

 søforklaring, giver retten underretning til Farvandsvæsenet, Overgaden oven  

 Vandet 62 B, 1415 København K.
 § 4.  Retten bør anmode skibsføreren om at medbringe  

 de for den pågældende hændelse relevante papirer, herunder søkort, som ved  

 den pågældende lejlighed blev benyttet til navigering, relevante uddrag af  

 skibs- og maskindagbogen og eventuelle udskrifter fra kursskriver,  

 manøvreskriver, ekkolod eller anden dataregistrering, der kan belyse skibets  

 sejlads forud for hændelsen.
 § 5.  Retten sender udskrift af alle søforklaringer  

 til Søfartsstyrelsen og - under vedlæggelse af sagens dokumenter - til  

 politiet.
Stk. 2.  Politiet indsender den fra retten modtagne  

 udskrift med bilag til Søfartsstyrelsen med politiets udtalelse angående det  

 offentliges interesse i sagen.
Efter endt behandling tilbagesender  

 Søfartsstyrelsen sagen til politiet med styrelsens indstilling.
 § 6.  Uafhængigt af en søforklarings afgivelse bør  

 almindelig politimæssig efterforskning indledes, f.eks. når der foreligger  

 mistanke om noget forhold, der er strafbart efter straffeloven, eller om, at  

 fører af skib på grund af spirituspåvirkning eller af anden årsag har været  

 uden af stand til at føre skibet på betryggende måde, samt når skib rammes af  

 brand eller anden ulykke, der medfører tab af menneskeliv.
 Stk. 2.  Politiet giver den ret, hvor en eventuel  

 søforklaring skal afgives, underretning om den foretagne efterforskning.
 § 7.  Har der været afgivet søforklaring vedrørende en  

 hændelse, der senere giver anledning til, at straffesag rejses, bør  

 straffesagen så vidt muligt indbringes for den ret, for hvilken  

 søforklaringen er afgivet, jf. retsplejelovens § 699 a.
 § 8.  Cirkulære nr. 115 af 30. juni 1967 ophæves.
