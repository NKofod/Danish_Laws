INDHOLDSFORTEGNELSE Side .................................... side CIRKULÆRE Bemærkninger ............................... 1 OVERENSKOMST § 1.  Dækningsområde ........................ 2 § 2.  Løn ................................... 2 § 3.  Anciennitetstillæg .................... 2 § 4.  Lønberegning/-fradrag ................. 2 § 5.  Lønudbetaling ......................... 3 § 6.  Formandstillæg ........................ 3 § 7.  Arbejdstid ............................ 3 § 8.  Overarbejde ........................... 4 § 9.  Ferie ................................. 4 § 10.  Sygdom ............................... 5 § 11.  Barns 1. sygedag ...................... 5 § 12.  Efterindtægt .......................... 5 § 13.  Afskedigelse .......................... 6 § 14.  Faglig strid .......................... 7 § 15.  Hovedaftale ........................... 7 § 16.  Ikrafttræden og opsigelse ............. 8 Lønoversigt ................................. 9 Det meddeles herved, at Finansministeriet og Specialarbejderforbundet i  

 Danmark den 29. juli 1987 har indgået medfølgende overenskomst, der afløser  

 overenskomst af 8. juli 1983 vedrørende løn- og arbejdsforhold for de på  

 Seruminstituttets gård »Hvidesten« i Lillerød beskæftigede  

 arbejdere.
 Der gøres opmærksom på, at der med henblik på at skabe en større grad af  

 ensartethed i overenskomstbestemmelsernes rækkefølge er foretaget en  

 ombrydning i denne overenskomst i forhold til den tidligere, ligesom der er  

 påbegyndt et arbejde med at forenkle og harmonisere de enkelte bestemmelser.  

 Derfor er ændringer i forhold til den hidtidige overenskomst ikke markeret  

 med streger i margenen.
 Eventuelle tvivlsspørgsmål vedrørende overenskomsten forelægges  

 Finansministeriet.
Finansministeriet Lønnings- og Pensionsdepartementet Den P.M.V.
 E.B.
Claus Nielsen OVERENSKOMST FOR ARBEJDERE PÅ »HVIDESTEN« § 1.  Dækningsområde Overenskomsten omfatter de på Statens Seruminstituts gård  

 »Hvidesten« i Lillerød beskæftigede arbejdere.
§ 2.  Løn Lønnen til medarbejderne beregnes på grundlag af en årsløn, der svarer til  

 lønnen efter den for perioden 1. april 1987 - 31. marts 1989 gældende  

 lønjusteringsaftale for statens tjenestemænd.
Medarbejderne aflønnes med en  

 månedsløn svarende til 1/12 af årslønnen på skalatrin 16, stedtillægssats V.
§ 3.  Anciennitetstillæg Der ydes anciennitetstillæg på følgende beløb:
1. marts 1987 1. marts 1988 kr. pr. måned kr. pr. måned Efter 1 års ansættelse 154,88 194,85 Efter 3 års ansættelse 194,72 238,15 Efter 5 års ansættelse 236,63 281,45 Efter 7 års ansættelse 294,61 353,63 § 4.  Lønberegning/-fradrag Ved til- og fratræden på andre tidspunkter end ved en normal  

 lønudbetalingsperiodes påbegyndelse eller afslutning beregnes lønnen som  

 1/2028 (fra 1. september 1988 som 1/1976 og fra 1. september 1990 som 1/1924)  

 af Årslønnen for de timer, den ansatte er berettiget til løn.
 Stk. 2.  I tilfælde, hvor en ansat er fraværende fra  

 tjenesten enkelte dage under omstændigheder, hvor der skal foretages  

 lønfradrag, eller hvor der skal foretages lønberegning for enkelte dage,  

 anvendes samme beregningsmåde som anført ovenfor.
§ 5.  Lønudbetaling Lønudbetalingen finder sted senest den 3. sidste bankdag i hver måned.
 Tidspunktet for udbetaling af den overenskomstmæssige feriebetaling  

 aftales lokalt, dog kan udbetalingen tidligst finde sted samtidig med den  

 sidste månedsudbetaling, der ligger forud for hovedferien.
 Opgørelsesperioderne for overarbejdsbetaling m.v. fastsættes efter lokal  

 aftale, men udbetaling finder sted samtidig med den sædvanlige løn.
§ 6.  Formandstillæg Til en dyrpasser på gården'Hvidesten' ydes et tillæg på 51 øre i timen for  

 at fungere som formand.
§ 7.  Arbejdstid Arbejdstiden er 39 timer ugentlig.
Pr. 1. september 1988 nedsættes  

 arbejdstiden til 38 timer ugentlig og pr. 1. september 1990 til 37 timer  

 ugentlig.
Arbejdstiden ligger i tiden fra kl. 6.00 til kl. 18.00 og afbrydes  

 af spisepauser efter lokal aftale.
 Stk. 2.  Der kan mellem virksomheden og den ansatte  

 træffes aftale om arbejde ud over ugenormen mod opsparing af fritimer til  

 senere afvikling.
 De opsparede timer afvikles efter aftale mellem den ansatte og  

 virksomheden og skal normalt være afviklet 3 måneder efter opsparingen.
 Stk. 3.  Med hensyn til frihed på 1. maj og grundlovsdag  

 følges de hidtil gældende regler.
§ 8.  Overarbejde For overarbejde betales følgende tillæg: l., 2. og 3. time efter normal  

 arbejdstids ophør 50 pct., derefter 100 pct.
For overarbejde på søn- og  

 helligdage samt fridage betales et tillæg på 100 pct.
 Overarbejdsprocenten beregnes af den til enhver tid gældende  

 begyndelsesløn, jfr. § 2.
 Stk. 2.  Overarbejde udført på søn- og helligdage skal  

 afspadseres inden for 6 måneder efter dets udførelse.
 Andet overarbejde kan afspadseres efter lokal aftale med  

 tillidsrepræsentanten.
 Stk. 3.  Hvis der forlanges overarbejde, skal dette  

 meddeles arbejderen senest 3 timer inden normal arbejdstids ophør, den dag  

 overarbejdet skal udføres.
 I modsat fald ydes en godtgørelse på en overarbejdstime a 50 pct.
§ 9.  Ferie Ferie ydes i henhold til ferieloven.
§ 10.  Sygdom I sygdomstilfælde gælder lov om dagpenge ved sygdom og fødsel.
 Stk. 2.  I øvrigt anvendes reglerne i Økonomi- og  

 Budgetministeriets reglement af 19. juni 1973 vedrørende sygeløn m.v.
§ 11.  Barns 1. sygedag Institutionen kan give den ansatte hel eller delvis tjenestefrihed til  

 pasning af et sygt barn, når 2)hensynet til barnets forhold gør dette nødvendigt Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
§ 12.  Efterindtægt Efterindtægt for mandlige arbejdere Ved en arbejders død i ansættelsestiden ydes der hans efterlevende enke  

 eller børn under 18 år, overfor hvem han har forsørgerpligt, efterindtægt som  

 følger:
 Når arbejderen har været uafbrudt ansat ved Seruminstituttet (Hvidesten) i  

 minst 1 år, udgør efterindtægten 1 måneds sædvanlig løn.
 Når arbejderen har været uafbrudt ansat i mindst 5 år, udgør  

 efterindtægten 2 måneders løn.
 Ved sædvanlig løn forstås begyndelsesløn (jfr. § 2) samt  

 anciennitetstillæg på tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuel tilgodehavende løn udbetales snarest efter dødsfaldet.
 Der ydes ikke feriegodtgørelse af efterindtægten.
 Der er mellem parterne enighed om, at der snarest efter udløbet af de i  

 overenskomstens § 10 omhandlede perioder, hvori der udbetales hel eller  

 delvis sygeløn, skal ske opsigelse af den pågældende arbejder, jfr.  

 overenskomstens § 13, og at efterindtægt ikke kan udbetales for tiden efter  

 opsigelsesfristens udløb.
Efterindtægt for kvindelige arbejdere Reglerne om efterindtægt gælder på tilsvarende måde for kvindelige  

 arbejdere, som, når de afgår ved døden, har forsørgerpligt over for børn  

 under 18 år.
§ 13.  Afskedigelse Opsigelsesfristen mellem institutionen og den enkelte arbejder er:
Fra statens Fra den ansattes side side det første års beskæftigelse l uge l uge efter 1 års beskæftigelse 2 uger 1 uge efter 3 års beskæftigelse 49 dage 28 dage efter 6 års beskæftigelse 70 dage 28 dage efter 15 års beskæftigelse, såfremt den pågældende er fyldt 50 år 120 dage 28 dage § 14.  Faglig strid Så længe denne overenskomst er gældende, må ingen af parterne tage sig  

 selv til rette, men opstår der strid om fortolkningen af overenskomsten,  

 behandles sådanne uoverensstemmelser mellem Finansministeriet og  

 Specialarbejderforbundet i Danmark, og ingen arbejdsstandsning eller  

 afskedigelse må finde sted, før uoverensstemmelsen har været behandlet mellem  

 parterne.
§ 15.  Hovedaftale Den mellem hovedorganisationerne den 31. oktober 1973 vedtagne hovedaftale  

 med senere ændringer finder tilsvarende anvendelse på nærværende  

 overenskomstområde.
§ 16.  Ikrafttræden og opsigelse Overenskomsten har virkning fra den 1. maj 1987 og kan af parterne opsiges  

 skriftligt med 3 måneders varsel til en 30. april, dog tidligst 30. april  

 1989.
 Stk. 2.  Overenskomstens bestemmelser om arbejdstidens  

 længde, stedtillæg og ekstraordinær lønregulering kan dog tidligst opsiges  

 til 30. april 1991.
 Stk. 3.  Aflønningen af de ansatte sker - fra det  

 tidspunkt, da en opsigelse af overenskomsten får gyldighed, og indtil en ny  

 overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
 Stk. 4.  Alle reguleringer får dog virkning fra og med  

 1. marts ved hver enkelt overenskomstfornyelse.
København, den 29. juli 1987 SPECIALARBEJDERFORBUNDET  

 FINANSMINISTERIET I DANMARK P.M.V.
 E.B.
