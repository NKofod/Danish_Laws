 Der blev den 7. november 1989 søgt om forlængelse af en  

 forpagtningsaftale for perioden 1. april 1990 til 1. april 1999. Da der efter  

 Mælkeudvalgets opfattelse var tale om første forlængelse af en  

 forpagtningskontrakt indgået før 1. december 1989 og med virkning fra 1.  

 april 1990, blev der foretaget en reduktion af de overdragne mængder med 33%.  

 Da den oprindelige forpagtningskontrakt imidlertid udløb 1. marts 1990, burde  

 den ny aftale forlænges fra denne dato, og da ansøgningen var Mælkeudvalget i  

 hænde inden 1. december 1989, var der ikke begrundelse for at foretage en  

 reduktion, idet begge betingelser dermed var opfyldt.
 I skrivelse af 28. september 1990 har Mælkeudvalget rettet henvendelse til  

 Landbrugsministeriet om ikrafttrædelsesdato for reduktion af basisandele ved  

 ejendomsoverdragelse.
 Baggrunden er Landbrugsministeriets afgørelse af 12. september 1990 (j.nr.  

 90-8513-110) vedrørende overdragelser mellem Helen Andersen, Børge Laier  

 og Ingvard Pedersen.
Mælkeudvalget henviser i skrivelsen til, at Landbrugsministeriet som  

 første begrundelse for at se bort fra reduktion af de overdragne mængder har  

 anført, at ansøgningerne var Mælkeudvalget i hænde før Landbrugsministeriets  

 bekendtgørelse nr. 718 af 23. november 1989 om tillægsafgift for mælk og  

 mejeriprodukter trådte i kraft.
Mælkeudvalget anfører herefter, at såfremt  

 denne begrundelse tages i anvendelse, vil det medføre, at en del af de  

 afgørelser, som Mælkeudvalget og EF-direktoratet har truffet, ikke kan  

 fastholdes.
Landbrugsministeriet skal til den konkrete sag bemærke, at den oprindelige  

 forpagtningsaftale udløb 1. marts 1990. Den ny aftale burde derfor forlænges  

 fra denne dato.
Det er begrundelsen for, at der ikke skal foretages  

 reduktion, idet begge betingelser dermed er opfyldt, nemlig at aftalen  

 vedrører overdragelse inden 31. marts 1990, og at ansøgningen var  

 Mælkeudvalget i hænde inden 1. december 1989. Der er således ikke tale om at  

 se bort fra reduktion, hvis kun den ene af disse betingelser er opfyldt.
 P.M.V.
 E.B.
