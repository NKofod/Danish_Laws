Skattefri ombytning af aktier i NEG Micon A/S  

 med aktier i Vestas WindSystems A/S De to børsnoterede selskaber Vestas Wind Systems  

 A/S og NEG Micon A/S offentliggjorde ved fondsbørsmeddelelse af 12. december  

 2003 en aftale om sammenlægning af virksomhederne.
Selskaberne driver begge produktion og salg af  

 vindmøller på det globale marked.
Ved sammenlægningen bliver NEG Micon A/S  

 datterselskab af Vestas Wind Systems A/S.
Med henblik på at opnå de fulde  

 synergier ved sammenlægningen påregnes det efterfølgende at fusionere de to  

 selskaber, ligesom der efterfølgende vil blive gennemført koncerninterne  

 sammenlægninger og omstruktureringer, i det omfang dette vurderes at være  

 hensigtsmæssigt med henblik på opnåelse af de forventede synergier.
Formålet med sammenlægningen af de to virksomheder  

 er at styrke begge virksomheder i den stigende globale konkurrence inden for  

 branchen.
Den sammenlagte virksomhed vil således få et volumen, som vil give  

 selskabet en dominerende rolle på verdensmarkedet.
Der påregnes som nævnt  

 væsentlige synergier ved sammenlægningen.
 Samtidig med offentliggørelsen heraf fremsatte  

 Vestas Wind Systems A/S tilbud til aktionærerne i NEG Micon A/S om, at de mod  

 vederlag i aktier i Vestas Wind Systems A/S afstår deres aktier i NEG Micon  

 A/S  

 til Vestas Wind Systems A/S.
Bytteforholdet er fastlagt til 1:1, således at 1  

 NEG Micon A/S-aktie ombyttes med 1 Vestas Wind Systems A/S-aktie.
Tilbuddet  

 er  

 betinget af, at Vestas Wind Systems A/S erhverver mindst 2/3 af  

 aktiekapitalen  

 i NEG Micon A/S.
 Acceptfristen vil efter det senest oplyste udløbe  

 den 19. februar 2004.
 Told- og Skattestyrelsen meddelte tilladelse til,  

 at ombytningen af aktier kunne ske ved en skattefri aktieombytning efter  

 aktieavancebeskatningslovens § 13, stk. 1 og 2. Der blev ikke fastsat særlige  

 vilkår.
 Styrelsen lagde ved sin afgørelse vægt på, at de  

 materielle betingelser i aktieavancebeskatningslovens § 13 er opfyldt, at der  

 er tale om en forretningsmæssigt begrundet omstrukturering, samt at  

 hovedformålet med den skattefri aktieombytning ikke vurderedes at være  

 skatteundgåelse  

 eller -unddragelse.
 Der er tale om en generel tilladelse, som således  

 kan udnyttes af alle aktionærer i NEG Micon A/S, som er skattepligtige til  

 Danmark.
