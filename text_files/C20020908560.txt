Vejledning om overvågningsprogram for  

 TSE hos får og geder i forbindelse med slagtning Afsnit I Baggrund   lovgivning   overvågningsprogrammet i  

 hovedtræk I henhold til TSE-forordningen1 skal der i  

 hvert enkelt EU-medlemsland med virkning fra 1. april 2002  

 iværksættes et overvågningsprogram for TSE hos får og  

 geder.
TSE står for Transmissibel Spongiform Encephalopati,  

 dvs. overførbar svampeformet hjernesygdom   svampeformet hentyder til,  

 at hjernen bliver forandret, så den får et svampet udseende.
TSE  

 er en samlebetegnelse for en række sygdomme, der giver sig til kende  

 på nogenlunde samme måde, og hvoraf BSE (kogalskab) hos  

 kvæg og scrapie hos får og geder er de vigtigste sygdomme hos  

 husdyr.
Scrapie er en alvorlig, uhelbredelig hjernelidelse hos  

 får og geder.
Scrapie har aldrig været påvist i Danmark,  

 men forekommer i andre lande i EU og verden i øvrigt, og har  

 forekommet i disse lande igennem mange år, også før de  

 første konstaterede tilfælde af BSE hos kvæg.
Scrapie  

 anses ikke for at kunne overføres til mennesker, men det er vanskeligt  

 at skelne scrapie fra BSE med de diagnostiske metoder, som er  

 tilgængelige i dag.
Der skal anvendes en metodik, som varer ca. 2  

 år at gennemføre.
BSE anses for at kunne overføres til  

 mennesker, hvor den formodes at give anledning til ny variant  

 Creutzfeld-Jakob sygdom (på engelsk: disease) (nvCJD). Der er indtil nu  

 ikke under almindelige produktionsforhold påvist BSE hos får  

 eller geder, men det kan under laboratorieforhold lade sig gøre at  

 smitte får med BSE.
Det er besluttet, at der skal gennemføres en  

 undersøgelse af det første relevante tilfælde af TSE hos  

 får eller ged, som måtte blive påvist i Danmark,  

 således at det kan afgøres om der er tale om scrapie eller BSE.  

 Indtil det er påvist, at får eller geder under normale  

 produktionsforhold kan udvikle BSE, anses TSE hos får og geder for at  

 være scrapie.
I forbindelse med slagtning skal visse dele af dyrene  

 fjernes og behandles som specificeret risikomateriale, fordi disse dele anses  

 for at indeholde de største mængder af smitstof, såfremt  

 et dyr er smittet med TSE.
Dette vil ikke blive nærmere behandlet i  

 denne vejledning.
EU-forordninger er direkte gældende lovgivning, som  

 ikke skal gennemføres ved national lovgivning.
TSE-forordningens  

 regler om overvågning af får og geder for TSE er imidlertid  

 udformet på en sådan måde, at det er nødvendigt at  

 udforme national lovgivning for at gennemføre overvågningen.  

 Disse nationale regler er fastsat i TSE-bekendtgørelsen for får  

 og geder2.
 TSE-forordningen og de senere ændringer til den er  

 offentliggjort i EF-tidende og kan købes i boghandelen, lånes  

 på biblioteket eller findes på EU s hjemmeside på  

 internettet på adressen:
http://europa.eu.int/eur-lex/da/ TSE-bekendtgørelsen for får og  

 geder er offentliggjort i Lovtidende A og kan købes i boghandelen,  

 lånes på biblioteket eller findes på Retsinformations  

 hjemmeside på internettet på adressen:
http://www.retsinfo.dk Overvågningsprogrammet i  

 hovedtræk EU-landene er blevet enige om at undersøge  

 stikprøver, dels af slagtedyr, dels af selvdøde eller aflivede  

 dyr.
I alle tilfælde skal prøverne udtages af dyr, som er over  

 18 måneder, fordi sygdommen er meget længe om at udvikles hos det  

 enkelte dyr.
Alderen kan bedømmes ud fra tænderne.
I Danmark  

 skal der undersøges en stikprøve på minimum 3.000  

 slagtedyr pr. år samt minimum 400 selvdøde eller aflivede dyr  

 pr. år.
I 2002 er disse antal nedsat med 25%, fordi  

 overvågningsprogrammet først starter den 1. april, dvs. 2.250  

 slagtedyr og 300 selvdøde eller aflivede dyr.
 I første omgang tilrettelægges  

 stikprøveplanen efter, at der skal udtages prøve af ét  

 får eller én ged fra hver besætning, fordelt mest muligt  

 ud over landet.
 Overvågning af selvdøde eller aflivede dyr  

 arrangeres på SRM-virksomheden og vil ikke blive nærmere  

 beskrevet i denne vejledning.
 Overvågning af slagtedyr skal ske ved udtagning af  

 prøver i forbindelse med slagtning, dels på slagterier, dels ved  

 hjemmeslagtning.
I forbindelse med hjemmeslagtning skal landmanden rette  

 henvendelse til fødevareregionen, som vil forestå udtagning af  

 prøve og fremsendelse til laboratoriet.
Landmanden skal efter  

 fødevareregionens anvisning tilbageholde alle dele af dyret under  

 offentligt tilsyn indtil resultatet af undersøgelsen foreligger.
I forbindelse med slagtning på slagterier skal  

 slagteriet som led i sin egenkontrol udtage prøve og fremsende til  

 laboratoriet.
Slagteriet skal tilbageholde alle dele af dyret under  

 offentligt tilsyn indtil resultatet af undersøgelsen foreligger.
Der skal ikke ske tilbageholdelse af dele af andre dyr fra  

 samme besætning som det dyr, der udvælges til  

 stikprøveundersøgelse.
Såfremt der opstår mistanke  

 om, at et dyr er positivt for TSE, vil oprindelsesbesætningen og visse  

 andre besætninger og dyr blive sat under offentligt tilsyn, men dyr,  

 der allerede er slagtede eller leveret til slagtning, vil ikke blive omfattet  

 af restriktioner.
Indtil videre foretages undersøgelser på  

 Danmarks Veterinærinstitut (DVI). Undersøgelsen består i  

 første omgang af en hurtigtest.
Såfremt resultatet af  

 hurtigtesten er tvivlsomt eller positivt, vil der blive foretaget videre  

 undersøgelser.
Et tvivlsomt eller positivt resultat af hurtigtesten  

 vil betyde, at dyret er mistænkt for at være positivt for  

 TSE.
Hurtigtesten forventes at vare ca. 2 arbejdsdage, hvortil  

 skal lægges tid til fremsendelse af prøven til laboratoriet.  

 Laboratoriet vil kunne fremsende undersøgelsesresultatet på fax  

 eller e-post, eller alternativt som brev.
Varigheden af en eventuel videre  

 undersøgelse kan være 1 til 4 uger eller længere.
Afsnit II Hjemmeslagtning Ved hjemmeslagtning forstås at en landmand slagter  

 et eller flere af sine egne dyr med henblik på at bruge kødet i  

 egen husholdning.
Landmanden kan eventuelt få assistance udefra til at  

 foretage slagtningen.
Uanset om der er udefrakommende assistance til  

 hjemmeslagtningen er det landmandens ansvar at sørge for overholdelse  

 af reglerne i forbindelse med overvågningsprogrammet for TSE i  

 får og geder.
 I besætninger, hvor der hjemmeslagtes får  

 eller geder over 18 måneder, skal landmanden finde ud af, om der skal  

 udtages prøve af et af de dyr, der påtænkes slagtet.  

 Såfremt der skal udtages prøve, skal landmanden rette  

 henvendelse til fødevareregionen senest 3 arbejdsdage før  

 påregnet slagtetidspunkt, således at fødevareregionen kan  

 foretage prøveudtagning i forbindelse med slagtningen.
Såfremt landmanden i samme kalenderår (for  

 øjeblikket 2002) har leveret dyr til slagtning på et slagteri og  

 et af disse dyr er blevet undersøgt, skal der ikke udtages  

 prøve af hjemmeslagtede dyr.
Såfremt der ikke i samme  

 kalenderår er undersøgt dyr fra besætningen på et  

 slagteri, skal der udtages prøve af et hjemmeslagtet dyr.
Landmanden  

 skal rette henvendelse til det slagteri, der er leveret dyr til, for at  

 få oplysning om, der er undersøgt dyr fra besætningen.
Hvis der udtages prøve af et hjemmeslagtet dyr,  

 skal alle dele af dyret, herunder huden, tilbageholdes under offentligt  

 tilsyn, indtil resultatet af undersøgelsen foreligger.
Den  

 nærmere procedure aftales med fødevareregionen.
Det kan herunder  

 aftales, at de dele som er specificeret risikomateriale (SRM) kan sendes til  

 SRM-virksomhed før resultatet foreligger.
Det kan ligeledes aftales,  

 at andre dele, som landmanden ikke ønsker at bevare, kan behandles som  

 SRM.
 Såfremt resultatet af hurtigtesten er positivt,  

 eller resultatet af den efterfølgende videre undersøgelse ved  

 et tvivlsomt resultat af hurtigtesten er positivt, skal alle dele af dyret  

 behandles som SRM.
Afsnit III Slagteri Kapitel 1 Egenkontrolprogram Slagteriet skal udarbejde skriftlig beskrivelse af sine  

 procedurer i forbindelse med overvågningsprogrammet.
Procedurerne skal  

 forelægges fødevareregionen til godkendelse.
Såfremt  

 slagteriet ikke har skriftlige procedurer, som er godkendt af  

 fødevareregionen og iværksat af slagteriet senest den 15. april  

 2002, vil fødevareregionen nedlægge forbud mod slagtning af  

 får og geder over 18 måneder, indtil slagteriet har fremlagt  

 skriftlige procedurer, som fødevareregionen har godkendt, og som  

 slagteriet har iværksat.
 De skriftlige procedurer skal mindst indeholde  

 følgende elementer:
 Identifikation af dyrene, dvs. kontrol af mærkning og  

 oprindelse.
Kontrol af dyrenes alder.
Dyr, hvor der er 2 blivende fortænder  

 eller flere i frembrud i den ene underkæbehalvdel skal betragtes som  

 over 18 måneder.
 Udvælgelse af dyr til prøveudtagning, herunder  

 registrering af besætninger, hvorfra der er udtaget prøver.
 Aflivningsmetode.
 Prøveudtagning, mærkning af prøveglas,  

 fremsendelse af prøve til laboratoriet.
 Mærkning eller særlig opbevaring af alle dele af det dyr,  

 hvorfra prøven er udtaget, samt opbevaring af alle dele under  

 offentligt tilsyn, indtil resultat af undersøgelse foreligger.
 Modtagning af resultat af undersøgelse fra laboratoriet,  

 herunder underretning af fødevareregionen.
 Frigivelse af tilbageholdte dele ved negativt resultat henholdsvis  

 behandling som specificeret risikomateriale ved positivt resultat af  

 hurtigtest eller ved positivt resultat af den efterfølgende videre  

 undersøgelse ved tvivlsomt resultat af hurtigtesten.
 Opbevaring af optegnelser over dyr, der er undersøgt, samt  

 resultatet af undersøgelsen, i mindst 2 år.
 Indberetning af antal slagtede får og geder over 18  

 måneder hver måned.
 Reaktion ved mistanke om, at et slagtedyr lider af TSE.
 For alle elementer gælder, at der skal være  

 udpeget en person, som er ansvarlig for den normale drift og for i givet fald  

 at beslutte korrigerende handlinger.
Kapitel 2 Udvælgelse af får og geder til  

 undersøgelse for TSE Et dyr til undersøgelse for TSE skal udvælges  

 på grundlag af følgende kriterier:
 Dyret skal være 18 måneder eller derover.  

 Alderen skal vurderes på grundlag af tandskifte, idet dyr med to eller  

 flere blivende fortænder i frembrud i den ene underkæbehalvdel  

 (to brede eller mere) skal anses for at være 18 måneder eller  

 derover.
Der må kun undersøges ét dyr fra hver  

 besætning hvert år.
Så vidt muligt skal  

 slagteriet udtage prøve fra det første dyr, der leveres fra en  

 besætning og som opfylder alderskriteriet.
For at undgå at der  

 tages flere prøver fra samme besætning er det nødvendigt  

 at slagteriet fastlægger en procedure for udvælgelse af dyr og  

 fører et register over udtagne TSE-prøver og  

 leverandørbesætninger.
Registret skal beskrives i  

 egenkontrolprogrammet.
Importerede dyr.
Disse udvælges og undersøges  

 på lige fod med danske dyr.
 Antallet af undersøgte prøver registreres og  

 følges centralt og når der er udtaget det krævede antal  

 prøver (2250 prøver) for år 2002 vil der blive sendt  

 meddelelse ud til samtlige slagterier om stop for prøveudtagning.
Kapitel 3 Aflivningsmetode - prøveudtagning Fra slagtefår og -geder over 18 måneder skal  

 der udtages hjernestamme som prøvemateriale til Scrapie test.
Det er  

 derfor af afgørende betydning, hvordan dyret aflives, idet man flere  

 steder anvender skud med boltpistol mod dyrets baghoved ved aflivningen.  

 Herved kan man komme til at beskadige det væv, som skal anvendes til  

 testen.
Derfor har Fødevaredirektoratet i samarbejde med DVI lavet  

 nedenstående vejledning til aflivning af får og geder over 18  

 måneder, hvorfra der skal udtages hjernestamme til Scrapie test.
DVI anbefaler derfor, at får og geder så vidt  

 muligt bedøves med elektricitet med efterfølgende  

 afblødning.
Er dette ikke muligt, bør det ved skydning med  

 boltpistol sikres, at hjernematerialet ikke beskadiges.
Dette gøres  

 ved, at skuddet placeres i den øverste halvdel af nakken med en  

 skudretning parallelt med dyrets næseryg som vist på  

 nedenstående figur:
 Der skal udtages to typer af prøvemateriale fra  

 hvert dyr:
Prøve fra hjernen.
Prøven omfatter den  

 såkaldte hjernestamme og udtages med en speciel ske gennem det bagerste  

 hul i kraniet, hvorfra rygmarven udgår (foramen magnum).  

 Hjerneprøven emballeres i godkendt beholder, mærkes med dyrets  

 CKR-nummer (øremærkenummer) samt dato og indsendes samme dag til  

 laboratoriet (pt. er kun Danmarks Veterinærinstitut godkendt til at  

 undersøge prøver fra får og geder).
Prøve af muskelvæv.
Prøven skal  

 anvendes til at bestemme dyrets arvelige egenskaber med hensyn til  

 modtagelighed overfor sygdommen scrapie, hvis hjerneprøven skulle vise  

 sig at være positiv.
Der udtages 5-10 g muskelvæv eventuelt fra  

 hovedet.
Prøven emballeres i egnet emballage, mærkes med dato og  

 dyrets CKR-nummer, nedfryses og opbevares nedfrosset under offentlig kontrol  

 indtil endeligt negativt resultat foreligger (indtil slagtekroppen  

 frigives).
 For selve den praktiske prøveudtagning henvises til  

 vejledning fra DVI, "Vejledning i udtagning af hjernestammen fra  

 kvæg", som findes på følgende internetadresse:
http://www.vetinst.dk/file/BSE-vejledning.pdf Eventuelt kan veterinærkontrollen efter aftale  

 instruere i prøveudtagning.
Kapitel 4 Rekvisition af skeer, bægre, etiketter, blanketter  

 m.v.
 Til udtagning og indsendelse af hjernemateriale til  

 scrapie-test skal bruges følgende:
Ad 1. Skeerne er produceret af det engelske  

 firma DGP (UK) Ltd. beliggende i York og forhandles under navnet Scrapie  

 Sampling Spatula.
De er lavet af et plastmateriale og kun beregnet til  

 engangsbrug.
Skeerne kan i opstartsfasen rekvireres fra den lokale  

 fødevareregion.
På længere sigt skal slagterierne selv  

 sørge for remedier til prøveudtagning.
Ad 2 og 3. Saks og pincet kan blandt andet  

 købes hos firmaet Jørgen Kruuse A/S, Marslev Byvej 35, 5290  

 Marslev, tlf. 72 14 15 11, fax 72 14 14 00, e-mail: info@kruuse.com Ad 4. Bægrene, hvori hjernematerialet  

 skal placeres, er af samme type, som de bægre, der anvendes til  

 BSE-prøvemateriale fra kvæg.
Disse kan rekvireres hos SFK Meat  

 Systems a.m.b.a., Albuen 37, 6000 Kolding, tlf. 76 34 27 00.
 Bægrene findes i to størrelser på  

 henholdsvis 50 og 100 ml, og firmaet kan levere paprør til forsendelse  

 af de store bægre.
Ad 5. Der kan anvendes samme etiketter, som  

 anvendes til BSE-prøvemateriale fra kvæg.
Etiketterne kan blandt  

 andet rekvireres hos Dittokan, Jegstrupvej 48, 8361 Hasselager, tlf. 86 28 38  

 44 og hos Color Label ApS, Vejlbygade 14, 8240 Risskov, tlf. 87 41 55 00.
Ad 6. Danmarks Veterinærinstitut, DVI,  

 har udarbejdet en speciel indsendelsesblanket, som skal anvendes ved  

 indsendelse af Scrapie prøvemateriale fra får og geder.  

 Blanketten vil fremover kunne findes på DVI s hjemmeside,  

 www.vetinst.dk Kapitel 5 Tilbageholdelse af undersøgte dyr - reaktion  

 på undersøgelsesresultat Alle dele af et får eller en ged, hvorfra der er  

 udtaget prøve til undersøgelse, skal tilbageholdes under  

 offentligt tilsyn, indtil undersøgelsesresultatet foreligger.  

 Fødevareregionen kan dog tillade at SRM sendes til behandling på  

 SRM-virksomhed før resultatet foreligger, samt at andet materiale, som  

 slagteriet ikke ønsker bevaret, behandles som SRM.
Alle dele af dyret,  

 som ved slagtedyrskontrollen er fundet at kunne godkendes til  

 menneskeføde, kan af fødevareregionen tillades indlagret  

 på et køle- og fryselager uden for slagteriet, såfremt  

 slagteriet ikke selv råder over de nødvendige faciliteter.
 Ud over den normale sikkerhed for samhørighed  

 mellem hoved, plucks, tarmsæt og slagtekrop, skal der foretages  

 yderligere opmærkning, således at der ikke kan rejses tvivl om  

 samhørigheden ved en eventuel påvisning af TSE.
 Såfremt resultatet af hurtigtesten er positivt,  

 eller resultatet af den efterfølgende videre undersøgelse ved  

 et tvivlsomt resultat af hurtigtesten er positivt, skal alle dele af dyret  

 behandles som SRM.
Klinisk mistanke Såfremt slagteriets personale får mistanke om,  

 at et slagtedyr lider af TSE, skal dette straks meddeles  

 fødevareregionen.
Dyret må ikke slagtes med henblik på  

 konsum, men fødevareregionen vil sørge for aflivning og  

 udtagning af prøver til undersøgelse, såfremt mistanken  

 ikke kan afkræftes ved en klinisk undersøgelse.
Dyr fra besætninger under offentligt tilsyn Hvis et får eller en ged mistænkes for at lide  

 af TSE, vil oprindelsesbesætningen og visse andre besætninger,  

 som har haft kontakt med oprindelsesbesætningen, blive sat under  

 offentligt tilsyn.
Det offentlige tilsyn vil omfatte alle drøvtyggere,  

 dvs. kvæg, får og geder, i de berørte besætninger.  

 Drøvtyggere fra disse besætninger kan efter  

 fødevareregionens anvisning føres til slagtning.
Der skal i  

 disse tilfælde udtages prøver til undersøgelse for TSE  

 fra kvæg over 24 måneder samt fra får og geder over 18  

 måneder.
Fødevareregionen forestår  

 prøveudtagning.
Alle dele af de dyr, hvorfra der udtages prøver til  

 undersøgelse, skal holdes tilbage under offentligt tilsyn, indtil  

 resultatet af undersøgelsen foreligger.
Fødevareregionen kan  

 dog tillade at SRM sendes til behandling på SRM-virksomhed før  

 resultatet foreligger, samt at andet materiale, som slagteriet ikke  

 ønsker bevaret, behandles som SRM.
Alle dele af dyret, som ved  

 slagtedyrskontrollen er fundet at kunne godkendes til menneskeføde,  

 kan af fødevareregionen tillades indlagret på et køle- og  

 fryselager uden for slagteriet, såfremt slagteriet ikke selv  

 råder over de nødvendige faciliteter.
 Ud over den normale sikkerhed for samhørighed  

 mellem hoved, plucks, tarmsæt og slagtekrop, skal der foretages  

 yderligere opmærkning, således at der ikke kan rejses tvivl om  

 samhørigheden ved en eventuel påvisning af TSE.
For kvæg gælder reglerne i  

 BSE-bekendtgørelsen3, dvs. foruden det dyr, hvorfra der er  

 udtaget prøve, skal også slagtekroppen fra det dyr, som er  

 behandlet på slagtelinien lige før og slagtekroppen af de 2 dyr,  

 som er behandlet på slagtelinien lige efter, holdes tilbage under  

 offentligt tilsyn.
Dyrearten af de 3 ekstra slagtekroppe er ligegyldig.  

 Såfremt der er en passende afstand til slagtekroppen lige før,  

 kan fødevareregionen dog tillade, at denne slagtekrop ikke holdes  

 tilbage.
Der skal være så stor afstand, at der ikke er risiko for  

 krydskontamination.
Der skal mindst være 3 tomme pladser, såfremt  

 der anvendes automatisk fremføring af slagtekroppene.  

 Fødevareregionen kan dog stille krav om større afstand.
De 2  

 efterfølgende slagtekroppe skal under alle omstændigheder holdes  

 tilbage, medmindre der foretages normal rengøring og desinfektion af  

 slagteriet før slagtningen af disse dyr.
 Såfremt resultatet af hurtigtesten af et  

 undersøgt dyr er positivt, eller resultatet af den  

 efterfølgende videre undersøgelse ved et tvivlsomt resultat af  

 hurtigtesten er positivt, skal alle dele af dyret behandles som SRM.  

 Såfremt det undersøgte dyr er et kreatur, skal desuden de  

 tilbageholdte slagtekroppe af det dyr, som er behandlet på slagtelinien  

 lige før og de 2 dyr, som er behandlet på slagtelinien lige  

 efter, behandles som SRM.
Kapitel 6 Optegnelser og indberetning Slagteriet skal opbevare optegnelser over, hvilke dyr der  

 er undersøgt samt resultatet heraf i mindst 2 år.
Det skal  

 fremgå, fra hvilke besætninger, de undersøgte dyr er  

 leveret.
 I forbindelse med de månedlige indberetninger af  

 slagtetal skal også antallet af slagtede får og geder over 18  

 måneder angives.
