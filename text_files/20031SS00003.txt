Beretning afgivet af Udvalget vedrørende Grønlandske Forhold  

 den 18. juni 2004 Beretning om Kommissorium for en grønlandsk-dansk kommission om øget  

 grønlandsk selvstyre 1. Indledning I december 1999 nedsatte det daværende landsstyre bestående af  

 Siumut og Inuit Ataqatigiit en selvstyrekommission, der fik til opgave »at  

 udarbejde en betænkning om mulighederne for at udvikle Grønlands  

 selvstændighed  

 inden for rigsfællesskabets rammer, baseret på princippet om, at der skal  

 være  

 overensstemmelse mellem rettigheder og pligter.
Kommissionen skal beskrive  

 hjemmestyrets  

 nuværende forfatningsretlige stilling  herunder kompetence og  

 delegationsspørgsmålene mellem staten og hjemmestyret  og identificere  

 og  

 beskrive alternative ordninger, der inden for rigsfællesskabet i højere grad  

 vil imødekomme ønsket om selvstyre«.
 I marts 2003 afgav Selvstyrekommissionen sin betænkning.
 Den 11. december 2003 tilsluttede Landstinget sig landsstyrets  

 oplæg til en ny fælles grønlandsk-dansk selvstyrekommission.
Statsministeren har den 9. juni 2004 sendt Folketingets formand  

 kommissoriet for nedsættelse af den grønlandsk-danske kommission om øget  

 grønlandsk selvstyre, som statsministeren og landsstyreformanden er blevet  

 enige om med henblik på Folketingets godkendelse.
Folketingets formand  

 videresendte den 10. juni 2004 kommissoriet til behandling i Udvalget  

 vedrørende Grønlandske Forhold.
2. Udvalgsarbejdet Spørgsmål Der er af udvalget stillet 2 spørgsmål til statsministeren til  

 skriftlig besvarelse, som denne har besvaret.
Bilag Som bilag 1 er optrykt udvalgets spørgsmål til statsministeren i  

 forbindelse med behandling af kommissoriet og statsministerens svar herpå.  

 Kommissoriet er optrykt som bilag 2.
3. Politiske bemærkninger Et  

  

 flertal  

  

 i udvalget  

 (udvalget med undtagelse af DF og EL) tilslutter sig kommissoriet i den form,  

 det er oversendt af statsministeren.
 Venstres, Socialdemokratiets, Det Konservative Folkepartis, Det  

 Radikale Venstres og Kristendemokraternes medlemmer af udvalget hilser det  

 velkommen, at Grønlands landsstyre og den danske regering med Anders Fogh  

 Rasmussen i spidsen er enedes om et fælles kommissorium for fastlæggelsen af  

 de  

 fremtidige rammer og det fremtidige indhold af et grønlandsk selvstyre.
 Flertallet glæder sig over, at det sker inden for rammerne af  

 rigsfællesskabet, hvilket bekræfter det skæbnefællesskab, der via historisk  

 udvikling og kulturel udveksling er skabt mellem det grønlandske og det  

 danske folk.
 Kommissionsarbejdet ses som en naturlig følge af den udvikling,  

 hjemmestyret og hjemmestyrets opgavevaretagelse har gennemløbet med en  

 omfangsrig kompetenceportefølje som resultat.
 Endvidere mener flertallet, at der med Selvstyrekommissionens  

 betænkning, Erhvervsudvalgets oplæg, det seneste lovforslag om bloktilskuddet  

 for 2005-2007, landsstyrets inddragelse i spørgsmål af udenrigspolitisk  

 rækkevidde samt den verserende debat om økonomisk henholdsvis politisk frihed  

 er skabt en god basis og en god stemning for et konstruktivt  

 kommissionsarbejde  

 med en bred dagsorden.
 Flertallet mener, at kommissionen bør forsøge at nå et lige så  

 langtidsholdbart resultat og dermed en lige så robust ramme for et grønlandsk  

 selvstyre, som hjemmestyreloven af 1979 med sit 25-års- jubilæum i juni 2004  

 har været udtryk for.
 Siumuts medlem af udvalget udtaler følgende:
 Det kommissorium for en grønlandsk-dansk kommission om øget  

 grønlandsk selvstyre, som er udarbejdet af det grønlandske landsstyre og den  

 danske regering i samarbejde, henviser til »det grønlandske folks  

 selvbestemmelsesret i henhold til folkeretten« og anviser senere, hvilke  

 skridt  

 der bør tages, såfremt der i Grønland opstår enighed om at søge reel  

 selvstændighed på et senere tidspunkt.
 Dermed understøtter kommissoriet den opfattelse, at det  

 grønlandske folk er et folk netop i henhold til folkeretten, samt at det bør  

 sikres, at denne nye kommission ikke bremser, men tværtimod åbner for øget  

 mulighed for et egentligt selvstændigt Grønland.
 På den baggrund har Siumut ingen problemer med at støtte  

 udvalgets indstilling og ser frem til et spændende kommissionsarbejde, der  

 forhåbentlig kan afhjælpe nogle af de mangler i hjemmestyreordningen, som de  

 25  

 år, denne nu har virket, har vist er til stede.
 Et  

  

 mindretal  

  

 i  

 udvalget (DF) kan ikke tilslutte sig kommissoriet.
 Dansk Folkepartis medlemmer af udvalget mener ikke, at tiden er  

 moden til at nedsætte en kommission om øget grønlandsk selvstyre.  

 Beslutningen  

 om at nedsætte kommissionen er aftalt mellem den danske regering og det  

 grønlandske landsstyre, men der er ikke forud for beslutningen om at nedsætte  

 kommissionen eller i forbindelse med udformningen af dens kommissorium  

 foretaget nogen forhandling i Folketinget.
 Dansk Folkeparti mener ikke, at kommissoriet for den paritetiske  

 kommission, der bl.a. indeholder den opgave, at der skal arbejdes mod »at øge  

 det grønlandske folks selvbestemmelse i størst muligt omfang«, er ordentligt  

 gennemdrøftet i Folketinget, idet det er fremkommet som et brev fra  

 statsministeren til Folketingets formand den 9. juni 2004. Folketingets  

 formand  

 har videresendt brevet til udvalget den 10. juni, og udvalgets medlemmer har  

 således kun haft få dage  uden for Folketingets mødeperiode  til  

 at overveje  

 kommissoriets indhold.
Flertallets udtalelse lægger op til, at man forventer et  

 resultat af kommissionsarbejdet, der kan blive, som det formuleres,  

 »langtidsholdbart«, hvorved formentlig forstås, at det skal indføre meget  

 markante ændringer, der kan holde i en meget lang årrække.
Det havde været  

 mere  

 naturligt, at regeringen over for Folketinget redegjorde for sine synspunkter  

 om det grønlandske styre nu og i fremtiden, således at Folketinget efter en  

 redegørelsesdebat eller forespørgselsdebat kunne tage stilling til  

 kommissoriets indhold.
Også medierne, både i Danmark og Grønland, burde  

 inddrages i debatten, så det langt bedre kan blive afprøvet, om der i det  

 hele  

 taget er et fornuftigt grundlag for at påbegynde et egentligt  

 kommissionsarbejde.
Dansk Folkeparti har hæftet sig ved, at kommissionen efter  

 kommissoriet bl.a. skal overveje og stille forslag om en nyordning vedrørende  

 det økonomiske mellemværende mellem Grønland og Danmark.
Dette er  

 overordentlig  

 vigtigt, og så længe dette spørgsmål ikke er gennemarbejdet, er  

 forudsætningerne for øget selvstyre eller selvstændighed, som nogle  

 grønlandske  

 politikere udtrykker ønske om, i virkeligheden ikke til stede.
I en rapport fra OECD, der udkom for få år siden, blev der peget  

 på, at der, selv om der er mange sundhedstræk i den grønlandske økonomi: lav  

 inflation, overskud på de offentlige finanser og høj beskæftigelse, alligevel  

 er et behov for strukturelle reformer i Grønland, hvis fortsat lav vækst og  

 stigende arbejdsløshed skal undgås.
OECD understregede i sin rapport, at der  

 ikke er tale om en chokkur, men at man må lægge op til en vidtfavnende  

 reformstrategi, der skal gennemføres over 20-30 år.
OECD pegede samtidig på de uddannelsesproblemer, der præger  

 Grønland, men også, at det er påkrævet at sætte ind på en række andre områder  

 med f.eks. en reform af ensprissystemet, som vil reducere den offentlige  

 sektors rolle, et privatiseringsprogram, forbedret konkurrencestruktur, et  

 friere boligmarked og en reform af overførselssystemet.
Selv om rapporten er  

 nogle år gammel, mener Dansk Folkeparti, at det fortsat vil være en lang og  

 trang vej, der skal betrædes, før Grønland kan opnå økonomisk bæredygtighed.  

 På  

 en selvstyrekonference, der blev afholdt på Christiansborg i januar 2003,  

 erkendte de grønlandske politikere, at det har ligget tungt med nytænkning,  

 der  

 kan føre til økonomisk selvstændighed, og at man er nødt til at oppe sig  

 gevaldigt, så bloktilskuddene ikke bliver en sovepude.  

    

 Der er taget initiativer, men der er lang  

 vej, før resultaterne eventuelt kan vise sig.
Dansk Folkeparti mener, at forudsætningen for at give Grønland  

 øget selvbestemmelse er, at der skabes en bæredygtig grønlandsk økonomi.  

 Grønland har så lille en befolkning, at tankerne om at skabe en fuldstændig  

 selvstyrende nation med egen regering, udenrigspolitik, fri af alle bånd til  

 Danmark, er urealistisk de første mange år.
Til dato har ingen kommissioner,  

 sagkyndige iagttagere eller andre formået at påvise, hvordan Grønland under  

 de  

 i dag gældende økonomiske forudsætninger vil kunne stå på egne ben økonomisk,  

 dersom bloktilskuddene bortfalder.
Dansk Folkeparti advarer mod, at den  

 kommission, der nu nedsættes, bagatelliserer betydningen af den økonomiske  

 bæredygtighed.
Uden den mener Dansk Folkeparti, at enhver form for øget  

 selvstyre vil føre til vanskeligheder, som den grønlandske befolkning ikke  

 kan  

 være tjent med.
Dansk Folkeparti påpeger, at denne kommission nedsættes til trods  

 for, at meningsmålinger i Grønland har vist, at det store flertal af den  

 grønlandske befolkning kun vil støtte kravet om selvstændighed, hvis den  

 nuværende levestandard kan fastholdes.
Den levestandard, der i dag gælder, er  

 kun mulig som følge af de danske bloktilskud.
Når de falder bort, hvilket  

 uden  

 tvivl vil ske i takt med et øget selvstyre, kan levestandarden falde til et  

 niveau, der ikke kendes i Nordeuropa og Nordamerika.
Det kan i værste fald  

 gøre  

 Grønland og Grønlands politikere til kastebold for internationale  

 geopolitiske  

 interesser eller for andre økonomiske interesser, der er vanskeligt  

 forenelige  

 med den grønlandske befolknings interesser.
Dansk Folkeparti vil opfordre til, at kommissionen behandler de  

 problemkredse, der foreligger, sådan at den økonomiske bæredygtighed drages  

 frem som det centrale emne i kommissionsbetænkningen.
Hvorvidt der er  

 grundlag  

 for øget selvstyre om en årrække, må realistisk set først og fremmest afhænge  

 af, at det dokumenteres, at Grønland kan stå på egne ben økonomisk.
Dette er  

 til dato slet ikke godtgjort.
Hvis den kommende kommissionsbetænkning ikke  

 rummer konkrete anvisninger og beregninger, der dokumenterer eller  

 sandsynliggør bæredygtigheden, vil enhver tale om størst muligt selvstyre  

 være  

 urealistisk.
Dansk Folkeparti havde gerne set, at kommissionens arbejde i  

 første omgang blev begrænset til at analysere Grønlands økonomi og anvise  

 veje  

 til bæredygtighed, herunder fuldstændig eller delvis frigørelse fra de danske  

 bloktilskud.  

    

 Derefter kunne man  

 eventuelt i et efterfølgende kommissionsarbejde tage fat på at se, om  

 Grønland,  

 sin befolkningsstørrelse taget i betragtning, kan og bør forvalte flere  

 selvstyreområder end i dag.
I dag har Grønland f. eks. knap nok ressourcer  

 til  

 at tage sig af de mange grønlændere, der lider menneskeligt og  

 sundhedsmæssigt  

 skibbrud i Danmark, hvor de lever på overførselsindkomst.
Det er svært at  

 forestille sig, at Grønland skulle være i stand til at varetage  

 internationale  

 og sikkerhedsmæssige interesser på globalt plan, så længe Grønland ikke har  

 økonomi til at værne om sine egne borgere og deres helbred.
Grønlands meget lille befolkning gør, at en egentlig  

 markedsøkonomi aldrig har kunnet vinde fodfæste og skabe bæredygtige enheder.  

 Det er fortsat planøkonomi, der behersker Grønland.
Dansk Folkeparti  

 opfatter,  

 at selvstyre for Grønland må betyde, at Grønland ikke længere ønsker at  

 fungere  

 på pengeoverførsler fra Danmark og selv vil tage  og magter at tage  

  de  

 nødvendige initiativer inden for erhverv, økonomi, uddannelse og politik.
Det  

 kræver en høj grad af dygtighed, disciplin og professionalisme hos politikere  

 og hos borgere.
Kommissionen må i høj grad interessere sig for, om disse  

 forudsætninger er til stede, for ellers vil en øget grad af selvstyre eller  

 selvstændighed være mere til skade end til gavn for Grønland og den  

 grønlandske  

 befolkning.
Dansk Folkeparti gør opmærksom på, at det bør indgå i  

 kommissionens arbejde at sikre, at værdien af de naturrigdomme, der i  

 fremtiden  

 findes i Grønland, tilfalder hele rigsfællesskabet i forhold til  

 befolkningernes størrelse.
Dette vil være mest fornuftigt og naturligt, set i  

 lyset af, at Danmark gennem flere generationer har understøttet Grønlands  

 økonomi og skabt det velfærdssystem, der trods mangler findes i Grønland i  

 dag.
Dansk Folkeparti ville, som det allerede er nævnt, finde det  

 mest naturligt, at der forud for beslutningen om at nedsætte en kommission  

 var  

 gennemført en debat i Folketinget og en tilsvarende diskussion i medier og i  

 offentligheden både i Grønland og i Danmark.
En høringsproces kunne ligeledes  

 have bidraget med værdifulde synspunkter til brug for kommissionens arbejde.
 Da Dansk Folkeparti ikke mener, at en sådan debat har fundet  

 sted i tilstrækkelig grad, har Dansk Folkeparti ønsket med disse bemærkninger  

 at gøre kommissionen opmærksom på, at der findes markant anderledes og vidt  

 udbredte synspunkter i befolkningen end dem, der er anført af udvalgets  

 flertal  

 i detss bidrag til beretningen.
Et  

  

 andet mindretal  

  

 (EL) tilslutter sig kommissoriet på den betingelse, at alle partier i  

 Folketinget og Landstinget kan repræsenteres i kommissionen.
Det er  

 Enhedslistens opfattelse, at man på denne måde opnår bredest mulige opbakning  

 til kommissionens arbejde og konklusioner.
P.u.v.  

  

 Kuupik Kleist  

  

 formand Bilag 1 Oversigt over bilag Bilagsnr.
Titel 146 Spm. 1 om, hvilke sagsområder der endnu ikke er overført  

 fra stat til hjemmestyre, til statsministeren Spm. 2 om den tidsmæssige ramme for kommissionens  

 arbejde, til statsministeren 147 Svar på spm. 1 om, hvilke sagsområder der endnu ikke er  

 overført fra stat til hjemmestyre, fra statsministeren Svar på spm. 2 om den tidsmæssige ramme for kommissionens  

 arbejde, fra statsministeren Bilag 2 Kommissorium for en grønlandsk-dansk kommission om  

 øget grønlandsk selvstyre Idet den danske regering og Grønlands landsstyre ønsker at sikre  

 størst mulig grad af ligeværdighed mellem Grønland og Danmark samt at øge det  

 grønlandske folks selvbestemmelse i størst muligt omfang inden for rammerne  

 af  

 det eksisterende rigsfællesskab, er den danske regering og Grønlands  

 landsstyre  

 enige om at nedsætte en paritetisk sammensat kommission.  

 Selvstyrekommissionens  

 afsluttende betænkning udgør et væsentligt bidrag til kommissionens arbejde.
Kommissionen skal, med udgangspunkt i Grønlands nuværende  

 forfatningsmæssige placering og i overensstemmelse med det grønlandske folks  

 selvbestemmelsesret i henhold til folkeretten, overveje og stille forslag om,  

 hvorledes de grønlandske myndigheder kan overtage yderligere kompetence, hvor  

 dette er forfatningsretligt muligt.
Kommissionen skal udarbejde forslag til  

 lovgivning om en nyordning, som tillige tager hensyn til sagsområder, der  

 allerede er overtaget af de grønlandske myndigheder i medfør af  

 hjemmestyreloven for Grønland.
 Kommissionen beskæftiger sig herudover ikke med sagsområder, som  

 er overført fra stat til hjemmestyre.
Kommissionen skal basere sit arbejde på princippet om, at der  

 skal være overensstemmelse mellem rettigheder og pligter.
Kommissionen skal  

 overveje og stille forslag til en nyordning vedrørende det økonomiske  

 mellemværende mellem Grønland og Danmark.
Kommissionen tilrettelægger selv sit arbejde, herunder  

 muligheden for nedsættelse af arbejdsgrupper.
Kommissionen kan indhente  

 oplysninger fra såvel den danske som den grønlandske centraladministration  

 til  

 brug for sit arbejde.
Der er mellem den danske regering og Grønlands landsstyre  

 enighed om, at det tilkommer det grønlandske folk at afgøre, hvorvidt  

 Grønland  

 ønsker selvstændighed, og at nyordningen intet ændrer herved.
I givet fald  

 vil  

 selvstændigheden skulle gennemføres ved indgåelse af en aftale herom efter  

 reglerne i grundlovens § 19. Kommissionens forslag til en nyordning skal  

 indeholde en bestemmelse om Grønlands adgang til selvstændighed i  

 overensstemmelse hermed.
 Kommissionen udarbejder forslag til en aftale mellem Grønlands  

 landsstyre og den danske regering om iværksættelsen af nyordningen.
 Den danske regering udnævner 7 medlemmer af kommissionen efter  

 indstilling fra Folketinget, mens Grønlands landsstyre ligeledes udnævner 7  

 andre medlemmer efter indstilling fra de i Grønlands Landsting repræsenterede  

 partier eller grupperinger.
 Herudover udnævner den danske regering og Grønlands landsstyre i  

 fællesskab formanden og næstformanden for kommissionen.
 Grønlands landsstyre og den danske regering udnævner hver to  

 tilforordnede.
 Det forudsættes, at kommissionen afslutter sit arbejde og  

 fremlægger betænkning inden for en tidshorisont på to år fra sin nedsættelse.  

 Kommissionen kan afgive delbetænkninger.
 Grønlands landsstyre og den danske regering er enige om at  

 drøfte kommissionens forslag, når kommissionens samlede betænkning  

 foreligger.
- o - Etableringen af kommissionens sekretariat samt finansieringen af  

 kommissionens arbejde, herunder sekretariatsbistand og rejser, aftales  

 nærmere  

 mellem Grønlands landsstyre og den danske regering.
