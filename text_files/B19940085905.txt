I medfør af § 7, stk. 3, og § 7 a, stk. 3, 6 og 7, i lov nr. 933 af 28. november 1992 om midlertidig opholdstilladelse til  

 visse personer fra det tidligere Jugoslavien m.v., som senest ændret ved lov nr. 425 af 1. juni 1994, fastsættes:
Privat indkvartering § 1.  Privat indkvartering efter lovens § 7 a, stk. 1,  

 af en eller flere personer med midlertidig opholdstilladelse hos en i Danmark  

 fastboende person eller familie (værten) kan finde sted, når det af hensyn  

 til de pågældende personer med midlertidig opholdstilladelse findes mest  

 hensigtsmæssigt samt velegnet ud fra en vurdering af værtens personlige,  

 sociale og boligmæssige forhold.
 § 2.  Afgørelser efter § 1 om privat indkvartering  

 træffes efter ansøgning fra de pågældende personer med midlertidig  

 opholdstilladelse af statsamtet i det amt, inden for hvilket værten har  

 bopæl.
 Stk. 2.  Ansøgning om privat indkvartering skal ske på  

 en af Direktoratet for Udlændinge udarbejdet blanket.
 Stk. 3.  Ansøgningen skal indeholde en udtalelse fra  

 centerlederen på det indkvarteringscenter, hvor de pågældende personer med  

 midlertidig opholdstilladelse er indkvarteret, om, hvorvidt privat  

 indkvartering er hensigtsmæssig, og om betingelserne for privat indkvartering  

 skønnes at være til stede.
Stk. 4.  Ansøgningen skal indeholde et samtykke fra  

 værten til at indhente oplysninger om personlige, sociale og boligmæssige  

 forhold hos vedkommende kommunalbestyrelse.
Efter samtykke kan statsamtet i  

 særlige tilfælde indhente oplysninger om værten hos vedkommende  

 politimyndighed.
 § 3.  Statsamtet kan anmode kommunalbestyrelsen i den  

 kommune, hvor værten har bolig, om en udtalelse om værtens personlige,  

 sociale og boligmæssige forhold.
 § 4.  Såfremt statsamtet godkender privat  

 indkvartering, indgår statsamtet en indkvarteringskontrakt med værten om  

 indkvarteringen af de pågældende personer med midlertidig opholdstilladelse.
 Stk. 2.  Indkvarteringskontrakten skal indgås på en af  

 Direktoratet for Udlændinge udarbejdet standardindkvarteringskontrakt.
 Stk. 3.  Statsamtet kan med Direktoratet for Udlændinges  

 godkendelse undtagelsesvis fravige vilkårene i den af Direktoratet for  

 Udlændinge udarbejdede standardindkvarteringskontrakt.
 § 5.  Værten skal stille de til den private  

 indkvartering nødvendige faciliteter til rådighed for de pågældende personer  

 med midlertidig opholdstilladelse samt overholde vilkårene i den i § 4 nævnte  

 indkvarteringskontrakt.
Indkvartering i boenheder uden for de  

 særlige indkvarteringscentre § 6.  Statsamterne kan efter lovens § 7 a, stk. 2,  

 etablere indkvarteringssteder (boenheder) uden for indkvarteringscentrene.
Stk. 2.  Såfremt en ejendom kan godkendes af statsamtet  

 til indkvartering i boenheder uden for indkvarteringscentret, indgår  

 statsamtet lejeaftale med ejendommens indehaver.
Lejeaftalen indgås efter en  

 af Direktoratet for Udlændinge udarbejdet standardlejeaftale.
 Stk. 3.  Statsamtet kan med Direktoratet for Udlændinges  

 godkendelse undtagelsesvis fravige vilkårene i den af Direktoratet for  

 Udlændinge udarbejdede standardlejeaftale.
 Stk. 4.  Statsamtet kan i ganske særlige tilfælde og med  

 Direktoratet for Udlændinges godkendelse erhverve en ejendom med henblik på  

 etablering af en boenhed uden for indkvarteringscentret.
 § 7.  Ansøgning om indkvartering i en boenhed uden for  

 indkvarteringscentret skal ske på en af Direktoratet for Udlændinge  

 udarbejdet blanket.
 Stk. 2.  Ansøgningen skal indeholde en udtalelse fra  

 centerlederen på det indkvarteringscenter, hvor de pågældende personer med  

 midlertidig opholdstilladelse er indkvarteret, om, hvorvidt indkvartering  

 uden for et indkvarteringscenter er hensigtsmæssig.
 § 8.  Indkvartering i boenheder uden for  

 indkvarteringscentrene kan godkendes, når det findes hensigtsmæssigt af  

 hensyn til de pågældende personer.
 § 9.  Afgørelser efter § 8 træffes af statsamtet i det  

 amt, hvor de pågældende personer med midlertidig opholdstilladelse er  

 indkvarteret.
Andre bestemmelser § 10.  Statsamtet kan tilbagekalde de efter § 2 og § 8  

 givne tilladelser, såfremt § 11.  Direktoratet for Udlændinge kan efter  

 Indenrigsmisteriets nærmere retningslinier afholde udgifter til såvel privat  

 indkvartering som indkvartering i boenheder, jf. lovens § 7 a, stk. 6.
 § 12.  Direktoratet for Udlændinge yder efter  

 anmodning vejledning om udførelsen af de opgaver, som efter denne  

 bekendtgørelse påhviler statsamterne.
 § 13.  Statsamtets afgørelser i medfør af denne  

 bekendtgørelse kan ikke påklages.
 § 14.  Reglerne i bekendtgørelse nr. 138 af 28.  

 februar 1994 om beboernes opgaver og beboerråd på indkvarteringscentre for  

 personer fra det tidligere Jugoslavien med midlertidig opholdstilladelse  

 finder med de fornødne lempelser anvendelse på de personer med midlertidig  

 opholdstilladelse, der indkvarteres privat eller i en boenhed uden for  

 centret.
 § 15.  Direktoratet for Udlændinge træffer afgørelse i  

 sager om indkvartering uden for centersystemet, herunder privat  

 indkvartering, i henhold til lovens § 7, i samme omfang som hidtil.
 § 16.  Bekendtgørelsen træder i kraft den 19. oktober  

 1994.
