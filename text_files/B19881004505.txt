 I medfør af § 2, stk. 5, § 11, stk. 2, § 12, stk. 2 og §  

 28 i lov nr. 98 af 12. marts 1980 om skibes sikkerhed m.v. med senere  

 ændringer, jfr. bekendtgørelse nr. 299 af 9. juni 1988, fastsættes:
1. Anvendelsesområde 1.10. Nærværende forskrifter omfatter alle fiskefartøjer, der anvendes til  

 muslingefiskeri, med en bruttotonnage (GT) på under 20 eller under 20  

 bruttoregistertons (BRT).
 1.11. Nye fartøjer, (fartøjer der er køllagt eller befandt sig på et  

 tilsvarende byggestade på eller efter den 1. april 1985), skal opfylde  

 kravene i Skibstilsynets meddelelser F samt nærværende forskrifter.
 1.12. Eksisterende fartøjer, som indrettes til og tages i brug til  

 muslingefiskeri på eller efter den nævnte dato, betragtes som nyt fartøj.
 1.13. Eksisterende fartøjer, der allerede anvendes til det omtalte formål,  

 skal den 1. april 1985, udover hidtil gældende regler for fartøjer af den  

 pågældende størrelse, opfylde nærværende forskrifter samt kravene i afsnit  

 7.60, 8.10, 8.30 til 8.90 i Skibstilsynets meddelelser F.
2. Syn og fartshjemmel 2.10. Nye såvel som eksisterende fartøjer, der anvendes til det omtalte  

 formål, skal være godkendt af Søfartsstyrelsen til formålet.
 2.11. For fartøjer på GT=5 og derover eller 5 BRT og derover vil  

 tilladelsen blive indført i fartøjets fartshjemmel.
 2.12. For fartøjer på mindre end GT=5 eller 5 BRT udsteder  

 Søfartsstyrelsen en særlig tilladelse.
3. Stabilitet 3.10. Såfremt det er hensigten at medføre dækslast, eller såfremt  

 fartøjets konstruktion og indretning alene muliggør opbevaring af fangsten på  

 dækket, dog undtaget fartøjer indrettet med gelænder som angivet i pkt. 6.14,  

 skal de i »Skibstilsynets retningslinier for fiskeskibes  

 stabilitet« angivne forskrifter for fiskeskibe på 20 BRT og derover  

 lægges til grund for beregningerne og skal være opfyldt.
3.11. Som ækvivalens til de i pkt. 3.10 nævnte stabilitetsberegninger kan  

 det tillades, at fartøjets stabilitet konstateres ved benyttelse af  

 »Dynamometermetoden«, som princippet er beskrevet i pkt. 5.12 i  

 Skibstilsynets meddelelser F, forudsat at stabilitetsmålingen foretages med  

 fartøjet både i let kondition (sejlklar uden last) og i fuld lastet kondition  

 incl. fiskeredskaber o.l.
Ved lastet kondition kan lastmængden erstattes med  

 olietønder, sandsække eller lignende med samme totalvægt og  

 tyngdepunktsplacering som den maksimale muslingelast.
Ved stabilitetsmålinger  

 i lastet kondition kan det tillades, at den maksimale krængningsvinkel er  

 mindre end 40 grader, såfremt de praktiske forhold gør dette nødvendigt.
 3.12. Søfartsstyrelsen kan til enhver tid, såfremt det skønnes påkrævet,  

 forlange en fuldstændig beregning af fartøjets stabilitetsforhold, som  

 beskrevet i pkt. 3.10.
 3.13. Såfremt fartøjet ikke af Søfartsstyrelsen har fået tilladelse til at  

 medføre dækslast, vil dette blive anført i fartøjets fartshjemmel eller  

 tilladelse, og dette skal ligeledes være anført på et opslag i styrehuset.
 3.14. De omhandlede fartøjer skal uanset de nærværende forskrifter opfylde  

 de alment gældende forskrifter i »Skibstilsynets retningslinier for  

 fiskeskibes stabilitet«.
4. Tonnagemåling 4.10. Fartøjer, der fremover bygges eller ombygges for anvendelse til  

 muslingefiskeri, og i den anledning ønskes målt/ommålt, skal som ethvert  

 andet fartøj tonnagemåles i henhold til gældende målingsbestemmelser, og der  

 vil derfor ikke blive accepteret en større såkaldt opklodsning end angivet i  

 »Skibstilsynets Meddelelser« nr. 307 for træskibe og bestemmelserne  

 i 1947-målingskonventionen (Oslo-konventionen) om maksimale bundstokhøjder og  

 spantebredder for fartøjer af andet materiale.
5. Konstruktion 5.10. De omhandlede fartøjer skal være heldækkede som defineret i pkt.  

 2.10 i »Skibstilsynets meddelelser F«.
6. Arrangement 6.10. Lastrummets/lastkassens rumindhold må ikke være større, end at  

 fartøjet med fuld last har et fribord, som ikke er negativt.
 6.11. Lastrummet eller lastkassen skal være forsynet med en fast monteret  

 håndbetjent pumpe, der på en effektiv måde er i stand til at lænse fra rum  

 til kasse, når dette eller denne er fyldt op med muslinger.
 6.12. Såfremt fartøjet er forsynet med skanseklædning, og der føres  

 dækslast, skal der i hele det område, hvor dækslasten placeres, være en fri  

 åbning mellem underkanten af skanseklædningen og dækket på mindst 35 mm.
 Det kan tillades, at denne åbning under skanseklædningen forsynes med et  

 gitter, forudsat at den fri gennemstrømningsåbning er mindst 35 mm i hele  

 dækslastområdet.
 Åbningerne i et sådant gitter må ikke på nogen måde være mindre end 15 mm.
 Foran for og agten for dækslastområdet skal der anbringes lænseporte, der  

 kan forsynes med kontraklap, der lukker for vandtryk udefra.
 6.13. Uanset det i pkt. 6.12 angivne, skal det generelle minimumskrav til  

 lænseportareal som angivet i pkt. 8.81 i »Skibstilsynets meddelelser  

 F« være opfyldt for alle de omhandlede fartøjer.
 6.14. Fartøjer, der ikke er bygget med skanseklædning, men i stedet  

 forsynet med et åbent gelænderarrangement af en normal konstruktion, som  

 angivet i pkt. 7.60 i »Skibstilsynets meddelelser F«, kan føre  

 dækslast, uden at de specielle stabilitetskrav i nærværende forskrifters pkt.  

 3.10 til 3.13 kræves opfyldt.
 6.15. Såfremt paunarrangementet benyttes i et fartøj uden skanseklædning,  

 vil fartøjet blive betragtet som et fartøj med skanseklædning.
7. Operative bestemmelser 7.10. For at sikre en så lav placering af tyngdepunktet som muligt i alle  

 de omhandlede fartøjer med undtagelse af dem, der er godkendt til kun at føre  

 dækslast, må der ikke anbringes dækslast, før lastrummet eller lastkassen er  

 fyldt helt op, og lugedækslet er lukket og sikret.
 7.11. Dækslasten må aldrig have et højere niveau end højden af  

 skanseklædningen/pauner.
 7.12. Fartøjer, der ikke er bygget med skanseklædning og ikke er indrettet  

 med dækspauner, må ikke sikre dækslasten med fiskeredskaber, presenninger  

 eller lignende.
8. Udrustning 8.10. Eksisterende fartøjer, jfr. pkt. 1.13, med en bruttotonnage (GT) på  

 under 5 eller under 5 bruttoregistertons (BRT) skal som minimum udstyres med  

 følgende udrustning:
Kompas Horn eller fløjte Sort kugle 30 cm i diameter Sort kurv eller dobbelt kegle Redningskrans med 27 m line samt vager og selvtændende blus Redningsbælte godkendt af Søfartsstyrelsen, eller redningsvest (med krave)  

 godkendt af Dansk Varefaktanævn til hver ombordværende 1 stk. 6 kg pulverslukker af godkendt type.
9. Ækvivalens Såfremt Søfartsstyrelsen skønner det forsvarligt, kan der tillades  

 anvendelse af andre arrangementer og indretninger end de ovenstående.
10. Straffebestemmelser 10.1. Overtrædelse af forskrifterne kan i medfør af § 28 i lov om skibes  

 sikkerhed m.v. straffes med bøde eller hæfte.
11. Ikrafttræden 11.1. Forskriften træder i kraft den 15. september 1988.
 12.2. Samtidig ophæves forskrifter for fiskefartøjer der anvendes til  

 muslingefiskeri i Skibstilsynets Meddelelser nr. 390 af 29. marts 1985.
