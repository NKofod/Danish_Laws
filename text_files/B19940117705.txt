I medfør af § 1, stk. 2, og § 5 i lov nr. 212 af 16. maj 1984 om udligning af visse kommunale og amtskommunale udgifter til merværdiafgift og om Det kommunale Momsfond, som ændret ved § 8 i lov nr. 192 af 29. marts 1989, fastsættes:
Ejendomsselskabet og udligningsordningen § 1.  Ved ejendomsselskabet forstås i denne  

 bekendtgørelse Ejendomsselskabet TOR I/S oprettet den 17. november 1994 med  

 Københavns Kommune og staten som interessenter.
 § 2.  Ejendomsselskabet kan ikke anmelde udgifter til  

 købsmoms til refusion i udligningsordningen.
Københavns Kommunes  

 reguleringsforpligtigelse § 3.  Ved overdragelse af ejendomme fra Københavns  

 Kommune til ejendomsselskabet skal der ikke ske tilbagebetaling til  

 udligningsordningen af tidligere refunderet købsmoms tilknyttet udgifter  

 afholdt på de overdragede ejendomme.
 § 4.  Hvis en ejendom, for hvilken der er opnået  

 momsrefusion for anlægsarbejder inden for en femårig periode, af  

 ejendomsselskabet sælges til private, skal Københavns Kommune tilbagebetale  

 en andel af den refunderede købsmoms til udligningsordningen  

 (reguleringsforpligtigelsen).
 Stk. 2.  Andelen efter stk. 1 udgør 85 pct., og svarer  

 til Københavns Kommunes ejerandel i ejendomsselskabet.
 Stk. 3.  Femårsperioden regnes fra tidspunktet for  

 godkendelse af anlægsregnskab for det pågældende arbejde.
 § 5.  Til brug for opgørelse af  

 reguleringsforpligtigelsen skal der for hver af de overdragne ejendomme  

 udarbejdes en opgørelse med oplysninger fra eventuelle anlægsregnskaber  

 o.lign. afsluttet i 1990 eller senere, som indeholder:
 Stk. 2.  Opgørelsen foretages af Københavns Kommune og  

 påtegnes af kommunens revision.
 Stk. 3.  Opgørelsen sendes til ejendomsselskabet og  

 Indenrigsministeriet.
 § 6.  Ved salg af en ejendom fra ejendomsselskabet  

 skal ejendomsselskabet, senest to uger efter salget, underrette Københavns  

 Kommune om:
 Stk. 2.  Endvidere skal underretningen indeholde  

 følgende oplysninger fra opgørelsen, jf. § 5, stk. 1:
 Stk. 3.  På baggrund af disse oplysninger opgør  

 Københavns Kommune en eventuel reguleringsforpligtigelse, jf. § 4.
 Ikrafttræden m.v.
 § 7.  Indenrigsministeren kan i særlige tilfælde  

 bestemme, at opgørelsen af reguleringsforpligtigelsen eller afregningen heraf  

 sker på en anden måde end fastlagt i denne bekendtgørelse.
 § 8.  Bekendtgørelsen træder i kraft den 1. januar  

 1995.
