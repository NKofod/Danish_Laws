Betænkning afgivet af Retsudvalget den 16. maj 2013 Betænkning over Forslag til folketingsbeslutning om indgåelse af aftaler om foranstaltninger til sikring af effektiv udmøntning af afsoning i hjemlandet, efterforskning og kriminalitetsforebyggelse [af Karsten Lauritzen (V), Peter Skaarup (DF), Simon Emil Ammitzbøll (LA) og Tom Behnke (KF)]:
1. Udvalgsarbejdet Beslutningsforslaget blev fremsat den 9. oktober 2012 og var til 1. behandling den 22. november 2012. Beslutningsforslaget blev efter 1. behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, RV, SF, EL og SIU) indstiller beslutningsforslaget til forkastelse.
 Et mindretal i udvalget (V, DF, LA og KF) indstiller beslutningsforslaget til vedtagelse uændret.
 Venstres, Dansk Folkepartis, Liberal Alliances og Det Konservative Folkepartis medlemmer af udvalget mener, at Danmark hurtigst muligt bør gå i gang med at iværksætte en række foranstaltninger og samarbejder med såvel EU-medlemsstater som lande uden for Unionen, der sikrer et effektivt samarbejde omkring grænseoverskridende kriminalitet, men især har til formål at sikre effektiv overførsel af udenlandske domfældte til afsoning af straf i hjemlandet.
 V, DF, LA og KF understreger vigtigheden af, at den til enhver tid siddende regering har fokus på, at de aftaler, der er indgået landene imellem, og som giver mulighed for, at Danmark kan sende herværende kriminelle afsonere tilbage til deres eget land til afsoning, bliver fulgt godt op, ligesom det er indlysende, at straffesager, der vurderes til at kunne føre til udvisning og hjemsendelse til afsoning, hastebehandles i domstolssystemet.
V, DF, LA og KF mener, at alt for få domfældte udlændinge hjemsendes fra Danmark til afsoning i hjemlandet.
Hvis flere udenlandske indsatte afsonede deres straf i hjemlandet, ville det reducere presset på de fyldte danske fængsler og samtidig frigøre betydelige økonomiske ressourcer i Kriminalforsorgen.
Samtidig sendes et signal om, at man kommer hjem og afsoner, hvis man begår kriminalitet her i landet.
V, DF, LA og KF ønsker derfor, at regeringen får forhandlet bilaterale aftaler på plads med EU-medlemsstater og andre relevante stater om foranstaltninger, der effektivt kan understøtte samarbejde om domfældte udlændinges afsoning i hjemlandet.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Jesper Petersen (S) Julie Skovsby (S) Mogens Jensen (S) Mette Reissmann (S) Ole Hækkerup (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Mette Boye (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 9 Bilagsnr.
