 Efter § 1 i lov nr. 534 af 13. december 1972 om handel med frø, såsæd,  

 læggekartofler og planter, som ændret ved lov nr. 81 af 27. februar 1980,  

 fastsættes:
§ 1.  Anmeldelse af læggekartofler til avlskontrol  

 skal ske til statens plantetilsyn senest den 1. maj.
Ved forsinket  

 anmeldelse, dvs. anmeldelse i perioden 2.-10. maj, betales et gebyr på 200  

 kr. pr. anmeldelse med tillæg af merværdiafgift.
 § 2.  Det i § 1 nævnte gebyr påhviler anmelderen, og  

 skal betales inden 30 dage efter, at tilsynet har fremsendt regning på  

 gebyret.
Stk. 2.  Betales forfaldne gebyrer ikke rettidigt, skal  

 der betales rente af beløbet fra sidste rettidige betalingsdag.
Renten  

 fastsættes til en årlig rente på den til enhver tid fastsatte officielle  

 diskonto med et tillæg på 2 pct.
 § 3.  Denne bekendtgørelse træder i kraft den 1.  

 oktober 1983.
 Stk. 2.  Samtidig ophæves landbrugsministeriets  

 cirkulære af 12. december 1978 om betalingsreglement vedrørende afgift for  

 forsinket anmeldelse af læggekartofler til avlskontrol.
