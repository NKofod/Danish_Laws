 På grundlag af drøftelser med Den militære klædefabrik, statsfængslet i  

 Vridsløselille, Kriminalforsorgens Personaleskole og Dansk Fængselsforbund er  

 aftalt følgende retningslinier vedrørende måltagning af kriminalforsorgens  

 uniformspligtige personale:
 1. Nyantaget personale.
 I forbindelse med ansættelsesproceduren på personaleskolen måltages det  

 nyantagne personale til brug for uniformsanskaffelser m.v.
Måltagningen foretages på statsfængslet i Vridsløselille, hvorfra  

 målskemaerne sendes direkte til de enkelte tjenestesteder.
For personale der  

 ansættes til arresthusene sendes målskemaerne dog til direktoratets løn- og  

 regnskabskontor.
Anstalterne samt løn- og regnskabskontoret foretager herefter de  

 nødvendige uniformsbestillinger.
For at fremme bestillingerne skal disse  

 mærkes »NYANSAT«, idet sådanne bestillinger i henhold til  

 indkøbsaftalerne ekspederes forlods.
 Det nævnte måltagningssystem benyttes fra den 7. oktober 1980.
 2. Øvrigt personale.
Den militære klædefabrik gennemfører måltagningsrejser således, at  

 personalet i forbindelse med de ordinære jakke- og benklædebestillinger kan  

 få foretaget eventuel ny måltagning.
Rejserne finder normalt sted i februar  

 og august måned.
 Tidspunkt og sted for måltagningen meddeles tjenestestederne i god tid af  

 Den militære klædefabrik.
 Efter fabrikkens registrering af jakkemålene sendes målskemaerne gennem  

 direktoratet til de respektive anstalter og arresthuse.
 Genpart af denne skrivelse er sendt direkte til arresthusene.
 E.B.
Ejv.
Andersen.
 Kriminalforsorgens anstalter og arrestinspektørerne.
