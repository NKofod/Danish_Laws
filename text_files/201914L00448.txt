Betænkning afgivet af Skatteudvalget den 30. januar 2020 Betænkning over Forslag til lov om ændring af lov om afgift af elektricitet, lov om afgift af naturgas og bygas m.v., lov om afgift af stenkul, brunkul og koks m.v. og lov om energiafgift af mineralolieprodukter m.v.
(Omlægning af beskatningen af overskudsvarme) [af skatteministeren (Morten Bødskov)]:
1. Ændringsforslag Skatteministeren har stillet 6 ændringsforslag til lovforslaget.
2. Indstillinger Et flertal i udvalget (udvalget med undtagelse af ALT) indstiller lovforslaget til vedtagelse med de stillede ændringsforslag.
Et mindretal i udvalget (ALT) vil stemme hverken for eller imod lovforslaget ved 3. behandling.
Mindretallet vil stemme for de stillede ændringsforslag.
 Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre og Dansk Folkeparti Venstres og Dansk Folkepartis medlemmer af udvalget bemærker, at Venstre og Dansk Folkeparti støtter udmøntningen af aftalen om overskudsvarme.
Aftalen var en udmøntning af Energiforliget med alle partier i det daværende Folketing i foråret 2019. Venstre og Dansk Folkeparti har i slutningen af 2019 indgået en aftale med regeringen (Socialdemokratiet), Radikale Venstre, Socialistisk Folkeparti, Enhedslisten, Det Konservative Folkeparti og Alternativet om en klimalov med et bindende klimamål om 70 pct.s reduktion af drivhusgasudledningerne i 2030 i forhold til 1990. I lyset af denne aftale opfordrer Venstre og Dansk Folkeparti regeringen til at indkalde til nye forhandlinger om overskudsvarme og om, hvordan vi sikrer den bedste anvendelse af overskudsvarmen.
Herved sikres også en langt mere intelligent reduktion i CO2-udledningen.
Alternativet Alternativets medlem af udvalget bemærker, at der efter Alternativets mening er grund til at udskyde 2. behandling af lovforslaget og foretage en ny høringsrunde.
Det gør Alternativet, eftersom der i mellemtiden er kommet en aftale om en klimalov, der kan resultere i, at berørte aktører står et andet sted i dag end før aftalen om en klimalov.
Et eksempel på en sådan aktør er Synergi, der den 28. januar 2020 har rettet henvendelse til alle partier.
Synergi har skiftet holdning og støtter ikke længere lovforslaget, da de ikke mener, at lovforslaget er ambitiøst nok i forhold til at nå målet om 70 pct.s CO2-reduktion, og at lovforslaget utilsigtet kan komme til at blokere for målet.
For at der træffes beslutning på et oplyst grundlag i forbindelse med behandling af lovforslaget, bør Folketinget derfor afvente nye høringssvar.
Indtil da vil Alternativet derfor hverken stemme for eller imod lovforslaget.
4. Ændringsforslag med bemærkninger Ændringsforslag Til § 1 Af skatteministeren, tiltrådt af udvalget:
 1) Nr. 4 affattes således:
»4. I § 11, stk. 5, ændres i 1. og 2. pkt. »10. pkt.« til: »11. pkt.«, og i 2. pkt. ændres »11.-14. pkt.« til: »12.-15. pkt.«« [Konsekvensrettelse som følge af lovforslagets § 1, nr. 1] Til § 2 2) Nr. 1 affattes således:
»1. § 8, stk. 10, 2. og 3. pkt., ophæves.« [Konsekvensændring som følge af lov nr. 1585 af 27. december 2019] 3) I den under nr. 5 foreslåede affattelse af § 10, stk. 9, ændres i 20. pkt. »13.-18. pkt.« til: »13.-19. pkt.« [Rettelse af henvisningsfejl] 4) Nr. 11 og 12 udgår.
[Konsekvensændring som følge af lov nr. 1585 af 27. december 2019] Til § 3 5) Nr. 7 og 8 udgår.
[Konsekvensændring som følge af lov nr. 1585 af 27. december 2019] Til § 4 6) Nr. 9 og 10 udgår.
[Konsekvensændring som følge af lov nr. 1585 af 27. december 2019] Bemærkninger Til nr. 1 Det foreslås, at der foretages en konsekvensrettelse, som følge af at det ved § 1, nr. 1, i L 82 foreslås at indsætte et nyt 7. pkt. i elafgiftslovens § 11, stk. 3. Elafgiftslovens § 11, stk. 5, indeholder en henvisning til elafgiftslovens § 11, stk. 3, 11.-14. pkt., som foreslås ændret til 12.-15. pkt. som følge af det foreslåede nye 7. pkt. i elafgiftslovens § 11, stk. 3.
Til nr. 2 og 4-6 Det foreslås, at der foretages en række konsekvensændringer, som følge af at der ved lov nr. 1585 af 27. december 2019 er foretaget en række lovtekniske ændringer og ophævelse af forældede bilag, som også er foreslået i L 82, hvorfor det foreslås, at disse ændringer udgår af L 82.
Til nr. 3 Det foreslås, at der foretages en rettelse af en henvisningsfejl i L 82.
5. Udvalgsarbejdet Lovforslaget blev fremsat den 4. december 2019 og var til 1. behandling den 12. december 2019. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 4 møder.
Høringssvar Et udkast til lovforslaget har inden fremsættelsen været sendt i høring, og skatteministeren sendte den 13. september 2019 dette udkast til udvalget, jf.
SAU alm. del  bilag 43, folketingsåret 2018-19, 2. samling.
Den 4. december 2019 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 12 bilag på lovforslaget.
Skriftlige henvendelser Udvalget har under udvalgsarbejdet modtaget 4 skriftlige henvendelser om lovforslaget.
Deputationer Udvalget har under udvalgsarbejdet modtaget 2 deputa-tioner, der mundtligt har redegjort for deres holdning til lovforslaget.
Teknisk gennemgang Skatteministeren og embedsmænd fra Skatteministeriet har den 30. januar 2020 foretaget en teknisk gennemgang af lovforslaget over for udvalget.
Spørgsmål Udvalget har under udvalgsarbejdet stillet 8 spørgsmål til skatteministeren til skriftlig besvarelse.
Skatteministeren har besvaret 7 spørgsmål.
Udvalget forventer, at skatteministeren besvarer det sidste spørgsmål inden 2. behandling.
Birgitte Vind (S) Bjørn Brandenborg (S) fmd.
Dorthe Hindborg (S) Jeppe Bruus (S) Jesper Petersen (S) Kasper Sand Kjær (S) Malte Larsen (S) Thomas Jensen (S) Troels Ravn (S) Kathrine Olldag (RV) Katrine Robsøe (RV) Carl Valentin (SF) Theresa Berg Andersen (SF) Rune Lund (EL) Victoria Velasquez (EL) Susanne Zimmer (ALT) Louise Schack Elholm (V) Anne Honoré Østergaard (V) Kristian Pihl Lorentzen (V) Lars Christian Lilleholt (V) Torsten Schack Pedersen (V) Marie Bjerre (V) Morten Dahlin (V) Dennis Flydtkjær (DF) Hans Kristian Skibby (DF) René Christensen (DF) Rasmus Jarlov (KF) Mona Juul (KF) Ole Birk Olesen (LA) Nye Borgerlige, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
