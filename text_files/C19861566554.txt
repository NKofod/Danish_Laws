(Til  

 embedslægeinstitutionerne/stadslægeembedet) Sundhedsstyrelsen har i længere tid overvejet, på hvilken måde  

 embedslægeinstitutionerne i højere grad kunne medinddrages i  

 klagesagsbehandlingen med henblik på at nedsætte sagsbehandlingstiden i  

 sundhedsstyrelsen.
Den nuværende praksis er sædvanligvis, at sager, der  

 starter i embedslægeinstitutionen med henvendelse fra klager, undersøges af  

 institutionen med indhentning af erklæringer og udtalelser, inden sagen  

 videresendes til sundhedsstyrelsen.
Har der under sagsbehandlingen vist sig  

 afgørende uoverensstemmelse mellem klagernes og medicinalpersonens  

 fremstilling af hændelsesforløbet, vil institutionen ofte have foretaget  

 supplerende undersøgelser.
Det har ikke været sædvane, at eksempelvis  

 sygehusjournaler er blevet indhentet af embedslægeinstitutionen i forbindelse  

 med sagsbehandlingen; dette forudsatte efter hidtidig praksis aftalt med  

 sundhedsstyrelsen.
 Hvor klageren skriver direkte til sundhedsstyrelsen, har praksis været, at  

 sundhedsstyrelsen har sendt sagen til embedslægeinstitutionen med anmodning  

 om, at der indhentes udtalelser fra en nærmere angivet personkreds, eventuelt  

 med nærmere angivelse af, hvad der ønskes belyst, herunder eventuelt  

 anmodning om indhentning af journal.
 Det har imidlertid ofte vist sig, at de af sundhedsstyrelsen i første  

 omgang begærede udtalelser ikke har været tilstrækkelige for  

 sundhedsstyrelsens vurdering, enten fordi udtalelserne fra de implicerede  

 medicinalpersoner ikke tilstrækkeligt besvarer de af klageren rejste  

 spørgsmål, eller fordi det ikke har været muligt at overskue alle momenter i  

 sagen, herunder de nye momenter, som kan være fremkommet i forbindelse med  

 undersøgelsen.
 Endelig har der været situationer, hvor sundhedsstyrelsen på grundlag af  

 en klage har begæret en række udtalelser, som embedslægeinstitutionen ud fra  

 sin første undersøgelse af sagen kan se vil være overflødige for klagens  

 behandling.
 Da den nuværende procedure er tids- og ressourcekrævende på grund af frem-  

 og tilbagesendelse mellem sundhedsstyrelsen og embedslægeinstitutionerne,  

 skal sundhedsstyrelsen henstille, at embedslægeinstitutionerne i fremtiden  

 anvender følgende procedure ved behandlingen af klagesager:
1. Klager, der modtages i embedslægeinstitutionen.  

 Klagen undersøges som hidtil af embedslægeinstitutionen inden videresendelse  

 til sundhedsstyrelsen.
Det bemærkes, at kravene til udredning af alle de  

 forhold, en klage vedrører, er skærpet betydeligt ved indenrigsministeriets  

 og ombudsmandens praksis, hvorfor sundhedsstyrelsen skal henstille, at alle  

 klagepunkter belyses i størst muligt omfang.
2. Klager, der modtages i sundhedsstyrelsen.
Klagen  

 vil af sundhedsstyrelsen blive sendt til embedslægeinstitutionen med  

 anmodning om iværksættelse af en nærmere undersøgelse.
Sundhedsstyrelsen vil  

 ikke som hidtil konkretisere, hvad der ønskes oplyst, herunder hvilken  

 personkreds, der skal inddrages.
Denne vurdering vil være overladt til  

 embedslægeinstitutionerne.
Såfremt klagen medinddrager medicinalpersoner/institutioner, som er under  

 andre embedslægeinstitutioners tilsyn, kan den embedslægeinstitution, der  

 behandler klagen, anmode den/de involverede embedslægeinstitution(er) om at  

 indhente relevante erklæringer.
Man har intet at indvende imod, at  

 institutionen direkte tilskriver de pågældende medicinalpersoner med genpart  

 til den lokale embedslægeinstitution, hvis dette findes hensigtsmæssigt.
 Behandlingen af klagesagen.
Embedslægeinstitutionen indhenter udtalelser, eventuelt anden form for  

 dokumentation (røntgenbilleder m.v.) fra den medicinalperson/institution, der  

 klages over, samt fra andre medicinalpersoner/institutioner, der kan bidrage  

 med oplysninger af betydning for klagens behandling.
Hvis klageren er en  

 anden end patienten, og patienten må antages at være myndig og habil, skal  

 embedslægeinstitutionen sædvanligvis indhente patientens underskrift på  

 klagen, d.v.s. patienten skal tillade, at klagen fremsættes.
Er klagen mindre  

 præcist formuleret, præciseres den ved supplerende henvendelse til klageren,  

 eventuelt ved en samtale med klageren, hvor klageren tiltræder referatet af  

 samtalen ved sin underskrift, eller ved en præcisering i  

 embedslægeinstitutionens kvitteringsskrivelse til klageren.
 Såfremt de indhentede udtalelser ikke er tilstrækkelige til at afgøre  

 sagen, eller såfremt de indhentede udtalelser på væsentlige punkter afviger  

 fra den af klageren givne beskrivelse, skal institutionen indhente  

 supplerende kommentarer/udtalelser fra klageren samt eventuelt efterfølgende  

 fra de implicerede medicinalpersoner.
 Man skal i denne forbindelse præcisere, at det er meget væsentligt, at de  

 medicinalpersoner, som eventuelt kan blive draget til ansvar i en sag,  

 afgiver udtalelse.
Spørgsmålet om patienters ret til indsigt i egne journaler har været  

 drøftet gennem årene.
En ændring af lov om offentlighed i forvaltningen vil  

 give patienterne ret til indsigt i sygehusjorunaler (fra 1987), og på denne  

 baggrund samt sundhedsstyrelsens praksis i de senere år, hvor journaler er  

 indhentet i langt større omfang end tidligere, bemyndiges  

 embedslægeinstitutionerne hermed til at indhente journaler fra  

 sygehuse/praktiserende læger uden forudgående forelæggelse af sagen for  

 sundhedsstyrelsen.
Samtidig skal sundhedsstyrelsen henstille, at indhentning af  

 journal/journaler i klagesager bør være hovedreglen, dog således, at der  

 samtidig indhentes erklæring fra den behandlede læge og på sygehuse tillige  

 fra den ansvarlige overlæge.
Journalerne kan meget vel fremsendes i kopi,  

 hvor sundhedsstyrelsen naturligvis kun har interesse i kopi af  

 journalmateriale vedrørende det/de indlæg, som klageren vedrører.
Med hensyn  

 til psykiatriske hospitalsjournaler kan der fremsendes kopi alene af det for  

 klagen relevante journalmateriale.
Kun i de tilfælde, hvor  

 embedslægeinstitutionen skønner, at indhentning af journal vil være uden  

 betydning for belysning af sagen, kan dette undlades.
 Såfremt embedslægeinstitutionen ved sin undersøgelse konstaterer, at sagen  

 muligvis vil føre til en straffesag, skal embedslægeinstitutionen kontakte  

 sundhedsstyrelsen enten skriftligt eller telefonisk med henblik på, om det  

 vil være hensigtsmæssigt, at sagen forelægges sundhedsstyrelsen til vurdering  

 af, om hvorvidt der skal indledes en politimæssig efterforskning med  

 medicinalpersonen som sigtet, jævnfør indenrigsministeriets bekendtgørelser  

 nr. 474 og 475 af 19. september 1974.
 Såfremt embedslægeinstitutionen i undersøgelsesfasen skønner, at særlig  

 sagkyndig bistand er nødvendig, skal sagen ligeledes forelægges  

 sundhedsstyrelsen med henblik på nærmere at konkretisere, hvilke  

 undersøgelser, der bør foretages.
 Såfremt en medicinalperson nægter at udtale sig eller et sygehus nægter at  

 udlevere en journal, må sagen ligeledes forelægges sundhedsstyrelsen.
 Når sagen er tilstrækkeligt belyst eller af foran anførte grunde ønskes  

 vurderet, sendes den til sundhedsstyrelsen ledsaget af  

 embedslægeinstitutionens eventuelle bemærkninger og vurdering af sagen.
 Alt efter sagens karakter vil der ikke være noget til hinder for, at  

 embedslægeinstitutionen i enkelte tilfælde »afgør« en overfor  

 institutionen rejst sag i relation til klageren, når det samtidig meddeles  

 denne, at sagen, såfremt det ønskes, vil blive forelagt sundhedsstyrelsen,  

 som har den endelige afgørelse.
 Sager af denne art kan f.eks. dreje sig om mindre alvorlige klager, hvor  

 der oplagt ikke er begået fejl, og hvor det måske mest drejer sig om at give  

 klageren en forklarende redegørelse for et forløb og rette misforståelser.
 Sundhedsstyrelsen skal anmode om at blive orienteret ved kopi af  

 embedslægeinstitutionens svarskrivelse til klageren samt kopi af de  

 indhentede erklæringer, for indtil videre at kunne følge, hvilke sager der  

 afgøres i institutionerne.
 Det skal dog understreges, at alle klager af mere alvorligt indhold altid  

 skal forelægges for sundhedsstyrelsen, uanset om det er indlysende, at der  

 ikke er begået fejl.
I sager, hvor sundhedsstyrelsen ønsker optaget politirapport med  

 medicinalpersonen som sigtet med henblik på eventuel tiltalerejsning, vil  

 proceduren som hidtil være, at sundhedsstyrelsen anmoder  

 embedslægeinstitutionen om at foranledige, at der bliver optaget  

 politirapport, sædvanligvis ved embedslægeinstitutionens medvirken i de  

 tilfælde, hvor politiet har behov for lægefaglig bistand ved  

 efterforskningen.
Det skal i den forbindelse understreges, at  

 sundhedsstyrelsen meget gerne ser embedslægeinstitutionens medvirken i disse  

 tilfælde.
 Sundhedsstyrelsen kan ikke pålægge politiet at inddrage  

 embedslægeinstitutionen, men har mulighed for via statsadvokaterne at øve en  

 vis indflydelse.
Endelig vil sundhedsstyrelsen i større omfang end hidtil orientere  

 sygehuskommunerne om afgørelser truffet i sundhedsstyrelsen.
For fremtiden  

 vil sygehuskommunerne, sædvanligvis den amtslige sygehusforvaltning, modtage  

 orientering om sager, afgjort i sundhedsstyrelsen om medicinalpersoner ansat  

 i sygehusvæsenet.
Dette gælder som hidtil for sager, der har givet anledning  

 til påtale, men for fremtiden også for sager, hvor sundhedsstyrelsen ikke har  

 fundet anledning til at statuere fejl.
For så vidt angår sygesikringsområdet,  

 vil man orientere den amtskommunale social- og sundhedsforvaltning i sager,  

 der har givet anledning til påtale, samt sager, der er af en sådan karakter,  

 at sygesikringen bør orienteres.
 P.D.V.
