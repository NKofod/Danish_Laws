Nr BTL 253 Betænkning over Forslag til lov om ændring af lov om afgift af visse  

 flyrejser (Passagerafgift på indenrigsfly)   

 Nr L 253 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Aakirkeby Idrætsforening, Atlantic Airways, Bornholms Amt, Cimber Air A/S, DANSAM, Dansk Industri, Lederne, Luftfartsafdelingen, Maersk Air, Maersk Air Kabinebesætningsforening, NOAH-TRAFIK, SAS og Sun Air of Scandinavia.
På baggrund af Bornholms særlige stilling er regeringen indstillet på at  

 yde økonomisk kompensation for passagerafgiften på indenrigsflyvning.
Med  

 henblik herpå vil regeringen nedsætte de gebyrer, der opkræves i Rønne  

 Lufthavn.
Rønne Lufthavn er en statslufthavn, der som andre lufthavne helt eller  

 delvis finansieres ved, at brugerne betaler gebyrer for benyttelsen.
Der  

 opkræves i øjeblikket et gebyr på 100 kr. pr. afrejsende passager, hvilket  

 giver lufthavnen en indtægt på ca. 10 mio. kr. årligt.
Lufthavnene er pålagt  

 moms, således at flyselskaberne betaler 125 kr. pr. afrejsende passager til  

 lufthavnen.
Regeringen vil nedsætte gebyret for benyttelse af Rønne Lufthavn med 100  

 kr. eksklusive moms og 125 kr. inklusive moms pr. afrejsende passager ved at  

 tilpasse bevillingen til lufthavnen tilsvarende.
Derved opnår flyselskaberne  

 en besparelse på 12,5 mio. kr. svarende til den netto ekstra belastning, som  

 den foreslåede passagerafgift medfører for flyrejsende til og fra Bornholm,  

 når man tager hensyn til, at en del af de rejsende i forvejen har været  

 belastet af flyrejseafgift ved vidererejsen til udlandet.
 Herefter indstiller et flertal (Venstres, Det Konservative  

 Folkepartis, Fremskridtspartiets, Centrum-Demokraternes og Dansk Folkepartis  

 medlemmer af udvalget) lovforslaget til forkastelse ved 3. behandling.
Et flertal inden for flertallet (Venstres og Det Konservative Folkepartis  

 medlemmer af udvalget) bemærker, at regeringens afgiftsbuket er begrundet i  

 to hensyn, dels hensynet til udviklingen i privatforbruget, dels hensynet til  

 miljøet Partierne er - ligesom en række fremtrædende økonomer - af den opfattelse,  

 at det ikke er udviklingen i privatforbruget, der truer dansk økonomi.
Det er  

 derimod det offentlige forbrug, der er løbet løbsk.
Partierne vil derfor ikke  

 være med til at stramme skatteskruen yderligere om bil- og boligejerne, når  

 det, der i virkeligheden er behov for, er en stramning af de offentlige  

 udgifter.
Hensynet til miljøet har høj prioritet hos partierne, og partierne har  

 aldrig været afvisende over for en omlægning af bilbeskatningen, så de biler,  

 der forurener mest, også afgiftsmæssigt belastes mest.
Men partierne vil ikke  

 være med til - i miljøbeskyttelsens hellige navn - at skærpe beskatningen af  

 bilejerne yderligere, og det er det, regeringen gør.
Regeringens afgiftspakke  

 er ikke grønne afgifter, men røde skatter.
Og så er det i øvrigt heller ikke entydigt, at kollektiv trafik er  

 miljømæssigt bedre.
Der er således flere eksempler på, at bus- og toglinjer i  

 landområderne kører med meget få passagerer og dermed belaster miljøet mere,  

 end hvis passagererne havde kørt i egen bil.
Det er senest blevet  

 dokumenteret i en ny rapport fra Trafikministeriet, der viser, at tog og  

 traditionelle busruter i landområderne oftest bruger mere energi og derfor  

 forurener mere pr. passager, end personbiler gør.
Partierne vil heller ikke være med til at gøre det i forvejen skæve  

 Danmark skævere.
Allerede i dag betaler de, der bor på landet, 20 pct. mere i  

 grønne afgifter end dem, der bor i byerne.
Med regeringens ny afgiftsbuket  

 føjes der endnu et slag til den i forvejen hårdt belastede landbefolkning, og  

 det vil partierne ikke være med til.
 Partierne kan heller ikke støtte passagerafgiften på indenrigsflyvning.  

 Den er helt uden begrundelse og kan kun betragtes som indirekte statsstøtte  

 til DSB, og man risikerer at give dødsstødet til en eller flere  

 provinslufthavne.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse uændret.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Kristian Thulesen Dahl (DF) Kim Behnke (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til skatteministeren, som denne har besvaret skriftligt.
Regeringen har tilkendegivet, at man er indstillet på at gennemføre en  

 nærmere analyse af behovet for særlig kompensation for eller lempelse i  

 passagerafgiften af hensyn til lufthavne eller landsdele, som på grund af  

 helt speciel geografisk beliggenhed eller på grund af andre specielle  

 omstændigheder må antages i særlig grad at blive påvirket af afgiften.
I  

 analysen vil endvidere blive inddraget forholdet til EU-retten og de  

 konkurrencemæssige vilkår på indenrigs- og udenrigsflyvningen.
 Herefter indstiller et flertal (Venstres, Det Konservative  

 Folkepartis, Fremskridtspartiets, Centrum-Demokraternes og Dansk Folkepartis  

 medlemmer af udvalget) lovforslaget til forkastelse.
 Et flertal inden for flertallet (Venstres og Det Konservative Folkepartis  

 medlemmer af udvalget) bemærker, at regeringen med dette lovforslag har  

 rettet et uhørt groft indgreb mod dansk indenrigsflytrafik, som også er en  

 del af den kollektive trafik.
 Under foregivende af at ville gøre noget for miljøet pålægges nu også  

 indenrigsflyvning passagerafgift.
 De danske luftfartsselskaber har de seneste år gjort store miljømæssige  

 tiltag, der bl.a. indebærer en væsentlig reduktion af CO2-udslip og  

 benzinforbrug, miljøforanstaltninger, der ikke har været lovmæssigt påkrævet.
 Regeringen angiver, at man forventer en reduktion af passagerantallet.  

 Ventre og Det Konservative Folkeparti opfatter regeringens handlemåde som en  

 direkte hjælp til DSB.
 Regeringens lovforslag, som indebærer, at der lægges en afgift på 75 kr.  

 på hver enkeltrejse i dansk indenrigsflyvning, vil få meget uheldige  

 konsekvenser for store dele af det danske samfund og dets erhvervsliv.
Mellem København og Aalborg foretages der f.eks. årligt ca. 600.000  

 enkelte rejser med fly.
Dermed bliver de 75 kr. en ekstraskat på  

 bopælsplacering på 45 mio. kr. og en skattebetinget stigning i billetprisen  

 på mellem 10 og 30 pct. afhængig af billettype.
Hertil kommer, at SAS har  

 varslet en prisstigning på 35 kr. pr. enkeltrejse, når lovforslaget mod  

 Venstres og Det Konservative Folkepartis protest gennemføres.
Følgerne kan  

 ligeledes blive en nedsættelse af frekvensen på ruten, og dermed bliver  

 situationen helt uacceptabel for det nordjyske erhvervsliv.
Der er ganske  

 enkelt tale om en ekstraskat på bopælsplacering for nordjyder.
 Minimum 3/4 af de 600.000 rejser foretages af erhvervsfolk, der  

 nødvendigvis må deltage i møder og træffe kundeforbindelser i København eller  

 fortsætte på forretningsrejser til udlandet for at opretholde landsdelens  

 store eksportandel.
 Selv om transporttiden fra Nordjylland med DSB over Storebælt kommer ned  

 på ca. 4 timer hver vej, bliver det ikke en alternativ transportform for  

 erhvervslivet.
 Således vil afgiften blive konkurrenceforvridende for erhvervslivet og en  

 mærkbar forringelse af den nordjyske konkurrenceevne udelukkende betinget af  

 virksomhedernes fysiske placering.
I de områder af landet, hvor flytiden er sammenlignelig med togtiden over  

 Storebælt, vil der ske et naturligt skift til togforbindelser uden  

 merudgifter for virksomhederne.
Derfor vil den påtænkte statsafgift tillige  

 ramme skævt og med uheldige konsekvenser for de områder i landet, der ligger  

 langt fra hovedstaden.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse uændret.
