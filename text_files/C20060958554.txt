Beskatning af gevinster fra visse  

 TV-konkurrencer - praksisændring Der skal betales gevinstafgift af gevinster ved  

 offentligt tilgængelige præmie- og gættekonkurrencer, der afholdes her i  

 landet.
Det fremgår af  § 1, stk. 1, litra f, i lov om afgift af  

 gevinster  

 ved lotterispil mv.
 I forbindelse med behandlingen af nogle konkrete  

 sager om gevinstafgift af TV-konkurrencer har der været rejst det spørgsmål,  

 om  

 de pågældende TV- konkurrencer måtte anses for at være offentlige eller ej.
 TV-konkurrencerne var karakteriseret ved, at  

 alle kunne tilmelde sig deltagelse i konkurrencen, men det begrænsede antal,  

 der kom til at deltage i selve konkurrencen, blev udvalgt af  

 TV-stationen/producenten ved casting på baggrund af personlige egenskaber,  

 holdninger, TV-tække mv., dvs. ikke ud fra et tilfældighedsprincip eller  

 lodtrækning.
 Der var således alene offentlig tilgængelighed i  

 relation til deltagelse i en udvælgelsesproces, mens alle ansøgere ikke havde  

 mulighed for at deltage i selve konkurrencen.
 Den daværende Told- og Skattestyrelse udtalte  

 til en af de nævnte sager, at den efter omstændighederne og rent  

 undtagelsesvist  

 indtil videre tillod konkurrencen anset for omfattet af  

 lotterigevinst-afgiftsloven.  Styrelsen henviste til dels den ældre og  

 utilpassede lovgivning, som fortolkningsmæssigt rummer nogle ikke uvæsentlige  

 uklarheder i relation til den konkrete sag, dels den "praksis", der  

 har udviklet sig gennem de seneste år.
Styrelsen udtalte endvidere, at  

 problemstillingen på området for tiden blev vurderet nærmere, og at det  

 således  

 ikke kunne udelukkes, at der kom en udmelding om ændret praksis.
De andre  

 sager  

 blev afgjort tilsvarende.
 Efter at have foretaget vurderingen af den  

 nævnte problemstilling er SKAT kommet til det resultat, at den hidtidige  

 praksis ikke kan opretholdes.
Det er således SKATs opfattelse, at  

 TV-konkurrencer, hvor der som ovenfor beskrevet kun er offentlig  

 tilgængelighed  

 i relation til deltagelse i en udvælgelsesproces, ikke kan anses for  

 offentlige,  

 og konkurrencerne vil derfor ikke længere blive anset for omfattet af  

 lotterigevinstafgiftsloven.
Det indebærer, at vinderne skal betale  

 indkomstskat  

 til stat og kommune af præmierne i konkurrencen, jf. lovens § 1, stk. 3.
 Den hidtidige praksis vil fremover alene omfatte  

 konkurrencer, hvor der er indgået produktionsaftale med producenten af  

 programmet, eller hvor produktionen af programmet er påbegyndt senest 31.  

 december 2006. For at være omfattet skal den enkelte konkurrence, der indgår  

 i  

 programmet, dog være afsluttet, dvs. at det er fastlagt og offentliggjort,  

 hvem  

 der har vundet og hvilken præmie, senest den 31. december 2007.
