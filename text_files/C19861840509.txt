I henhold til lov nr. 137 af 6. april 1985 om bunden opsparing inddrives  

 ikke indbetalte opsparingsbeløb og påløbne morarenter af de kommunale  

 pantefogeder.
Inddrivelsen sker, jf. lovens § 8, stk. 1, efter reglerne i lov  

 om fremgangsmåden ved inddrivelse af skatter og afgifter m.v., jf. lov nr.  

 278 af 26. maj 1976.
UDLÆG Udlæg kan iværksættes uden forudgående forkyndelse 7 dage efter sidste  

 rettidige betalingsdag.
 Der skal foretages særskilt udlæg for bunden opsparing.
Udlæg skal fortrinsvis foretages i let realisable aktiver.
Udlæg i fast  

 ejendom skal derfor kun foretages, hvor det ikke er muligt at skaffe  

 sikkerhed på anden måde.
 Ved udlæg og tvangsrealisation af udlagte effekter skal de i KD-meddelelse  

 1971-42 og SD-cirkulære 1978-13 angivne retningslinier følges.
 Ved udlæg i fast ejendom forholdes som anført i SD-cirkulære 1981-5.
SUBSIDIÆRT UDLÆG I henhold til lovens § 8, stk. 2, kan der foretages subisdiært udlæg i  

 aktiver tilhørende ægtefællen.
Bestemmelsen kan i modsætning til  

 kildeskattelovens § 72, stk. 2 alene anvendes, såfremt ægtefællerne har været  

 samlevende i hele indkomståret 1984.
HENSTAND/AFDRAGSVIS BETALING Kommunerne er bemyndiget til - som led i inddrivelsen af bunden opsparing  

 - at tillade afdragsvis betaling eller at meddele henstand med betaling.
 Hvor opkrævningsmæssige hensyn tilsiger det, kan der gives henstand i  

 indtil 3 måneder.
 Restancerne skal søges afviklet over den kortest mulige periode, men der  

 kan i særlige tilfælde indrømmes en afdragsordning i indtil 10 måneder fra  

 sidste rettidige betalngsdag.
 Henstand/afdragsordning må normalt først indrømmes, når udlæg er foretaget  

 eller sikkerhed stillet.
 Kommunen skal meddele den opsparingspligtige, at klage over kommunens  

 afgørelse kan indbringes for amtsskatteinspektoratet men indsendes gennem  

 kommunen.
 Amtsskatteinspektoratets afgørelse kan indbringes for  

 statsskattedirektoratet.
 Klage over afgørelser truffet af skattedirektoraterne i København og  

 Frederriksberg kan indbringes for statsskattedirektoratet, men skal indsendes  

 gennem de respektive skattedirektorater.
MODREGNING Der er ikke hjemmel til at foretage modregning til dækning af restancer af  

 bunden opsparing i skyldnerens tilgodehavende hos staten.
Der skal dog  

 foretages modregning til dækning af påløbne morarenter, idet disse renter  

 tilfalder staten, jf. lovens § 3, stk. 4.
 Restancer af bunden opsparing samt morarenter registreres i CFR, således  

 at der ved eventuelle udbetalinger fra staten, kan foretages udlæg for så  

 vidt angår restance af opsparingspligtige beløb samt modregning for så vidt  

 angår renterne.
 Ved tilbagebetaling af bunden opsparing kan der alene ske modregning til  

 dækning af påløbne morarente ved for sen indbetaling af bunden opsparing.
 Tilbagebetalinger efter bindingsperiodens udløb kan dog gøres til genstand  

 for udlæg.
LØNINDEHOLDELSE Der er ikke hjemmel til at inddrive opsparingspligtige beløb ved  

 lønindeholdelse.
 ANMELDELSE VED KONKURS/GÆLDSSANERING M.V.
 Der skal ske anmeldelse af opsparingspligtige beløb samt påløbne renter i  

 de tilfælde, hvor der indledes gældssaneringssag for den opsparingspligtige.  

 Endvidere skal den opsparingspligtige samtidig henvises til at søge  

 fritagelse efter lovens § 6, og såfremt ansøgningen imødekommes bortfalder  

 anmeldelsen.
 Tilsvarende gælder såfremt en opsparingspligtig søger at opnå en akkord  

 eller anden kreditordning.
 Hvis en opsparingspligtig går konkurs eller afgår ved døden, skal alene  

 eventuelle påløbne morarenter anmeldes i boet.
DÆKNINGSRÆKKEFØLGE Når restanten ved en indbetaling ikke angiver, hvilken fordring, der  

 ønskes dækket, skal skattekrav dækkes først i overensstemmelse med reglerne i  

 KD-meddelelse 71-42.
