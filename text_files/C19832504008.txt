Ref.: a.
FKOBST M.061-1. b.
Arbejdsministeriets bekendtgørelse nr. 392  

 af10 AUG 1978. c.
KFF B.20-1978. d.
FKOBST P.400-2 Erstatter: FKOBST 061-2, FEB 1977.
FORMÅL 1. Formålet med denne bestemmelse er at fastsætte  

 regler og procedurer for registrering og rapportering af arbejdsulykker og  

 næruheld (tilløb til ulykke) inden for forsvaret under fredsforhold.
 2. Formålet med registreringen og rapporteringen er at  

 give forsvarets pligtige bidrag til Arbejdstilsynets statistikker samt at  

 give kommandomyndigheder og tekniske myndigheder mulighed for at følge og  

 forbedre arbejdssikkerheden inden for forsvaret.
GENERELT 3. Registrering og rapportering af arbejdsulykker skal  

 ske for enhver, der er beskæftiget (tjenstgørende) inden for  

 Forsvarskommandoens myndighedsområde uanset ansættelsesform.
 Reglerne gælder for tjeneste på det faste tjenestested og for tjeneste  

 under øvelser, togter og tjenesterejser i ind- og udland samt for  

 udstationering.
4. Bestemmelsen gælder ikke for personer, der for egen  

 eller en leverandørs regning arbejder inden for Forsvarskommandoens  

 myndighedsområde.
Den pågældende eller leverandøren er selv ansvarlig for  

 registrering m.v.
 5. Anmeldelse af arbejdsulykker jf. denne bestemmelse  

 erstatter ikke "Anmeldelse efter lov om arbejdsskadeforsikring" og  

 "Anmeldelse efter lov om erstatning til skadelidte værnepligtige  

 m.fl.", som skal finde sted jf. ref. d. samt eventuel rapportering i  

 henhold til FKO R-plan (særlige hændelser).
 6. Alle arbejdsulykker og næruheld behandles i  

 sikkerhedsudvalg/talsmands-, kontakt- og samarbejdsudvalg jf. gældende  

 bestemmelser herfor.
DEFINITIONER 7. Ved en arbejdsulykke forstås for berørte personer  

 en under - udførelse af pålagt arbejde, - tilstedeværelse på tjenestestedet  

 (arbejdsstedet) eller - deltagelse i dettes tjenstlige aktiviteter, herunder  

 kørsel med motorvogn sket hændelse, der medfører uarbejdsdygtighed  

 (tjenestefravær eller for militært personel ikke-deltagelse eller reduceret  

 deltagelse i primær tjeneste).
 8. Ved et næruheld forstås for berørte personer  

 hændelser (typisk ved materielskader), hvor det skønnes, at der kunne være  

 sket en arbejdsulykke, uden at der dog er sket personskade, idet alene  

 heldige omstændigheder el.lign. medførte at uheld blev undgået/afværget.
REGISTRERING 9. Alle arbejdsulykker og næruheld skal registreres.
RAPPORTERING 10. Alle arbejdsulykker (jf. definitionen i pkt. 7),  

 der medfører fravær i een dag eller mere udover tilskadekomstdagen skal  

 anmeldes.
a.
Anmeldelsen udfærdiges på Arbejdstilsynets anmeldelsesblanket i  

 overensstemmelse med den af Arbejdstilsynet udarbejdede vejledning.
For militære aktiviteter (uddannelse, øvelse m.v.) dog med de  

 modifikationer, som beskrivelsen af aktiviteterne nødvendiggør.
Ved  

 anmeldelse af sådanne ulykker mærkes blanketten i øverste højre hjørne med  

 ordene "MILITÆR ULYKKE".
b.
Blanketten indsendes af chefer, der er tillagt arbejdsgiveransvar, til  

 pågældende materielkommando senest 7 dage efter den tilskadekomnes første  

 fraværsdag.
Materielkommandoerne sender, evt. efter at have indhentet  

 supplerende oplysninger, blanketter for anmeldelsespligtige ulykker videre  

 til Arbejdstilsynet jf.
Arbejdstilsynets vejledning.
 Blanketter for "militære ulykker" forbliver ved  

 materielkommandoerne og anvendes ved den i pkt. 13 nævnte ulykkesstatistik  

 samt efter respektive værnsinspektørs bestemmelse.
Alvorlige ulykker og forgiftninger skal desuden uopholdeligt (telefonisk)  

 meddeles til respektive materielkommando samt til den lokale  

 arbejdstilsynskreds.
Anmeldelsesblanketter (Formular nr. 331.823) og  

 vejledning i udfyldelse af samme kan rekvireres vederlagsfrit direkte hos:
ARBEJDSTILSYNETS ULYKKESSTATISTIK Det påhviler chefer med tillagt arbejdsgiveransvar at foretage samlet  

 rekvisition og fordeling af blanketter til brug for såvel egne som  

 tilknyttede enheder og aktiviteter.
ÅRSRAPP0RT 11. Sikkerhedsudvalget/talsmands-, kontakt eller  

 samarbejdsudvalg udarbjder een gang årligt i januar måned en oversigt over de  

 i det forløbne kalenderår registrerede arbejdsulykker og næruheld.
 12. Chefer m.fl., der jf. ref. a. (tillæg) er tillagt  

 arbejdsgiveransvar , tilsender årligt inden 1 MAR respektive materielkommando  

 en på grundlag af ovennævnte oversigter udarbejdet "årsrapport over  

 arbejdsulykker og næruheld" ved pågældende myndighed/tjenestested.
 Årsrapporten skal foruden oversigterne omfatte beskrivelser af de  

 forebyggende foranstaltninger, de passerede hændelser evt. har igangsat,  

 generel vurdering af arbejdsmiljøet på det pågældende tjenestested samt evt.  

 forslag til forbedringer, som bør iværksættes.
F0RSVARETS ULYKKESSTATISTIK 13. De enkelte materielkommandoer udarbejder årligt på  

 grundlag af modtagne anmeldelser og årsrapporter en "Rapport over  

 arbejdsulykker" i respektive værn.
 Rapporten skal indeholde:
 - Oversigter og statistikker til belysning af ulykkeskategorier, -  

 årsager, -hyppighed m.v. samt fordeling på tjenestesteder.
 - Vurdering af arbejdssikkerheden ( arbejdsmiljøet) inden for værnet.
 - Beslutninger om foranstaltninger til forbedring af arbejdssikkerhed  

 (arbejdsmiljø) inden for værnet.
 - Bemærkninger i øvrigt med tilknytning til arbejdsmiljøet, f.eks. om  

 emner eller forhold, der bør overvejes/undersøges med henblik på forbedring  

 af arbejdsmiljøet.
 Rapport over arbejdsulykker for det forudgående kalenderår indsendes af  

 materielkommandoerne til Forsvarskommandoen årligt senest 1 JUN.
SUPPLERENDE BESTEMMELSER 14. Materielkommandoerne udsender inden for respektive  

 værn supplerende bestemmelser og vejledninger for tjenestestedernes  

 behandling af de i denne bestemmelse pålagte registrerings- og  

 rapporteringsopgaver.
IKRAFTTRÆDEN 15. Bestemmelsen træder i kraft ved modtagelsen.
