Betænkning afgivet af Skatteudvalget den  

 10. maj 2000 Betænkning over Forslag til lov om  

 væddemål i forbindelse med heste- og hundevæddeløb Udvalget har behandlet lovforslaget i nogle møder  

 og har herunder stillet et spørgsmål til skatteministeren, som  

 denne har besvaret skriftligt.
 Der er af skatteministeren  

 stillet ændringsforslag, hvorom henvises til de ledsagende  

 bemærkninger.
 Herefter indstiller udvalget lovforslaget til  

vedtagelse med det stillede ændringsforslag.
Ændringsforslag Af	skatteministeren, tiltrådt af udvalget:
Til § 10 1) »54 mill.  

 kr.« ændres til: »51,5 mio. kr.«, »108 mill.  

 kr.« ændres til: »103 mio. kr.«, »113 mill.  

 kr.« ændres til: »108 mio. kr.«, »123 mill.  

 kr.« ændres til: »118 mio. kr.«, »133 mill.  

 kr.« ændres til: »128 mio. kr.«, og »143 mill.  

 kr.« ændres til: »138 mio. kr.« Bemærkninger Til nr. 1 Af de almindelige bemærkninger til lovforslaget og  

 bemærkningerne til forslagets § 10 fremgår det, at Tipstjenesten  

 som et led i købet af hestesportens spilleselskab DanToto A/S og  

 rettighederne til spil på hestesportens  baner garanterer, at  

 hestesporten de første år får de i § 10 anførte  

 beløb under forudsætning af, at overskuddet fra spillet mindst  

 vil svare til hestesportens nuværende overskud på i  

 størrelsesordenen 85 mio. kr.
I forbindelse med en detaljeret redegørelse om  

 DanToto A/S' økonomiske forhold er det endelige overskud for 1999  

 opgjort til 80 mio. kr.
I dette beløb er inkluderet 5 mio. kr., som de  

 10 hestevæddeløbsbaner samlet har modtaget i  

 provisionsaflønning for salg af spil direkte på banerne.
Spil  

 solgt i indskudsboder har DanToto selv stået for.
Tipstjenesten og hestesporten er enige om, at det  

 forretningsmæssigt mest hensigtsmæssige for begge parter vil  

 være, hvis det nye datterselskab giver banerne status som forhandlere  

 og garanterer disse en mindsteprovision på 4 pct. af  

 spilleomsætningen.
Spilleselskabets bestyrelse vil naturligvis på  

 et senere tidspunkt kunne forhøje provisionen som led i et incitament  

 til at øge spilleaktiviteten på banerne.
Da banerne med  

 mindsteprovisionen årligt modtager ca. 5 mio. kr., skal de  

 beløb, som Tipstjenesten årligt skal betale hestesporten via  

 Hestevæddeløbssportens Finansieringsfond, tilsvarende reduceres  

 med 5 mio. kr.
 En sådan ændring af købsaftalen  

 forekommer ud fra et forretningsmæssigt synspunkt hensigtsmæssig.  

 Det foreslås derfor, at beløbet for 1. juli-31. december 2000  

 nedsættes med 2,5 mio. kr. til 51,5 mio. kr., og at beløbene for  

 de følgende år reduceres med 5 mio. kr. til 103 mio. kr. for  

 2001, 108 mio. kr. for 2002, 118 mio. kr. for 2003, 128 mio. kr. for 2004 og  

 138 mio. kr. for 2005 og følgende år.
 Efter udarbejdelsen af redegørelsen om DanToto's  

 økonomiske forhold finder parterne endvidere, at den tekniske  

 overdragelse af spilleaktiviteterne fra DanToto til det nye spilleselskab  

 ikke bør ske som køb af aktier - således som det er  

 beskrevet i de almindelige bemærkninger under lovforslagets indhold -  

 men som et køb af selskabets aktiviteter og aktiver.
 Det betyder, at det nye spilleselskab vil købe de  

 fleste af aktiviteterne i DanToto, men at det lader nogle aktiviteter, som  

 f.eks. produktion af Væddeløbsbladet, blive tilbage i DanToto.  

 Det vil herefter være op til hestevæddeløbssporten, der  

 ejer DanToto, enten at videreføre eller afhænde disse  

 aktiviteter.
