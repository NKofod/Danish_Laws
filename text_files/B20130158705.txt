Bekendtgørelse om undtagelse fra journaliseringspligten i sager om politiets videregivelse af oplysninger og udstedelse af straffeattester, børneattester samt fuldstændige udskrifter I medfør af § 15, stk. 5, i lov nr. 606 af 12. juni 2013 om offentlighed i forvaltningen fastsættes:
 § 1. Politiet kan undlade at foretage journalisering i sager om videregivelse af oplysninger og udstedelse af straffeattester, børneattester samt fuldstændige udskrifter efter §§ 11, 21-29 a, 33, 34 og 36 i bekendtgørelse nr. 218 af 27. marts 2001 om behandling af personoplysninger i Det Centrale Kriminalregister (Kriminalregisteret) som senest ændret ved bekendtgørelse nr. 1326 af 27. november 2013.
 § 2. Bekendtgørelsen træder i kraft den 1. januar 2014.
