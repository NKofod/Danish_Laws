 Kvinden klagede over beslutningen om tvangsmedicinering, og klagen blev  

 tillagt opsættende virkning.
Klage over tvangsmedicinering med  

 depotmedicin Sundhedsvæsenets Patientklagenævn fandt efter en samlet  

 vurdering, at den 66-årige kvinde var sindssyg, og at det ville  

 være uforsvarligt ikke at tvangsbehandle hende, da udsigten til hendes  

 helbredelse eller en betydelig afgørende bedring i tilstanden ellers  

 ville blive væsentligt forringet.
 Sundhedsvæsenets Patientklagenævn fandt imidlertid, at  

 beslutningen om tvangsmedicinering med Cisordinol Depot 200 mg hver 2. uge  

 ikke opfyldte kravet om mindst indgribende foranstaltning.
Nævnet lagde herved vægt på, at beslutningen om  

 tvangsbehandling med depotmedicin i journalen var begrundet med, at det ikke  

 tidligere havde været muligt at medicinere kvinden frivilligt ved  

 anvendelse af daglige injektioner.
Derimod var det ikke beskrevet, at peroral  

 tvangsbehandling med tablet eller mikstur ikke var mulig, ligesom det ikke  

 kunne anses for godtgjort, at daglige injektioner ville være  

 særligt angstvoldende eller forbundet med vedvarende daglig fysisk  

 magtanvendelse.
Sundhedsvæsenets Patientklagenævn fandt, at tvangsmedicinering  

 med depotmedicin var en mere indgribende foranstaltning end  

 tvangsmedicinering med et tilsvarende præparat med almindelig  

 virkningstid.
Nævnet fandt således, at betingelserne for  

 tvangsbehandling med antipsykotisk medicin var opfyldt, hvorimod grundlaget  

 for anvendelsen af depotmedicin ikke var til stede på tidspunktet, hvor  

 beslutningen herom blev truffet.
