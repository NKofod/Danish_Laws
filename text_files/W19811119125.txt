 Der fastsattes ikke samvær med overnatning med barn, som var ca. 1 1/2  

 år gammelt.
 Faderen havde ordinær samværsret med barn, født 22. maj 1980, hver anden  

 lørdag kl. 10-17 i lige uger.
 Faderen søgte julesamvær for julen 1981, og statsamtet fastsatte  

 julesamvær 2. juledag kl. 10-17. Idet 2. juledag 1981 faldt på en lørdag i en  

 lige uge, var der sammenfald mellem det ordinære samvær og julesamværet.
 Faderen påklagede afgørelsen og ønskede udvidet samvær i julen 1981,  

 principalt med overnatning, subsidiært 1 ekstra dag.
 Justitsministeriet afslog udvidelse med overnatning under hensyn til  

 barnets alder, men fastsatte samvær i julen 1981 både 2. juledag og 3.  

 juledag, begge dage kl. 10-17. Ved afgørelsen blev blandt andet taget hensyn  

 til, at forældrene boede tæt ved hinanden.
