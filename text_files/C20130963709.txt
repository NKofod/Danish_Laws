Cirkulære om overenskomst for akademikere under IDAs og DdLs forhandlingsområde Generelle bemærkninger 1. Finansministeriet har med IDA og DdL indgået vedlagte overenskomst af 20. november 2013 for akademikere under IDAs og DdLs forhandlingsområde.
 2. Med overenskomsten tiltræder IDA og DdL overenskomst for akademikere i staten (Akademikeroverenskomsten) (Modst. nr. 020-13) med tilhørende bilag 1-8 og bilag A, således som den er fornyet pr. 1. april 2013. Bestemmelserne i Akademikeroverenskomsten finder anvendelse med de ændringer og tilføjelser, der følger af nærværende overenskomst.
 3. Overenskomsten med IDA og DdL dækker uddannelser, som er nævnt i bilag A til overenskomsten.
 4. Overenskomsten er vedlagt som bilag til cirkulæret.
5. Opmærksomheden henledes på, at en række organisationer på akademikerområdet har indgået aftale om frit organisationsvalg.
Se mere på Moderniseringsstyrelsens hjemmeside ( www.modst.dk ).
6. Der er endvidere indgået aftale om tiltrædelse af rammeaftale om kontraktansættelse af chefer i staten.
Aftalen er vedlagt som bilag 1 til overenskomsten.
 7. Der er i tilknytning til overenskomsten indgået aftale om tiltrædelse af aftale om ansættelsesvilkår for akademikere i introduktionsstillinger (bilag 2).
8. Finansministeriet bemyndiger hermed de enkelte ministerier til at føre forhandlinger om og indgå lokale aftaler, jf.
Akademikeroverenskomstens § 6 og § 29. Finansministeriet forudsætter, at ministeriet videredelegerer denne kompetence i videst muligt omfang med henblik på, at aftaler kan indgås af den lokale ledelse.
 Tilsvarende forudsættes det, at IDA og DdL i videst muligt omfang delegerer kompetencen til det lokale niveau.
Der blev i forbindelse med overenskomstforhandlingerne i 2008 udarbejdet en fælleserklæring om nye lønsystemer.
Der henvises til bilag 2 til forliget mellem Finansministeriet og AC 2008.
 8. Lønninger og tillæg i overenskomsten og bilagene er anført i grundbeløb (niveau 31. marts 2012), medmindre andet fremgår.
9. De ansatte er omfattet af en række generelle aftaler mellem Finansministeriet og centralorganisationerne.
Disse aftaler er oplistet i bilag 1 til Akademikeroverenskomsten.
Dette udelukker dog ikke, at de ansatte kan være omfattet af andre generelle aftaler mellem de samme parter eller mellem Finansministeriet og IDA/DdL.
 10. Der henvises i øvrigt til cirkulærebemærkningerne i Akademikeroverenskomsten.
Ikrafttræden Cirkulæret har virkning fra 1. april 2013. Samtidig ophæves Finansministeriets cirkulære af 11. september 2012 om overenskomst for akademikere under IDAs og DdLs forhandlingsområde (Modst. nr. 030-12).
Moderniseringsstyrelsen, den 20. november 2013 Mogens Esmarch Overenskomst for akademikere under IDAs og DdLs forhandlingsområde IDA og DdL tiltræder med de i nærværende overenskomst indeholdte tilføjelser og fravigelser overenskomst for Akademikere i staten (akademikeroverenskomsten) med tilhørende bilag 1-8 og bilag A således som den er fornyet pr. 1. april 2013.
§ 1. Dækningsområde Overenskomsten omfatter akademikere i staten med de uddannelser, der er nævnt i tiltrædelsesoverenskomstens bilag A, og som ansættes i stillinger, der forudsætter anvendelse af en af de uddannelser, der er nævnt i dette bilag.
§ 2. Indplacering i basisløn Akademikeroverenskomsten § 4 finder anvendelse med følgende undtagelse til stk. 2:
 1) Levnedsmiddelingeniører indplaceres i basislønforløbet 1, 2, 4, 5, 6, hvor løntrin 4 er 2-årigt.
 Cirkulærebemærkning:
 Akademi-, teknikum- og diplomingeniører følger det generelle lønforløb (basisløntrin 4, 5, 6, 8, hvor trin 4 er 2-årigt).
§ 3. Indbetaling af pensionsbidrag Akademikeroverenskomstens § 10 finder anvendelse med følgende undtagelse til § 10, stk. 5:
 Ansættelsesmyndigheden indbetaler pensionsbidragene til de pensionsordninger, der er nævnt i tiltrædelsesoverenskomstens bilag A.
§ 4. Fravigelse af overenskomstens bestemmelser Akademikeroverenskomstens § 29 finder anvendelse med følgende tilføjelse:
 Kopi af den lokale aftale sendes til IDA/DdL.
§ 5. Protokollat om gammelt lønsystem Akademikeroverenskomstens bilag 2, protokollat om gammelt lønsystem, finder anvendelse med følgende undtagelser til § 1, stk. 2:
 1) Levnedsmiddelingeniører indplaceres i løntrinsforløbet 1-7. Der kan ske personlig oprykning til trin 8.
 2) Civilingeniører og landinspektører indplaceres i løntrinsforløbet 4-17.
§ 6. Protokollat om ansatte i stillinger klassificeret i lønramme 35-42 samt protokollat om special- og chefkonsulenter Akademikeroverenskomstens bilag 3 og 4 finder anvendelse med følgende undtagelse:
 Klassificering af nyoprettede stillinger i lønramme 35 og 36 efter bilag 3 i Akademikeroverenskomsten samt indplacering af nyoprettede stillinger som specialkonsulent eller chefkonsulent efter bilag 4 i Akademikeroverenskomsten, kan efter nærværende overenskomst ske uden forudgående aftale.
 Vedkommende tillidsrepræsentant orienteres ved stillingsoprettelser og kan kræve forhandling af indplaceringen.
§ 7. Tillæg og særbestemmelser (Nyt og gammelt lønsystem) Tillæg og særbestemmelser i bilag 6 til Akademikeroverenskomsten finder anvendelse for ansatte efter nærværende overenskomst med følgende tilføjelser:
Ad Samtlige ministerier Rådighedstillæg efter Akademikeroverenskomstens bilag 6, A.
Samtlige ministerier:
 Ud over det i pkt. 10 nævnte anvendelsesområde, finder pkt. 10 tilsvarende anvendelse for landinspektører.
Ad Erhvervs- og Vækstministeriet Søfartsstyrelsen I henhold til aftale af 15. december 2003 mellem Finansministeriet og Ingeniørforeningen i Danmark ydes et tillæg på 4.100 kr. *, jf. aftale af 18. august 2003 mellem Søfartsstyrelsen og Foreningen af Skibsinspektører under Søfartsstyrelsen om rejsetid for overenskomstansatte skibsinspektører i Søfartsstyrelsen Ad Forsvarsministeriet Rådighedsvagttillæg efter Akademikeroverenskomstens punkt D5 finder anvendelse med følgende tilføjelser:
 1) Rådighedsvagttillægget er pensionsgivende.
 2) Rådighedsvagttillægget dækker tillige ingeniører ved Forsvarets Materieltjenestes laboratorium.
 Rådighedsvagttillæg efter Akademikeroverenskomstens punkt D6 finder anvendelse med følgende tilføjelse:
 Rådighedsvagttillæg vedrørende Barsebäck beredskabet er pensionsgivende.
Ad Klima-, Energi- og Bygningsministeriet Energistyrelsen Rådighedsvagttillæg efter Akademikeroverenskomstens punkt 1 finder anvendelse med følgende tilføjelse:
 Rådighedsvagttillægget er pensionsgivende.
Ad Ministeriet for Fødevarer, Landbrug og Fiskeri Dyrlæger og mejeriingeniører i Fødevarestyrelsen Rådighedsvagttillæg efter Akademikeroverenskomstens punkt D1 finder tilsvarende anvendelse for levnedsmiddelingeniører og -kandidater.
 Der er ikke med den ændrede formulering tilsigtet nogen ændring i det hidtidige anvendelsesområde.
Ad Ministeriet for Forskning, Innovation og Videregående uddannelser 
Ingeniører ved DTU Veterinærinstitut, Afdeling for Virologi, Lindholm Til ingeniører ved DTU Veterinærinstitut, Afdeling for Virologi, Lindholm ydes et tillæg (Lindholmtillæg) på 32.100 kr.* årligt, jf. aftale af 14. februar 1997 mellem Statens Veterinære Institut for Virusforskning og Ingeniørforbundet.
Diplom- og eksportingeniøruddannelsen Akademikeroverenskomstens punkt D38 finder anvendelse med følgende tilføjelse:
 Ingeniørdocenter og gæsteingeniørdocenter aflønnes svarende til lønnen til en statstjenestemand i lønramme 37.
For teknikumingeniører og akademiingeniører, der underviser ved ingeniørhøjskolerne, sker beregningen af løn og anciennitet efter de for civilingeniører gældende regler.
Teknikumingeniører og akademiingeniører, der underviser ved ingeniørhøjskolerne, indplaceres således i løntrinsforløbet 4-17. Denne bestemmelse gælder alene for ansatte på gammelt lønsystem.
§ 8. Hovedaftale For overenskomsten gælder hovedaftale af 28. maj 1991.
§ 9. Ikrafttrædelses- og opsigelsesbestemmelser Overenskomsten har virkning fra 1. april 2013 og kan af parterne opsiges skriftligt med 3 måneders varsel til en 31. marts, dog tidligst den 31. marts 2015. Samtidig ophæves overenskomst af 10. september 2012 for akademikere under IDAs og DdLs forhandlingsområde (Perst. nr. 030-12) med tilhørende protokollater og aftaler for så vidt angår de af nærværende overenskomst omfattede grupper samt pr. 1. august 2013 for så vidt angår akademikere under IDA og DdLs forhandlingsområde:
 a) Aftale om arbejdstid mv. for lærere ved institutioner for erhvervsrettet uddannelse, for tiden aftale af 28. november 2008 om arbejdstid mv. for lærere ved erhvervsskolerne (handelsskoler, tekniske skolerlandbrugsskoler).
 b) Aftale af 27. oktober 2010 om ændring af reglerne for vejledere af pædagogikumkandidater ved de gymnasiale uddannelser.
c) Protokollat af 5. maj 2010 om tillæg til adjunkter og lektorer mv. ved professionshøjskoler d) Protokollat til overenskomst for akademikere i staten af 12. oktober 1998 Stillingsstruktur for Danmarks Erhvervspædagogiske Læreruddannelse Bilag A Oversigt over overenskomstens område og pensionsordninger I nedenstående oversigt er det anført, hvilke kandidat- og bacheloruddannelser mv. der er omfattet af overenskomsten, ligesom det fremgår hvilken organisation, der er forhandlingsberettiget i forhold til de respektive uddannelser.
Nye kandidatuddannelser optages løbende i overenskomsten på grundlag af grænsedragning mellem de relevante (akademiker)organisationer.
 Cirkulærebemærkning:
På grundlag af grænsedragning af nye uddannelser mellem akademikerorganisationerne ajourfører Finansministeriet løbende bilag A.
Der udsendes særskilt cirkulære om eventuelle ændringer/tilføjelser.
Kandidatuddannelser som nævnt i bilag A, der gennemføres med udgangspunkt i en professionsbacheloruddannelse, er omfattet af overenskomsten, medmindre andet fremgår nedenfor.
Det er forudsat, at de pågældende kandidater udfører akademisk arbejde og ikke er omfattet af anden gældende overenskomst.
 Overenskomsten omfatter ikke ledere og lærere med en grunduddannelse, der er omfattet af CO10s organisationsaftaler for professionshøjskolerne, og som med udgangspunkt i professionsbacheloruddannelsen har gennemført en kandidatuddannelse.
 Det fremgår endvidere til hvilke pensionsordninger, pensionsbidrag skal indbetales, jf. overenskomstens § 3.
 I henhold til overenskomstens § 3 er der jf. § 10, stk. 7 i overenskomst for akademikere i staten aftalt følgende fravigelser fra det generelt gældende om indbetaling af pensionsbidrag.
 a) Akademikere ansat inden den 1. april 1977 ved handelsskoler i henhold til overenskomsten med Gymnasieskolernes Lærerforening kan fortsat indbetale pensionsbidrag til MP Pension.
 Cirkulærebemærkninger til Bilag A:
 Om uddannelserne henvises der til bekendtgørelse fra Ministeriet for Videnskab, Teknologi og udvikling nr. 814 af 29. juni 2010 om bachelor- og kandidatuddannelser ved universiteterne (uddannelsesbekendtgørelsen) og til tidligere bekendtgørelser.
På de områder, hvor der er en delt forhandlingsret, indestår de berørte organisationer for, at arbejdsgiveren har opfyldt sin forhandlings- og orienteringspligt ved henvendelse til en af de respektive organisationer.
Det påhviler organisationerne selv at informere og koordinere indbyrdes, således at uklarheder omkring placering af forhandlingsretten ikke kommer til at ligge arbejdsgiveren til last.
 Som anført i de generelle bemærkninger i cirkulæret, pkt. 5, har en række organisationer på akademikerområdet indgået aftale om frit organisationsvalg.
 Bemærkningerne omfatter tilsvarende oversigten over pensionsordninger.
Ansættelse af akademiske medarbejdere med udenlandsk uddannelse Ansættelse efter overenskomsten af akademiske medarbejdere med udenlandsk uddannelse sker, hvor uddannelsen er på niveau med og er sammenlignelig med en uddannelse som nævnt i bilag A.
Ved ansættelse af akademiske medarbejdere med udenlandske uddannelser kan ansættelsesmyndigheden i tvivlstilfælde indhente en vurdering af uddannelsens niveau hos Styrelsen for Universiteter og Internationalisering.
Udenlandske uddannelser, som Styrelsen for Universiteter og Internationalisering tidligere har vurderet, kan findes på styrelsens hjemmeside www.fivu.dk/anerkendelse .
 I de tilfælde hvor Styrelsen for
 Universiteter og Internationalisering
 har tilvejebragt ækvivalensvurdering med henblik på opnåelse af en dansk autorisation, jf. § 2a, stk. 1, nr. 1, i lovbekendtgørelse nr. 371 af 13. april 2007, og uddannelsen på den baggrund kan henføres til en specifik dansk uddannelse i bilag A, er uddannelsen omfattet af overenskomsten på de vilkår, der gælder for den tilsvarende danske uddannelse i bilag A.
I.
Kandidatuddannelser m.fl.
II.
Bachelorer mv.
Bilag 1 Aftale om tiltrædelse af rammeaftale om kontraktansættelse af chefer i staten IDA og DdL tiltræder rammeaftale om kontraktansættelse af chefer i staten, således som den er fornyet pr. 1. april 2013.
Bilag 2 Aftale om tiltrædelse af aftale om ansættelsesvilkår for akademikere i introduktionsstillinger i staten IDA og DdL tiltræder aftale mellem Akademikerne og Finansministeriet af 26. juni 2013 om ansættelsesvilkår for akademikere i introduktionsstillinger i staten (Modst.nr. 019-13).
