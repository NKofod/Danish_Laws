 I medfør af §§ 10b, 10c, 10e og 11a i lov om udnyttelse af vedvarende  

 energikilder m.v., jf. lovbekendtgørelse nr. 837 af 7. oktober 1992,  

 sammenholdt med bekendtgørelse nr. 364 af 9. juni 1993 om Energistyrelsens  

 opgaver, fastsættes:
Generelle betingelser for nettilslutning § 1.  Bekendtgørelsen gælder for elproducerende  

 vindmøller med en effekt på 5 kW eller derover og med en installation, hvor  

 produceret elektricitet kan afgives til elnettet.
 Stk. 2.  Bekendtgørelsen gælder ikke for vindmøller, som  

 ejes fuldtud af et elselskab.
 Stk. 3.  Bekendtgørelsen gælder ikke for vindmøller, der  

 er opstillet i havområder.
 § 2.  Det er en forudsætning for en vindmølles  

 tilslutning til elnettet, at den er opstillet i overensstemmelse med lov om  

 planlægning og byggelovgivningen.
 § 3.  En vindmølle, som tilsluttes til elnettet, skal  

 være godkendt og opstillet i overensstemmelse med reglerne i Energistyrelsens  

 godkendelsesordning for vindmøller.
 § 4.  Vindmøller kan tilsluttes elnettet, hvis de ejes  

 af personer eller virksomheder i overensstemmelse med §§ 6-8, henholdsvis §§  

 9-11, eller opfylder betingelserne for forsøgs- og demonstrationsmøller i §  

 12.
 § 5.  Betingelserne i §§ 3 og 4 skal være opfyldt ved  

 en vindmølles tilslutning til elnettet og under møllens drift.
Personligt ejede vindmøller og vindmølleandele § 6.  Personlige ejere af vindmøller eller  

 vindmølleandele skal være myndige og have personlig tilknytning til  

 lokalområdet, hvor møllen er opstillet, på det tidspunkt, hvor møllen eller  

 andelene erhverves.
Stk. 2.  En person anses for at have tilknytning til  

 lokalområdet, jf. stk. 1, hvis den pågældende eller eller eller Stk. 3.  Hvor betingelser i denne bekendtgørelse eller  

 tidligere regler om personlig tilknytning til lokalområdet, bopælskrav m.v.  

 var opfyldt ved erhvervelsen af vindmøller eller vindmølleandele, kan møllen  

 eller andelene, herunder andele erhvervet efter reglen i § 8, fortsat ejes  

 uanset senere ændringer i forholdene.
 Stk. 4.  Kommunalbestyrelsen i den kommune, hvor en  

 vindmølle er opstillet, kan bestemme, at kravet om lokal tilknytning, jf.  

 stk. 1 og 2, ikke skal gælde i forbindelse med den pågældende vindmølle.
§ 7.  En person kan eje vindmøller eller  

 vindmølleandele i Danmark for en årlig elproduktion på indtil 30.000 kWh, jf.  

 dog § 8. Flere myndige personer i en husstand kan hver for sig eje vindmøller  

 eller vindmølleandele i dette omfang.
Ved opgørelse af den årlige  

 elproduktion ses bort fra elproduktionen fra andele erhvervet før den 1.  

 januar 1986.
Stk. 2.  Uanset stk. 1 kan ejes en enkelt vindmølle med  

 større årlig elproduktion end 30.000 kWh, hvis møllen er opstillet på en  

 ejendom, som ejes og bebos af møllens ejer.
Vindmøllen skal være opstillet på  

 et grundstykke, som er fysisk sammenhængende med beboelsesarealet, eller på  

 et grundstykke, som indgår i driften af en landbrugsejendom, der bebos af  

 mølleejeren.
 Stk. 3.  Der kan kun tilsluttes en vindmølle efter  

 reglen i stk. 2 på samme ejendom, og den, der ejer en sådan vindmølle, kan  

 ikke eje eller være medejer til andre vindmøller i Danmark, jf. dog § 8.  

 Andre med bopæl på ejendommen kan eje vindmøller eller vindmølleandele efter  

 stk. 1.
Stk. 4.  Hvis en ejendom ejes af flere, kan der  

 tilsluttes en enkelt vindmølle efter reglen i stk. 2, uanset om alle ejere af  

 ejendommen har bopæl der.
Det er dog en forudsætning, at møllen for mindst  

 halvdelen ejes af personer, der har bopæl på ejendommen, og at disse personer  

 er medejere af ejendommen for tilsammen mindst halvdelen.
§ 8.  I forbindelse med nedtagning af en vindmølle,  

 der er tilsluttet til elnettet efter reglerne i bekendtgørelse nr. 661 af 20.  

 december 1984 om statstilskud til udnyttelse af vedvarende energikilder eller  

 reglerne i tidligere tilskudsbekendtgørelser, kan en personlig ejer eller  

 medejer erhverve andele i en ny vindmølle for en elproduktion af samme  

 størrelse, som ejerandelen i den nedtagne mølle modsvarede.
Samme adgang til  

 at erhverve andele har personlige ejere og medejere i forbindelse med  

 nedtagning af vindmøller, hvor det ud fra miljø- eller planlægningsmæssige  

 hensyn er bestemt, at der ikke kan genopstilles en vindmølle på den nedtagne  

 mølles placering.
Stk. 2.  Erhvervelse af vindmølleandele efter stk. 1  

 forudsætter, Stk. 3.  Andele, der erhverves i forbindelse med  

 nedtagning af en vindmølle som nævnt i stk. 1, 1. punktum, kan ejes samtidig  

 med andele eller en enkelt mølle efter § 7.
Virksomheders vindmøller og vindmølleandele § 9.  Virksomheder med et selvstændigt elforbrug, der  

 ikke har vindmølledrift som erhvervsmæssigt hovedformål, kan eje vindmøller  

 eller vindmølleandele.
 § 10.  En virksomhed, der ejer vindmøller eller  

 vindmølleandele, skal være beliggende i den kommune, hvor møllen er  

 opstillet.
 § 11.  En virksomhed kan eje vindmøller eller  

 vindmølleandele for en elproduktion, der svarer til virksomhedens elforbrug i  

 kommunen tillagt 50 pct.
Stk. 2.  En virksomhed kan eje en enkelt vindmølle  

 fuldtud, hvis møllen er opstillet på en ejendom, der ejes af virksomheden  

 eller af virksomhedens indehaver.
Møllen skal være opstillet på et  

 grundstykke, der anvendes til virksomhedens erhvervsmæssige hovedformål,  

 eller på et areal, som støder op til dette grundstykke.
 Stk. 3.  En virksomhed, der ejer en vindmølle efter  

 reglen i stk. 2, kan ikke samtidig eje eller være medejer til andre  

 vindmøller.
Forsøgs- og demonstrationsmøller § 12.  En vindmølle kan tilsluttes elnettet, hvis den  

 er godkendt til forsøgs- og demonstrationsformål i henhold til reglerne i  

 Energistyrelsens godkendelsesordning for vindmøller.
 Stk. 2.  Vindmøller som nævnt i stk. 1 skal nedtages,  

 når betingelserne i henhold til godkendelsesordningen ikke længere er  

 opfyldt.
 Stk. 3.  Vindmøller med tilslutning efter stk. 1 kan  

 videreføres efter reglerne i §§ 6-11. Anmodning om fortsat tilslutning på  

 ændret grundlag indsendes til elforsyningsselskabet, jf. § 13.
Ansøgning om og vilkår for tilslutning § 13.  Anmodning om tilslutning af en vindmølle til  

 elnettet indsendes til elforsyningsselskabet i området med dokumentation for,  

 at betingelserne for tilslutning er opfyldt, jf. §§ 2-4.
Stk. 2.  Underretning om senere ændringer i ejerforhold  

 eller andre forudsætninger for en vindmølles tilslutning til elnettet skal  

 indsendes til elforsyningsselskabet.
En ejer eller medejer, som ikke længere  

 opfylder betingelserne, skal afhænde møllen eller vindmølleandele, som ikke  

 længere kan ejes, inden et år efter ændringen.
 Stk. 3.  Den, der er anmeldt som ejer af en tilsluttet  

 vindmølle, skal efter anmodning give oplysning til elforsyningsselskabet om,  

 hvorledes ejerbetingelser og andre forudsætninger for tilslutningen til  

 elnettet aktuelt er opfyldt.
Omkostninger ved tilslutning § 14.  Ved tilslutning af en vindmølle til elnettet  

 påhviler alle omkostninger i forbindelse med anlæggets tilslutning  

 vindmøllens ejer, herunder omkostninger ved møllens egen installation,  

 lavspændingstilslutning, lavspændingsstik, 10-20 kV transformerstation,  

 stikledning til 10-20 kV elnettet, tilslutning til 10-20 kV elnettet samt  

 fasekompensering, som er nødvendig i forbindelse med tilslutningen af den  

 pågældende mølle.
 Stk. 2.  Omkostninger til udbygning af 10-20 kV elnettet  

 eller forstærkning af eksisterende 10-20 kV elnet påhviler  

 elforsyningsselskabet.
§ 15.  Vindmøller, der opstilles i overensstemmelse  

 med bestemmelser i en kommuneplan om placering af vindmøller i grupper,  

 klynger eller parker med en samlet effekt på mindst 1,5 MW tilsluttes 10-20  

 kV elnettet i det område, som ved den kommunale planlægning er udlagt til  

 placeringen.
Elforsyningsselskabet udfører udbygning eller forstærkning af  

 elnettet, således at nye vindmøller kan tilsluttes, når  

 tilslutningsbetingelserne er opfyldt.
Stk. 2.  Ved ansøgning om tilslutning af en vindmølle,  

 som ikke omfattes af stk. 1, anviser elforsyningsselskabet  

 tilslutningsmulighed i det nærmeste punkt på elnettet, hvor strømmen fra den  

 nye vindmølle kan aftages med de eksisterende netforhold eller efter eventuel  

 udbygning af elnettet Afregning for vindmøllestrøm § 16.  Elektricitet, der leveres til elnettet,  

 afregnes med 85 pct. af elforsyningsselskabets salgspris, opgjort ekskl.  

 afgifter og tilskud.
Stk. 2.  Ved salgsprisen forstås den energibetaling, som  

 indgår i afregningsprisen for leveret el til forbrugere med et årligt  

 elforbrug på 20.000 kWh hos det elforsyningsselskab, i hvis område vindmøllen  

 er opstillet.
Abonnementsafgift, ampereafgift eller lignende faste afgifter  

 indgår ikke i energibetalingen.
Klageadgang § 17.  Elforsyningsselskabernes afgørelser om  

 opfyldelsen af tilslutningsbetingelser, fordelingen af omkostninger ved  

 nettilslutning og vilkår for afregning af vindmøllestrøm kan indbringes for  

 Energistyrelsen.
 Stk. 2.  Klagefristen er 6 uger fra den dag, hvor  

 elforsyningsselskabets afgørelse er meddelt.
 Stk. 3.  Klage indgives til elforsyningsselskabet, der  

 inden 4 uger efter modtagelsen videresender klagen til Energistyrelsen med en  

 udtalelse og de oplysninger, der har ligget til grund for afgørelsen.
 Stk. 4.  Energistyrelsens afgørelser kan ikke indbringes  

 for anden administrativ myndighed.
Straf § 18.  Med mindre højere straf er forskyldt efter  

 anden lovgivning straffes med bøde den, der Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelse og overgangsbestemmelser § 19.  Bekendtgørelsen træder i kraft den 1. januar  

 1997.
Stk. 2.  Samtidig ophæves bekendtgørelse nr. 838 af 7.  

 oktober 1992 om tilslutning af vindkraftanlæg til elnettet.
Vindmøller kan  

 dog fortsat tilsluttes efter de hidtil gældende regler til udgangen af juni  

 1997.
 Stk. 3.  I tilfælde, hvor der er gennemført en  

 matrikulær arealoverførsel, kan vindmøller uden tidsbegrænsning tilsluttes  

 efter reglerne i bekendtgørelse nr. 838 af 7. oktober 1991, hvis  

 betingelserne i § 3 i bekendtgørelse nr. 679 af 15. juli 1996 om ændring af  

 bekendtgørelse om tilslutning af vindkraftanlæg til elnettet er opfyldt.
 Stk. 4.  Vindmøller, der er tilsluttet til elnettet  

 efter reglerne i bekendtgørelse nr. 838 af 7. oktober 1992 eller tidligere  

 regler, kan fortsat ejes og overdrages på de vilkår, som gjaldt ved  

 vindmøllens tilslutning.
