 Udtalt, at det efter Registertilsynets opfattelse vil være i strid med  

 lov om offentlige myndigheders registre, såfremt offentlige myndigheder  

 generelt udveksler edb-registrerede personoplysninger med hinanden, idet  

 videregivelse af sådanne oplysninger offentlige myndigheder imellem  

 forudsættes kun at finde sted under visse nærmere angivne betingelser, jf.  

 videregivelsesbestemmelsen i § 21 lov om offentlige myndigheders registre.
Registertilsynet pegede på, at videregivelse af edb-registrerede  

 personoplysninger i visse særligt beskrevne tilfælde efter omstændighederne  

 også vil kunne ske for masseoplysninger og i form af terminaladgang *Erhvervs- og *Selskabsstyrelsen forespurgte Registertilsynet, om en  

 ordning, hvorved offentlige myndigheder får generel adgang til oplysninger,  

 der er registreret på edb hos *Erhvervs- og *Selskabsstyrelsen, vil være  

 forenelig med registerlovgivningen.
 *Erhvervs- og *Selskabsstyrelsen havde oplyst, at den indgår som  

 spydspidsorganisation i nogle projekter med baggrund i regeringens  

 IT-politiske handlingsplan 1995.
 Af handlingsplanen fremgår bl.a., at borgere og virksomheder, der ønsker  

 at kommunikere med offentlige myndigheder, skal have mulighed herfor, og at  

 oplysninger, som allerede er afgivet af borgere og virksomheder til en  

 offentlig myndighed, og som kan overføres elektronisk, ikke på ny bør  

 afkræves af andre offentlige myndigheder.
 Registertilsynet udtalte på den baggrund, at videregivelse af  

 personoplysninger fra et edb-register ført af en offentlig myndighed til  

 andre offentlige myndigheder er reguleret i § 21 i lov om offentlige  

 myndigheders registre.
 Registertilsynet understregede i den forbindelse, at en offentlig  

 myndigheds adgang til en anden myndigheds edb-registrerede personoplysninger,  

 skal betragtes som en videregivelse i lovens forstand.
Registertilsynet udtalte herefter, at det vil være i strid med den  

 eksisterende registerlovgivning, såfremt offentlige myndigheder generelt  

 udveksler edb-registrerede personoplysninger med hinanden.
Som anført ovenfor  

 forudsættes videregivelse af sådanne oplysninger offentlige myndigheder  

 imellem kun at finde sted under visse nærmere betingelser.
Tilsynet bemærkede  

 i den forbindelse, at oplysninger, som er uden betydning for den modtagende  

 myndigheds virksomhed, alene vil kunne videregives, såfremt den registrerede  

 har meddelt samtykke hertil, eller det følger af lov eller bestemmelser  

 fastsat i henhold til lov, at oplysningen skal videregives.
I relation til videregivelsesreglen i § 21, stk. 2, nr. 4, pegede  

 Registertilsynet dog på, at videregivelse af edb-registrerede  

 personoplysninger efter omstændighederne vil kunne ske også som  

 masseoplysninger og i form af terminaladgang.
Det samme gælder for så vidt  

 angår videregivelse af andre registrerede oplysninger end oplysninger om  

 enkeltpersoners rent private forhold, når det må antages, at videregivelsen  

 vil være af væsentlig betydning for myndighedens virksomhed.
Sådanne  

 ordninger bør i almindelighed fremgå af forskrifterne for de involverede  

 registre.
 Registertilsynets Årsberetning 1995 side 70 - 71.
