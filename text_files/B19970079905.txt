 I medfør af § 3 c, § 6, stk. 2, og § 8 i lov om tilskud til elproduktion,  

 jf. lovbekendtgørelse nr. 768 af 6. oktober 1997, fastsættes efter  

 bemyndigelse:
Tilskudsberettigede elproducenter § 1.  Der kan i særlige tilfælde ydes et supplerende  

 tilskud til naturgasbaserede decentrale kraftvarmeværker.Tilskuddet ydes med  

 indtil 3 øre pr. kWh for elektricitet, der er ydet tilskud til efter § 2,  

 stk. 1, i bekendtgørelse nr. 798 af 23. oktober 1997. Anvendes der andre  

 brændsler end naturgas på værket, kan der kun ydes et supplerende tilskud til  

 den del af elproduktionen, som er produceret på grundlag af naturgas.  

 Tilskuddet kan maksimalt gives for en periode på 5 år.
 Stk. 2.  Det er en betingelse for ydelse af supplerende  

 tilskud efter stk. 1, at elproducenten kan godtgøre, at tilskuddet er  

 nødvendigt for at fastholde en pris for levering af varme, der ikke  

 overstiger den pris, der ville være gældende ved gasfyret fjernvarme.
 Stk. 3.  Energistyrelsen fastsætter og offentliggør en  

 referencepris for gasfyret fjernvarmeproduktion, der sammen med oplysninger  

 om det enkelte værks driftsøkonomiske forhold danner grundlag for vurdering  

 af, om der kan meddeles tilsagn om tilskud efter stk. 1 til elproducenter.
 Stk. 4.  Tilskuddet ydes efter ansøgning til  

 Energistyrelsen.
§ 2.  Ansøgninger om tilsagn om tilskud efter § 1,  

 stk. 1, indsendes til Energistyrelsen.
Ved ansøgning skal der anvendes  

 særlige ansøgningsskemaer, som er udarbejdet af Energistyrelsen.
Stk. 2.  Ansøgningsskemaet skal være fuldstændigt  

 udfyldt og være underskrevet af en for selskabet tegningsberettiget person.  

 Ansøgningsskemaet skal endvidere være påtegnet af en registreret eller  

 statsautoriseret revisor.
Ansøgningsskemaer, der er mangelfuldt udfyldt eller  

 ikke opfylder kravene om dokumentation, kan returneres af Energistyrelsen.
 Stk. 3.  Ansøgningsskemaer skal være Energistyrelsen i  

 hænde senest den 31. januar 1998. Ansøgninger modtaget efter dette tidspunkt  

 vil ikke kunne komme i betragtning.
 Stk. 4.  Modtagertidspunktet regnes som det tidspunkt,  

 hvor ansøgningen i korrekt udfyldt stand modtages i Energistyrelsen.
 Stk. 5.  Energistyrelsen kan efter behov i henhold til  

 stk. 3 fastsætte tidspunkter for fornyede ansøgninger om supplerende tilskud.  

 Tidsfrist for indsendelse af ansøgninger ved en fornyet ansøgningsrunde kan  

 dog tidligst fastsættes til den 31. december 1998.
 § 3.  På grundlag af oplysningerne i de indkomne  

 ansøgninger vurderer Energistyrelsen, om der kan meddeles tilsagn om  

 supplerende tilskud efter § 1, stk. 2.
 Stk. 2.  Ved vurderingen efter stk. 1 vil der blive lagt  

 vægt på de driftsøkonomiske forhold for elproduktionsanlægget, herunder tal  

 for:
 § 4.  Meddeler Energistyrelsens tilsagn om supplerende  

 tilskud, ydes tilskuddet med indtil 3 øre pr. kWh for den mængde  

 elektricitet, som afregnes med elforsyningsselskabet.
 Stk. 2.  Energistyrelsens tilsagn om tilskud efter stk.  

 1 meddeles som et maksimalt årligt tilskudsbeløb, uanset at mængden af  

 elektricitet der afregnes med elforsyningsselskabet vil kunne berettige et  

 højere årligt tilskudsbeløb.
 Stk. 3.  Tilskuddet kan maksimalt gives for en periode  

 på 5 år.
 Stk. 4.  Energistyrelsen kan tilbagekalde et tilsagn,  

 såfremt der konstateres væsentlige ændringer i grundlaget for  

 tilsagnsgivningen, eller hvis der er afgivet urigtige oplysninger.
 Stk. 5.  Energistyrelsen foretager på grundlag af  

 årsregnskabet, som skal være påtegnet af en registreret eller  

 statsautoriseret revisor, en årlig efterregulering af tilskuddet, såfremt  

 årsregnskabet eller enkelte poster afviger væsentligt fra det budgetterede.
Udbetaling af tilskud § 5.  Supplerende tilskud i henhold til kapitel 1  

 udbetales af Energistyrelsen.
 Stk. 2.  Samtidig med meddelelsen af tilsagn om  

 supplerende tilskud efter § 4 fremsender Energistyrelsen et skema, som skal  

 anvendes ved ansøgning om udbetaling af tilskud.
Stk. 3.  Ansøgninger om udbetalinger af supplerende  

 tilskud indsendes kvartalsvis til Energistyrelsen senest 21 dage efter  

 udløbet af et kvartal.
Ansøgningen skal være underskrevet af en for selskabet  

 tegningsberettiget person og være påtegnet af en registreret eller  

 statsautoriseret revisor.
Det er en betingelse for udbetaling af tilskud, at  

 der foreligger dokumentation fra elforsyningsselskabet for afregning af den  

 mængde elektricitet, der ansøges om udbetaling af tilskud til.
Klage § 6.  Afgørelser om ydelse af supplerende tilskud til  

 elproduktion efter §§ 3 og 4 kan indbringes for Energiklagenævnet.
 Stk. 2.  Klage efter stk. 1 skal være skriftlig og  

 begrundet.
 Stk. 3.  Klage skal indgives til Energiklagenævnet  

 senest 4 uger efter modtagelsen af Energistyrelsens afgørelse.
 Stk. 4.  Energiklagenævnets afgørelse kan ikke  

 indbringes for anden administrativ myndighed.
 Stk. 5.  Der henvises i øvrigt til bekendtgørelse om  

 forretningsorden for Energiklagenævnet.
Straffebestemmelser § 7.  Den, der forsætligt eller groft uagtsomt afgiver  

 urigtige eller vildledende oplysninger eller fortier oplysninger om forhold  

 der har betydning for vurderingen efter § 3, stk. 1, og § 5, stk. 3, straffes  

 med bøde med mindre højere straf er forskyldt efter anden lovgivning.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Forskellige bestemmelser, ikrafttræden § 8.  Energistyrelsen fastsætter nærmere  

 retningslinier for revisionen, herunder indholdet af en revisionsprotokol, i  

 en revisionsinstruks.
 § 9.  Såfremt Energistyrelsen konstaterer, at der er  

 ydet for stort eller uberettiget tilskud, afkræves selskabet det skyldige  

 beløb til betaling senest 14 dage efter påkrav.
 Stk. 2.  Tilbagebetales det skyldige beløb ikke  

 rettidigt til Energistyrelsen, skal der betales 1,3 pct. i månedlig rente for  

 hver påbegyndt måned fra den 1. i den måned, i hvilken beløbet skal betales,  

 dog mindst 50 kr.
 § 10.  Bekendtgørelsen træder i kraft den 1. november  

 1997.
