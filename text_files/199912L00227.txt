Fremsat den 22. marts 2000 af  

 arbejdsministeren (Ove Hygum) Forslag til Lov om ændring af  

 lov om Arbejdsmarkedets Tillægspension og lov om en  

 arbejdsmarkedsfond (Udvidelse af kredsen af bidragsbetalende medlemmer) § 1 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som ændret ved  

 § 4 i lov nr. 1033 af 23. december 1998, § 2 i lov nr. 1055 af 23.  

 december 1998, § 1 i lov nr. 278 af 12. maj 1999, § 1 i lov nr. 288  

 af 12. maj 1999, lov nr. 1077 af 29. december 1999, § 2 i lov nr. 1082  

 af 29. december 1999 samt lov nr. 1085 af 29. december 1999, foretages  

 følgende ændring:
 1. I § 2 a indsættes som stk. 7:
 »Stk. 7. Udlændinge, der modtager hjælp efter  

 §§ 27 eller 29, stk. 2, i lov om integration af udlændinge i  

 Danmark (integrationsloven), omfattes af ordningen.«.
§ 2 I lov om en arbejdsmarkedsfond, jf. lovbekendtgørelse nr. 720 af  

 14. september 1999, som ændret senest ved § 3 i lov nr. 956 af 20.  

 december 1999, foretages følgende ændringer:
 1. I § 8, stk. 1, litra f, indsættes efter  

 »§§ 25 og 52 i lov om aktiv socialpolitik,«: »modtagere af  

 introduktionsydelse efter § 27 i lov om integration af udlænding i  

 Danmark (integrationsloven),«.
 2. I § 8, stk. 4, indsættes efter § 36  

 i lov om aktiv socialpolitik": "samt introduktionsydelse og  

 beskæftigelsestillæg efter § 29, stk. 2, i lov om  

 integration af udlændinge i Danmark (integrationsloven)".
§ 3 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 2, nr. 1 har virkning for indbetalinger til  

 ATP, som foretages af de kommunale myndigheder for april kvartal 2000 og  

 senere.
Bemærkninger til lovforslaget Almindelige bemærkninger Lovforslaget er en konsekvensændring som  

 følge af, at udlændinge, der modtager ydelser i henhold til  

 §§ 27 eller 29, stk. 2, i lov om integration af udlændinge i  

 Danmark (integrationsloven) i visse tilfælde er ATP-bidragspligtige.  

 Endvidere gøres ATP-indbetalingerne som følge heraf  

 bidragspligtige efter arbejdsmarkedsfondsloven.
Endelig indebærer  

 lovforslaget pligten til at foretage særlig pensionsopsparing på  

 1 pct. af de omhandlede ydelser efter integrationsloven.
§ 27 i integrationsloven vedrører den  

 månedlige introduktionsydelse for udlændinge.
Denne ydelse er i  

 henhold til loven fastsat for enlige personer til højst 7.410 kr. pr.  

 person pr. måned og til højst 9.865 kr. pr. måned for  

 personer, der har forsørgelsespligt over for mindreårige  

 børn. § 29, stk. 2, vedrører udlændinge, der  

 aktiveres i virksomhedspraktik, herunder individuel jobtræning, og  

 som ud over introduktionsydelsen modtager  

 beskæftigelsestillæg.
Provenumæssige konsekvenser Forslaget om, at der skal betales arbejdsmarkedsbidrag af  

 ATP-indbetalingerne for modtagere af de nævnte ydelser efter  

 integrationsloven indebærer, at Arbejdsmarkedsfonden tilføres  

 provenu svarende til 8 pct. af ATP-indbetalingerne.
Administrative konsekvenser Dette lovforslag medfører ikke administrative og  

 økonomiske konsekvenser for kommunerne.
De administrative og  

 økonomiske merudgifter er allerede indregnet i den seneste  

 ændring af lov om integration af udlændinge i Danmark (lov. nr.  

 57 af 25. januar 2000). For ATP vil der være tale om ubetydelige  

 meromkostninger i forbindelse med denne udvidelse af medlemskredsen.
Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets  

 administrative konsekvenser for borgerne samt forholdet til EU-retten Lovforslaget medfører ikke erhvervsadministrative  

 eller erhvervsøkonomiske konsekvenser eller administrative  

 konsekvenser for borgerne.
Endvidere vil lovforslaget ikke have  

 miljømæssige konsekvenser, ligesom lovforslaget ikke indeholder  

 EU-retlige aspekter.
Ligestillingsmæssige konsekvenser Lovforslaget har ingen ligestillingsmæssige  

 konsekvenser Høring Lovforslaget har ikke været sendt i høring  

 forud for fremsættelsen.
Vurdering af konsekvenser af lovforslaget Positive Konsekvenser/mindreudgifter (hvis ja, angiv omfang) Negative Konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Arbejdsmarkedsfonden tilføres provenu svarende til arbejdsmarkedsbidraget af ATP-indbetalingerne af integrationsydelser nej Administrative konsekvenser for stat, kommuner og amtskommuner nej nej Økonomiske konsekvenser for erhvervslivet nej nej Administrative konsekvenser for erhvervslivet nej nej Miljømæssige konsekvenser nej nej Administrative konsekvenser for borgerne nej nej Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Forslaget er en følge af ændringen af lov om  

 integration af udlændinge i Danmark (integrationsloven) (lov nr. 57 af  

 25. januar 2000), der bl.a. indeholder regler om indbetaling af ATP-bidrag og  

 bidrag til en særlig pensionsopsparing (SP), jf.
ATP-lovens § 17  

 f, stk. 3. Beregning af ATP- og SP-bidraget sker efter regler svarende  

 til de regler, som gælder om indbetaling af ATP- og SP-bidrag for  

 personer, der er omfattet af lov om aktiv socialpolitik.
De nærmere  

 bestemmelser herom er indeholdt i integrationsloven.
Til § 2 Med forslaget under § 1 udvides personkredsen, der er  

 omfattet af ATP-ordningen, til også at gælde modtagere af  

 introduktionsydelse og beskæftigelsestillæg efter § 27 og  

 § 29, stk. 2, i lov om integration af udlændinge i  

 Danmark.
 Som en afledt konsekvens heraf foreslås det i nr. 1,  

 at ATP-indbetalingerne for modtagere af introduktionsydelse efter  

 integrationslovens § 27 skal medregnes i bidragsgrundlaget for  

 arbejdsmarkedsbidraget på samme måde som ATP-indbetalinger for  

 andre modtagere af overførselsindkomster.
For personer, der aktiveres i virksomhedspraktik og som  

 modtager introduktionsydelse og beskæftigelsestillæg efter  

 § 29, stk. 2, i integrationsloven, findes hjemmelen til at  

 pålægge ATP-indbetalinger for de pågældende personer  

 arbejdsmarkedsbidrag i lov om en arbejdsmarkedsfond § 8, stk. 1,  

 litra c.
Personer, der modtager disse ydelser, anses for at være i et  

 ansættelsesforhold, og de er derfor omfattet af de  

 "almindelige" regler for lønmodtagerbidraget.
Dvs., at de  

 pågældende personer er omfattet af bidragspligten efter § 7,  

 stk. 1, litra a.
Det præciseres i forslaget under nr. 2, at selve  

 introduktionsydelsen og beskæftigelsestillæget efter § 29,  

 stk. 2, i lov om integration af udlændinge er fritaget for  

 arbejdsmarkedsbidrag.
Dette svarer til, at hjælp og  

 beskæftigelsestillæg efter § 36 i lov om en aktiv  

 socialpolitik, der udbetales til personer i jobtræning under samme  

 vilkår og betingelser som introduktionsydelsen m.v., er undtaget fra  

 bidragspligt efter arbejdsmarkedsfondsloven § 8, stk. 4.
Til § 3 Det foreslås, at loven træder i kraft dagen  

 efter bekendtgørelsen i Lovtidende.
Endvidere foreslås det, at  

 arbejdsmarkedsbidraget beregnes på grundlag af de kvartalsvise  

 indbetalinger til ATP, der vedrører april kvartal 2000 og  

 senere.
