 I forbindelse med ikrafttræden den 1. april 1974 af militær straffelov  

 (lov nr. 216 af 26. april 1973) og militær retsplejelov (lov nr. 218 af 26.  

 april 1973) bortfalder de særlige militære strafarter, kvarterarrest og  

 vagtarrest.
I henhold til § 39 i militær straffelov bortfalder kvarterarrest, der ikke  

 er udstået ved lovens ikrafttræden.
Vagtarrest i indtil 15 dage, der ikke er  

 udstået ved lovens ikrafttræden, omsættes til bøde med 10 kr. for hver dag.  

 Vagtarrest i mere end 15 dage omsættes til hæfte i samme tidsrum.
(* 2) Idet man vedlægger nogle eksemplarer af forsvarsministeriets bestemmelser  

 om strafafsoning m.v. i militære straffesager, skal man meddele, at udståelse  

 af frihedsstraf (hæfte eller fængsel) i militære straffesager efter  

 forhandling med forsvarsministeriet, fremtidig i alle tilfælde vil finde sted  

 i kriminalforsorgens anstalter eller arresthusene efter de almindelige regler  

 om fuldbyrdelse af frihedsstraf.
Reglen i § 3 i forsvarsministeriets bestemmelser finder herefter ikke  

 anvendelse.
Tilsvarende gælder § 8, idet refusionsordningen er bortfaldet ved  

 direktoratets skrivelse af 23.december 1970.
 Med virkning fra 1. april 1974 bortfalder justitsministeriets cirkulære  

 nr. 50 af 1. april 1955 om militære fangers anbringelse i civile arresthuse.
 H.H.Brydensholt.
 /J.Waagensen.
 Til kriminalforsorgens anstalter og arresthusene.
