Skriftlig fremsættelse (7. december 2006) Fødevareministeren  

  

 (Hans Chr.
Schmidt) :
 Herved tillader jeg mig for Folketinget at fremsætte:
 Forslag til Lov om  

 udvikling af landdistrikterne (landdistriktsloven).
(Lovforslag nr.
L 102).
Dette lovforslag fremsættes med henblik på at skabe grundlag for  

 regeringens gennemførelse af EUs landdistriktsstøttepolitik, jf.
Rådets  

 forordning (EF) nr.1698/2005. Lovforslaget afløser lov om støtte til  

 udvikling  

 af landdistrikterne (landdistriktsstøtteloven), bortset fra den del af loven,  

 der vedrører yngre jordbruger-ordningen.
 Formålet med loven er at  

 bidrage til en bæredygtig udvikling af landdistrikterne, hvor vækst baseres  

 på bæredygtig anvendelse af ressourcerne, og hvor lokal medbestemmelse  

 samtidig  

 bidrager til at skabe attraktive levevilkår og lokale arbejdspladser.
Lovforslaget skal give fødevareministeren mulighed for  

 administrativt at fastsætte regler om gennemførelse af forordningens enkelte  

 støtteordninger under hensyntagen til den nationale strategi og  

 landdistriktsprogrammet.  

 Landdistriktsprogrammet er et dynamisk og fleksibelt redskab, der løber over  

 en  

 7 årig-periode.
Den nye periode dækker 2007-2013. Der vil således være behov  

 for løbende tilpasninger i programmet.
Det er derfor hensigten, at  

 lovforslaget  

 skal give ministeren mulighed for løbende at kunne foretage ændringer i  

 programmet.
Ved udformningen af visse støtteforanstalninger og prioritering  

 mellem ansøgninger indhentes som under den gældende lov udtalelse fra  

 allerede  

 eksisterende udvalg.
Som noget nyt skabes der mulighed for, at de regionale  

 vækstfora får indstillingsbeføjelse på bestemte erhvervsrettede områder i  

 loven.
Der gives endvidere hjemmel til, at fødevareministeren kan nedsætte et  

 rådgivende udvalg, som skal rådgive angående den overordnede prioritering og  

 koordinering af landdistriktsindsatsen med andre politikområder.
Endelig  

 skabes  

 lovhjemmel til, at fødevareministeren kan delegere sine beføjelser til lokale  

 aktionsgrupper, som skal nedsættes i medfør af forordningen.
Programmet skal godkendes af Europa-Kommissionen.
Det danske  

 program forventes fremsendt til Europa-Kommissionen i begyndelsen af 2007.  

 Europa-Kommissionen har en frist på 6 måneder efter modtagelsen af det  

 nationale  

 program til at godkende programmet.
 Derfor findes det hensigtsmæssigt, at fødevareministeren får  

 mulighed for at fastsætte tidspunktet for lovens eller dele af lovens  

 ikrafttræden.
 Forslaget er sendt i høring den 11. oktober 2006 med frist den  

 1. november 2006.
 Idet jeg i øvrigt henviser til lovforslagets bemærkninger,  

 anbefaler jeg lovforslaget til Folketingets hurtige og velvillige behandling.
