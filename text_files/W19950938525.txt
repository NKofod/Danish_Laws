Ankestyrelsens principafgørelse P-12-95 om tilbagebetaling - oplysningspligt - pension - udbetaling af kapitalpension i utide - tilbagebetalingskravets størrelse Resume:
Tilbagebetaling kunne kræves, da pensionisten ikke fandtes at have overholdt oplysningspligten vedrørende en kapitalpension, der blev udbetalt i utide.
Vedrørende størrelsen af tilbagebetalingskravet fandtes der ikke hjemmel til at undlade opkrævning af kravet eller en del heraf.
 Kassation:
Principafgørelsen har ikke længere vejledningsværdi Kassationsdato:
30-05-2009 Love:
Lov om social pension - lovbekendtgørelse nr. 521 af 16. juni 1994 - § 41 og § 42 Sagsfremstilling:
En førtidspensionist fik i samråd med sit pengeinstitut i januar 1991 udbetalt en privat kapitalpension i utide.
Herved blev pensionistens personlige indkomst for 1991 forhøjet med 101.200 kr.
Som en følge heraf oversteg indkomstgrundlaget bortfaldsbeløbene for grundbeløb og pensionstillæg.
Disse tillæg kunne derfor ikke længere udbetales.
 Kommunen blev først opmærksom på dette ved den automatiske ind tægtsoverførsel af indtægter for 1991. Kommunen krævede herefter den for meget udbetalte pension tilbagebetalt.
 Ankenævnet tiltrådte kommunens afgørelse med den begrundelse, at pen sionisten havde tilsidesat oplysningspligten efter § 41 i lov om social pension i forbindelse med udbetalingen.
 Pensionisten anførte, at det ville være mere retfærdigt, hvis et eventuelt renteafkast af kapitalen blev lagt til indkomsten i stedet for den nuværende beregningsmetode, hvorefter pensionisten skulle betale mere tilbage, end denne rent faktisk havde fået udbetalt.
 Sagen blev behandlet i principielt møde med henblik på afklaring af tilbagebetalingskravets størrelse.
 Afgørelse:
 Ankestyrelsen fandt, at betingelserne for at kræve tilbagebetaling efter lov om social pension § 42 af for meget udbetalt pension i perioden 1. februar 1991 til 31. december 1991 var opfyldt.
Ankestyrelsen lagde vægt på, at udbetalingen af kapitalpensionenhavde bevirket, at indtægtsgrundlaget for 1991 oversteg bortfalds beløbene for grundbeløb og pensionstillæg.
Ankestyrelsen lagde desuden vægt på, at pensionisten ikke havde overholdt oplysningspligten efter § 41 i lov om social pension, idet pensionisten ikke havde orienteret kommunen om udbetalingen af kapitalpensionen, og at hun burde have indset, at ændringer i den personlige indkomst ville påvirke pensionsberegningen.
 Ankestyrelsen fandt endvidere, at der var pligt til at tilbagebetale det beløb, der var udbetalt med urette, uanset at pensionisten ikkehavde fået et beløb svarende dertil udbetalt i forbindelse med kapi talpensionen.
 Ankestyrelsen lagde herved vægt på, at der ikke var hjemmel til at undlade opkrævning af et tilbagebetalingspligtigt beløb eller en del heraf.
