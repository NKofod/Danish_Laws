 Fradragsretten for moms af advokatsalær i incassosager tilkommer alene  

 kreditor, idet advokaten kun kan rette sit salærkrav mod kreditor (klienten).
Er kreditor en momsregistreret virksomhed, skal omkostningskravet mod  

 debitor som følge af kreditors fradragsret opgøres uden tillæg af moms.
Hvis  

 kreditor er en ikke-registreret virksomhed, kan momsen indregnes i  

 omkostningskravet mod debitor.
 Advokater kan indtil videre lade krævebreve udforme således, at der heri  

 sker en specifikation af det momsbeløb, der skal betales af debitor.
 Det er dog en betingelse, at det i en note i brevet anføres, at  

 momsbeløbet ifølge toldvæsenet ikke kan medregnes til den indgående afgift.  

 Ved afregning over for kreditor skal advokaten fakturere sin ydelse i  

 overensstemmelse med lovens § 17.
 Afgiftsfritagelsen for finansieringsvirksomhed omfatter advokaters  

 behandling af lånesager, herunder udstedelse af pantebreve og andre  

 lånedokumenter.
 Advokaters formueforvaltning er fritaget for afgift, når der foreligger en  

 aftale om, at advokaten skal forvalte klientens formue, men fritagelsen  

 omfatter kun ydelser, som leveres inden for rammen af den af Monopoltilsynet  

 godkendte takst for formueforvaltning.
 Advokaters faste bestyrelseshonorarer og lignende faste honorarer, f eks  

 som medhjælper for anklagemyndigheden, kan holdes uden for den  

 afgiftspligtige omsætning, når det faste honorar anses for A-indkomst efter  

 kildeskatteloven.
 Der skal dog svares afgift ved lejlighedsvis bistand (f eks førelse af  

 retssager) i forbindelse med advokaters deltagelse i bestyrelser mv., når  

 advokaten beregner sig særskilt honorar for en sådan ydelse.
 Advokaters udlæg i forbindelse med betaling af regninger fra syn- og  

 skønsmænd samt honorering af sagkyndige vidner kan holdes uden for  

 afgiftsregnskabet på betingelse af, at der ingen avance beregnes af disse  

 udlæg, og at virksomheden giver kunden en særlig udlægsopgørelse over disse  

 beløb og videregiver de originale fakturaer mv. til kunden til brug ved  

 dennes afgiftsregnskab.
 Advokaters udlæg til porto og copialia er afgiftspligtigt, også selv om  

 der sker særskilt debitering af udlægget, f eks af portoudgifter i  

 forbindelse med større udsendelser i et likvidationsbo.
 2. afsnit i afgørelsen vedrørende krævebreve er ændret i overensstemmelse  

 med Dep.609.
 Med hensyn til omtalen af formueforvaltning henvises til den pr. 1. januar  

 1991 gennemførte ændring af momsloven samt Skatteministeriets cirkulære nr.  

 224 af 28. november 1990.
 Se også Dep.563, Mn.620 og Mn.672.
