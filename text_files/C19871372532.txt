I meddelelsen vejledes om fremgangsmåden ved produktion af sædekorn på  

 avl høstet før den seneste høstsæson.
Gyldigheden af et partis forsegling kan  

 forlænges med een sæson.
Partier, hvor forseglingens gyldighed er udløbet,  

 kan anvendes til produktion af nye partier.
Partier kan produceres på  

 råvarer, der er godkendt til forsegling inden for de to seneste vækstsæsoner.  

 Ved »sæson« i forbindelse med produktion af sædekorn forstås  

 perioden fra 1. juli til 30. juni.
I år med vanskelige høstbetingelser - som i efteråret 1987 - skærpes  

 interessen for produktion af sædekorn på avl, der er avlet før den  

 forudgående vækstsæson.
I det følgende vejledes om mulighederne for en sådan  

 produktion.
Forlængelse af et partis gyldighed Ifølge § 25, henholdsvis § 23, i Landbrugsministeriets bekendtgørelser nr.  

 365 af 5. juli 1984 om sædekorn og nr. 219 af 24. maj 1985 om sædekorn af  

 triticale må et parti sædekorn kun sælges inden for den sæson, hvor  

 forseglingen har fundet sted.
Godkendelsen kan dog forlænges med een sæson,  

 såfremt partiet fortsat opfylder kravet til spireevnen.
Spireevnen undersøges  

 i en prøve, der af Statsfrøkontrollens prøvetager udtages af hele partiet  

 eller af den del af partiet, hvor forseglingens gyldighed ønskes forlænget.
I  

 forbindelse med den fornyede prøvetagning foretages en tillægsmærkning.
Det skal understreges, at denne fremgangsmåde kun kan benyttes i den  

 sæson, der følger umiddelbart efter sæsonen, hvor den oprindelige forsegling  

 har fundet sted.
Ved »sæson« forstås fra 1. juli til 30. juni.
Anvendelse af partier, hvor forseglingens gyldighed er udløbet Partier eller dele af partier, der er forseglet i sæsoner forud for den  

 indeværende, og hvor forseglingens gyldighed derfor er udløbet, kan anvendes  

 ved produktion af nye partier.
Der kan eventuelt være tale om en  

 sammenblanding af sådanne partier/delpartier før anvendelse til produktion af  

 nye partier.
Referencenumrene på de til nye partier anvendte  

 partier/delpartier skal af Statsfrøkontrollens prøvetager anføres på  

 »prøvetagers indberetning om partier« i stedet for avlernummer.
Produktion af partier på råvarepartier Produktion af partier på råvarer kan normalt kun ske på avl, der er  

 godkendt til forsegling i den forudgående vækstsæson.
Statsfrøkontrollen kan  

 dog godkende, at der også kan anvendes råvarer af avl, der er godkendt til  

 forsegling året før den for produktionen forudgående vækstsæson.
Det vil  

 sige, at der f.eks. ved produktion af sædekorn i sæsonen 1987/88 (1. juli  

 1987 - 30. juni 1988) kan anvendes råvarepartier, der er høstet i 1986 eller  

 1987. En forudsætning for anvendelse af denne fremgangsmåde er, at  

 råvarepartiet med sikkerhed kan identificeres.
Godkendelsesformularens  

 løbenummer skal på sædvanlig vis af Statsfrøkontrollens prøvetager anføres  

 som avlernummer på »prøvetagers indberetning om partier«.
