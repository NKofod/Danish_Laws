Betænkning afgivet af Retsudvalget den 6. april 2006 Betænkning over Forslag til lov om juridisk rådgivning [af justitsministeren (Lene Espersen)] 1. Ændringsforslag Der er stillet 4 ændringsforslag til lovforslaget.
Justitsministeren  

 har stillet ændringsforslag nr. 1 og nr. 2, og Dansk Folkepartis medlemmer af  

 udvalget har stillet ændringsforslag nr. 3 og 4.
2. Udvalgsarbejdet Lovforslaget blev fremsat den 16. november 2005 og var til 1.  

 behandling den 9. december 2005. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 22. december 2004 dette udkast til  

 udvalget, jf. alm. del  bilag 243 (folketingsåret 2004-05, 1. samling).  

 Den  

 23. november 2005 sendte justitsministeren de indkomne høringssvar og et  

 notat  

 herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Landbrug, Forbrugerrådet, Foreningen af Statsautoriserede  

 Revisorer, Foreningen Registrerede  

 Revisorer, Håndværksrådet, Patentagentforeningen, Sammenslutningen af Landbrugets  

 Arbejdsgiverforeninger (SALA) og Aasted Consult.
 Justitsministeren har over for udvalget kommenteret de  

 skriftlige henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Dansk Landbrug, Forbrugerrådet, Foreningen af Statsautoriserede  

 Revisorer og Foreningen Registrerede  

 Revisorer.
Spørgsmål Udvalget har stillet 17 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til vedtagelse med de stillede  

 ændringsforslag.
 Et  

  

 mindretal  

  

 i  

 udvalget (S og RV) indstiller lovforslaget til  

  

 forkastelse  

  

 ved 3. behandling.
 Socialdemokratiets  

 medlemmer af udvalget er enige i, at der er behov for en modernisering af den  

 hidtil gældende »vinkelskriverlov« fra 1942, men finder ikke, at det  

 foreliggende lovforslag er den rigtige måde at gøre det på.
 Det er positivt, at  

 regeringen har lyttet til nogle af de mange høringssvar, der er afgivet, og  

 har  

 fundet anledning til nogle få ændringer i det oprindelige lovforslag,  

 herunder  

 specielt at loven nu er målrettet mod forbrugerspørgsmål.
 Socialdemokratiet beklager  

 dog meget, at regeringen ikke har lyttet mere til de modtagne høringssvar.  

 Det  

 centrale må være at beskytte forbrugerne, og Socialdemokratiet mener ikke,  

 dette gøres på betryggende vis i regeringens lovforslag og heller ikke med de  

 af Dansk Folkeparti foreslåede ændringer.
Det er således  

 beklageligt, at lovforslaget, på trods af at ministeren nu har begrænset  

 lovforslaget  

 til forbrugerspørgsmål, ikke tager de nødvendige skridt til at sikre  

 forbrugerne yderligere.
Socialdemokratiet havde gerne set, at de af  

 Forbrugerrådet foreslåede ændringer blev indarbejdet mere eksplicit i  

 lovforslaget,  

 og Socialdemokratiet er på flere punkter helt uenige i regeringens  

 vurderinger  

 af Forbrugerrådets bemærkninger.
Bl.a. finder Socialdemokratiet, at der burde  

 medtages civilretlige virkninger i lovforslaget, og Socialdemokratiet er ikke  

 af den opfattelse  som antydet i justitsministerens svar på spørgsmål  

 13  at  

 man ikke kan kombinere en offentligretlig lov med civilretlige konsekvenser.
Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse  

  

 ved 3. behandling.
Mindretallet stemmer for  

 ændringsforslag nr. 3 og 4 og imod ændringsforslag nr. 1 og 2.
Socialistisk Folkepartis og Enhedslistens medlemmer af udvalget  

 stemmer nej til lovforslaget.
For det første finder SF og Enhedslisten det  

 forhastet og useriøst, at ministeren ønsker lovforslaget vedtaget nu,  

 samtidig  

 med regeringen overvejer en helt ny regulering af advokaterhvervet og dermed  

 formentlig vil skulle ændre lovgivningen, næsten før denne lov når at træde i  

 kraft.
For det andet er SF og Enhedslisten bange for, at lovforslaget  

 vil åbne for, at en række personer vil slå sig ned som juridiske rådgivere.  

 På  

 revisorområdet har man jo denne opdeling.
Der er de statsautoriserede  

 revisorer  

 og de registrerede revisorer, som skal have autorisation, uddannelse,  

 ansvarsforsikring  

 osv.
Men selve titlen revisor kan enhver bruge og markedsføre sig med, uden  

 at  

 det har nogen konsekvenser.
Og mange mennesker kommer gruelig galt af sted og  

 taber mange penge.
Det kan gå ligesådan med området for juridisk rådgivning.
Det er klart, at de store virksomheder vil gå til et  

 advokatkontor, ligesom de går til en statsautoriseret revisor.
Men den lille  

 iværksætter eller den lille borger, der én gang i sit liv skal bruge juridisk  

 rådgivning, vil måske gå til en, der er billigere, og som reklamerer med  

 nogle  

 flotte annoncer.
Og så er der risiko for, at det kan gå gruelig galt.
Når der  

 oven i købet ikke er noget krav om forsikring, kan det være millionbeløb, som  

 borgerne kommer til at miste på grund af dårlig rådgivning.  

  

 På alle andre områder i samfundet indfører Folketinget flere og flere  

 autorisationer,  

 skærper kravene til at få autorisation og giver bedre muligheder for at  

 fratage  

 autorisation bl.a. med den begrundelse, at samfundet bliver mere og mere  

 indviklet, lovgivningen m.v. bliver mere og mere indviklet, og derfor skal  

 der  

 være fagfolk til at operere på de forskellige områder.
Folketinget skal sikre  

 en kontrol med, at det man yder borgerne, er i orden.
Det stemmer dårligt  

 overens  

 med, at man siger, at her skal der stort set ikke være nogen kontrol.
Der  

 skal  

 ikke være noget krav om uddannelse, og der skal ikke være noget krav om  

 ansvarsforsikring.
SF og Enhedslisten er helt enige med de statsautoriserede  

 revisorer (jf.
L 65  bilag 5) i, at det ikke er samfundsmæssigt  

 ansvarligt, at  

 man fra regeringens side forudsætter, at en del juridisk rådgivning fremover  

 vil blive ydet af personer, som ikke kan tegne ansvarsforsikring, fordi  

 forsikringsselskaberne vurderer, at der vil være for stor risiko for  

 erstatninger på grund af fejlagtig rådgivning.
Det er svært at se, at det skulle være en fordel for  

 forbrugerne.
Det burde være sådan, at borgerne kan være sikre på, at hvis de  

 får juridisk rådgivning fra personer, der med statens accept har ret til at  

 kalde  

 sig for juridiske rådgivere, så er det også nogle med kompetence og  

 forsikring  

 på området.
SF og Enhedslisten stemmer imod ændringsforslag nr. 1, da SF og Enhedslisten  

 mener, at loven ikke kun skal gælde for forbrugere, men også for i hvert fald  

 små erhvervsdrivende.
Erfaringen fra revisorområdet er, at rigtig mange små  

 erhvervsdrivende kommer i klemme ved at få bogholderi og regnskab udført hos  

 en,  

 der kalder sig revisor, men som hverken er uddannet, underkastet et  

 displinærsystem  

 eller har ansvarsforsikring.
Der er stor risiko for, at det samme kommer til  

 at  

 ske på området for juridisk rådgivning.
Derfor bør der som minimum være samme  

 krav om oplysningspligt vedrørende manglende uddannelse og ansvarsforsikring  

 over for små erhvervsdrivende som over for forbrugere.
 SF og Enhedslisten stemmer imod ændringsforslag nr. 2, fordi SF  

 og Enhedslisten ikke mener, de finansielle virksomheder skal have den  

 sammenblanding af kasketter, der ligger i at yde mange forskellig slags  

 rådgivning,  

 som man samtidig som virksomhed selv kan have økonomisk interesse i, og et  

 krav  

 om skriftlig aftale vil måske lægge en lille dæmper på de finansielle  

 virksomheders  

 iver efter at yde juridisk rådgivning.
 SF og Enhedslisten stemmer for ændringsforslag nr. 3 og 4, da  

 det er forbedringer i forhold til lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af et  

  

 flertal  

  

 (V, DF og KF):
Til § 1 1)  


  

 Stk. 1  

  

 affattes således:
»Denne lov finder anvendelse på enhver, der i erhvervsmæssigt  

 øjemed driver virksomhed med rådgivning af overvejende juridisk karakter, når  

 modtageren af rådgivningen (forbrugeren) hovedsagelig handler uden for sit  

 erhverv.
Rådgiveren har bevisbyrden for, at rådgivningen ikke er omfattet af  

 loven.« [Lovens anvendelsesområde] 2)  


  

 Stk. 3  

  

 affattes således:
»Stk. 3.  

  

 Loven omfatter  

 ikke juridisk rådgivning ydet af finansielle virksomheder, i det omfang  

 økonomi- og erhvervsministeren har udstedt regler om god skik på det  

 pågældende  

 område.« [Rådgivning af finansielle virksomheder, som økonomi- og  

 erhvervsministeren har udstedt regler om god skik for, er ikke omfattet] Af  

 	  

 et  

  

 mindretal  

  

 (DF), tiltrådt af et  

  

 mindretal  

  

 (V, KF, SF og EL):
Til § 2 3)  


  

 Stk. 3  

  

 affattes således:
»Stk. 3.  

  

 Rådgiveren skal  

 i rådgivningsaftalen oplyse, om vedkommende er ansvarsforsikret.
Oplysningen  

 skal være særligt fremhævet i rådgivningsaftalen.
Er rådgiveren  

 ansvarsforsikret, skal vedkommende oplyse om størrelsen af den samlede  

 forsikringssum, størrelsen af forsikringssum pr. skade og om, hvorvidt der er  

 rejst krav imod rådgiveren, som kan medføre, at den samlede forsikringssum  

 helt  

 eller delvis vil blive udnyttet i det pågældende forsikringsår.« [Oplysninger om ansvarsforsikring gøres synlige] 4)  


  

 Stk. 6  

  

 affattes således:
»Stk. 6.  

  

 Rådgiveren må  

 ikke modtage betroede midler fra kunden eller på kundens vegne.« [Forbud mod modtagelse af betroede midler] Bemærkninger Til nr. 1 Efter fremsættelsen af lovforslaget er der fra flere  

 repræsentanter for den etablerede rådgivningsbranche, som især rådgiver  

 erhvervsvirksomheder, blevet peget på, at navnlig kravene i lovforslaget om  

 en  

 forudgående skriftlig rådgivningsaftale og om oplysning om rådgiverens  

 uddannelse og ansvarsforsikring m.v. vil give anledning til nye  

 administrative  

 byrder for rådgivningsvirksomhederne, som ikke er tilstrækkeligt begrundede i  

 de formål, som lovforslaget søger at varetage.
Det er desuden blevet anført,  

 at  

 der på en række områder allerede i dag gælder regler om god rådgivningsskik,  

 som sikrer en professionel modtager af rådgivning i tilstrækkeligt omfang.
 Justitsministeriet er enig i, at hensynet til at beskytte  

 modtagerne af den juridiske rådgivning vejer tungest, når det gælder  

 rådgivning  

 ydet forbrugere, og Justitsministeriet finder på den baggrund, at lovens  

 anvendelsesområde bør begrænses, så kun juridisk rådgivning ydet til  

 forbrugere  

 er omfattet.
Ændringsforslaget indebærer i overensstemmelse hermed, at loven  

 kun finder anvendelse i tilfælde, hvor modtageren af den juridiske rådgivning  

 hovedsagelig handler uden for sit erhverv, dvs. er forbruger.
Det  

 forudsættes,  

 at fastlæggelsen af forbrugerbegrebet i denne sammenhæng sker som i den  

 øvrige  

 lovgivning, herunder i købeloven og i forbrugeraftaleloven.
Det følger desuden af ændringsforslaget, at rådgiveren  og ikke  

 modtageren af rådgivningen  har bevisbyrden for, at rådgivningen ikke  

 er  

 omfattet af loven.
Dette gælder både med hensyn til afgrænsningen af, om  

 rådgivningen ydes til en forbruger, og vedrørende de såkaldte »sammensatte  

 rådgivningsydelser«, som både består i juridisk og anden rådgivning.
Til nr. 2 Efter lovforslagets § 1, stk. 3, omfatter loven ikke juridisk  

 rådgivning, der ydes af virksomheder omfattet af lov om finansiel virksomhed.  

 Undtagelsen er begrundet i, at finansielle virksomheder allerede i dag er  

 omfattet af regler om god skik, ligesom Finanstilsynet fører tilsyn med  

 finansielle virksomheders overholdelse af disse regler.
Visse finansielle virksomheder, som ikke er omfattet af lov om  

 finansielle virksomheder, er tilsvarende undergivet regler om god skik,  

 ligesom  

 der føres tilsyn med disse virksomheder fra Finanstilsynets side.
Det drejer  

 sig om finansielle virksomheder omfattet af lov om forsikringsformidling, lov  

 om investeringsforeninger og specialforeninger samt andre kollektive  

 investeringsordninger  

 og lov om tilsyn med firmapensionskasser.
Disse virksomheder kan således  

 fuldt  

 ud ligestilles med finansielle virksomheder omfattet af lov om finansiel  

 virksomhed og bør efter Justitsministeriets opfattelse tilsvarende undtages  

 fra  

 lovens anvendelsesområde.
 Ændringsforslaget vil i overensstemmelse hermed indebære, at  

 finansielle virksomheder ikke vil være omfattet af loven, såfremt økonomi- og  

 erhvervsministeren har fastsat regler om god skik på det pågældende område.  

 Afgrænsningen af kredsen af undtagne finansielle virksomheder vil herved  

 svare  

 til § 1, stk. 2, i den gældende markedsføringslov.
Til nr. 3 Efter lovforslagets § 2, stk. 2, skal rådgiveren i  

 rådgivningsaftalen oplyse, om vedkommende er ansvarsforsikret.
Er dette  

 tilfældet, skal rådgiveren oplyse om størrelsen af den samlede  

 forsikringssum,  

 størrelsen af forsikringssum pr. skade og om, hvorvidt der er rejst krav imod  

 rådgiveren, som kan medføre, at den samlede forsikringssum helt eller delvis  

 vil blive udnyttet i det pågældende forsikrings-  

  

 år.
Forslagsstillerne finder, at der vil kunne være en risiko for,  

 at rådgivere, som ikke har en ansvarsforsikring, vil forsøge at lade disse  

 oplysninger være så lidt synlige i aftalen som muligt.
Efter  

 forslagsstillernes  

 opfattelse vil oplysningspligten således kun have begrænset betydning, hvis  

 oplysningen om ansvarsforsikring f.eks. indsættes midt i eller i slutningen  

 af  

 en omfattende standardaftale, hvor det for kunden vil kræve en nøje  

 gennemgang  

 af aftalen at konstatere, om rådgiveren er forsikret.
På den baggrund finder forslagsstillerne, at det bør fremgå af  

 loven, at oplysningen om ansvarsforsikring skal være særligt fremhævet i  

 rådgivningsaftalen, f.eks. i umiddelbar tilknytning til aftalens indledende  

 bestemmelser om rådgiverens identitet eller på en særskilt side i aftalen,  

 som  

 ikke indeholder andre oplysninger eller bestemmelser.
Forslagsstillerne  

 forudsætter, at der i bekendtgørelsen om god skik for juridisk rådgivning  

 fastsættes nærmere regler herom, ligesom det forudsættes, at der i  

 bekendtgørelsen optrykkes et bilag med et eksempel på en standardformulering.
Til nr. 4 Efter lovforslaget skal betroede midler holdes adskilt fra  

 rådgiverens egne midler, og der er således ikke noget forbud imod, at  

 rådgiveren kan modtage betroede midler fra kunden eller fra tredjemand på  

 kundens vegne, f.eks. erstatningsudbetalinger.
 Forslagsstillerne finder det betænkeligt, at enhver, som i  

 erhvervsmæssigt øjemed kan drive virksomhed med juridisk rådgivning, kan  

 modtage betroede midler fra kunden eller på kundens vegne.
Indførelsen af et egentligt forbud mod, at rådgiveren modtager  

 betroede midler fra kunden eller på kundens vegne, vil efter  

 forslagsstillernes  

 opfattelse indebære en væsentlig forbedring af lovforslagets beskyttelse af  

 forbrugerne, ligesom et forbud ikke vil udgøre en nævneværdig begrænsning i  

 adgangen til at udøve juridisk rådgivningsvirksomhed.
F.eks. vil et  

 erstatningsbeløb, som udbetales fra modparten, kunne indsættes direkte på  

 kundens konto i et pengeinstitut, uden at rådgiveren får adgang til at  

 disponere  

 over beløbet.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Morten Bødskov (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 65 Bilagsnr.
Titel 1 Kommenteret høringsoversigt samt kopi af høringssvar fra  

 justitsministeren 2 Henvendelse af 23/11-05 fra Aasted Consult, København N 3 Udkast til tidsplan for udvalgets behandling af udvalget 4 Endelig tidsplan for udvalgets behandling af lovforslaget 5 Henvendelse af 6/1-05 fra Foreningen af Statsautoriserede  

 Revisorer 6 Henvendelse af 11/1-06 fra Dansk Landbrug 7 Henvendelse af 3/2-06 fra Håndværksrådet 8 Henvendelse af 14/2-06 fra Foreningen af  

 Statsautoriserede Revisorer 9 1. udkast til betænkning 10 Henvendelse af 21/2-06 fra Patentagentforeningen 11 Henvendelse af 24/2-06 fra Forbrugerrådet 12 Henvendelse af 27/1-06 fra Foreningen Registrerede  

 Revisorer 13 Henvendelse af 1/3-06 fra Dansk Landbrug 14 2. udkast til betænkning 15 Henvendelse af 9/3-06 fra Sammenslutningen af Landbrugets  

 Arbejdsgiverforeninger (SALA) 16 Ændringsforslag fra justitsministeren 17 3. udkast til betænkning Oversigt over spørgsmål og svar vedrørende L 65 Spm.nr.
