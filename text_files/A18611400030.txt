§ 1.  Løsgaaende Hunde maae ikke komme i de Dele af  

 Jægersborg Dyrehave, der ere bestemte til Opholdssteder for Vildtet.
Træffes  

 en løsgaaende Hund i fornævnte Dele af Dyrehaven, bør dens Eier bøde 5 Rd.  

 til Politikassen og desuden erstatte den Skade, som Hunden maatte have  

 tilføjet Vildtstanden i Dyrehaven.
§ 2.  De Kongelige Jagt- og Forstbetjente have at  

 optage løsgaaende Hunde, som de træffe i de til Opholdssteder for Vildtet  

 bestemte Dele af Jægersborg Dyrehave.
Lader dette sig ikke gjøre og Hunden  

 streifer omkring udenfor Veiene eller Spadseregangene, skal det være de  

 førnævnte Betjente tilladt at nedskyde den, dog forsaavidt Hunden er i Følge  

 med Eieren eller Andre, der træde i hans Sted, først efterat Betjentene  

 forgjæves have opfordret dem til at kalde Hunden til sig.
§ 3.  Optages en løsgaaende Hund i førnævnte Dele af  

 Dyrehaven, bør det, naar Eieren er tilstede, af vedkommende Jagt- eller  

 Forstbetjent tilkjendegives ham, at, hvis han ikke inden 8 Dage har godtgjort  

 for Skovrideren i 1ste Kjøbenhavnske Skovdistrikt, at den i § 1 bestemte Bøde  

 er betalt til Politikassen, vil Hunden blive dræbt, og han selv dragen til  

 Ansvar efter denne Lov.
Er Hundens Eier ikke tilstede ved Optagelsen, bør  

 vedkommende Jagt- eller Forstbetjent uopholdeligen underrette Skovrideren om  

 det Passerede.
Denne har derpaa at drage Omsorg for, at Optagelsen med en  

 nøiagtig Beskrivelse af Hunden, samt Angivelse af Tid og Sted snarest muligt  

 bekjendtgjøres i den Berlingske politiske og Avertissementstidende med  

 Tilføiende, at Hunden vil blive dræbt, hvis det ikke inden 8 Dage efter  

 Bekjendtgjørelsen for ham godtgjøres, at den i § 1 bestemte Bøde er betalt  

 til Politikassen.
Dog kan Hunden ikke ventes udleveret, inden dens Eier har  

 endvidere erlagt et Beløb af 16 Sk. daglig til Skovrideren for Hundens Pleie  

 og Røgt, samt har erstattet ham Omkostningerne ved den omhandlede  

 Bekjendtgjørelse i den Berlingske Tidende, forsaavidt en saadan har været  

 fornøden.
Saafremt dette ikke er skeet inden 14 Dage efter Anholdelsen,  

 bliver Hunden at dræbe.
 § 4.  Nedskydes en løsgaaende Hund i førnævnte Dele af  

 Dyrehaven, bør det, naar Eieren er tilstede, af vedkommende Jagt- eller  

 Forstbetjent tilkjendegives ham, at, hvis han ikke inden 8 Dage har godtgjort  

 for Skovrideren i 1ste Kjøbenhavnske Skovdistrikt, at den i § 1 bestemte Bøde  

 er betalt til Politikassen, vil han blive foranstaltet saggiven i denne  

 Anledning.
§ 5.  Saafremt Eieren af en optagen eller paa Stedet  

 nedskudt Hund ikke er villig til at betale de ham efter foranstaaende  

 Bestemmelser paahvilende Erstatnings- og Bøde-Beløb, bliver han hertil at  

 tiltale under en offentlig Politisag.
Formener Nogen, at hans Hund ulovlig er  

 bleven optagen eller at det fordrede Erstatningsbeløb er for stort, kan ogsaa  

 han forlange Spørgsmaalet herom afgjort politiretsviis; ligesom han dog ikke  

 kan fordre Hunden, forsaavidt den maatte være optagen og ilive, udleveret,  

 medmindre han deponerer det fordrede Beløb, saaledes er Skovrideren heller  

 ikke pligtig i saadanne Tilfælde at beholde Hunden udover de ovenfor nævnte  

 Frister, medmindre Eieren forudbetaler eller stiller Sikkerhed for  

 Omkostningerne ved dens Fodring og Pasning, beregnede til 16 Sk. daglig.
