Nr BTL 72 Betænkning over Forslag til lov om godkendelse af visse  

 forskningsaktiviteter   

 Nr L 72 1994-95, 1. samling Afgivet af Forskningsudvalget Afgivet: 19941208 Udvalget har behandlet lovforslaget i nogle møder og har herunder stillet spørgsmål til forskningsministeren, som denne har besvaret skriftligt.
 Endvidere har udvalget modtaget en skriftlig henvendelse fra Dansk  

 Industri.
 Der er af forskningsministeren og et mindretal stillet ændringsforslag,  

 hvorom henvises til de ledsagende bemærkninger.
Et mindretal (Venstres, Det Konservative Folkepartis og  

 Fremskridtspartiets medlemmer af udvalget) ønsker at understrege muligheden  

 for samarbejde med et Godkendt Teknologisk Serviceinstitut.
Mindretallet  

 opfordrer derfor ministeren til at ændre udkastet til bekendtgørelse, således  

 at det af dennes § 1 kommer til at fremgå, at der er valgfrihed mellem  

 samarbejde med et GTS-institut og en offentlig forskningsinstitution.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse med det af forskningsministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de stillede  

 ændringsforslag.
Ændringsforslag Til § 2Af forskningsministeren, tiltrådt af et flertal  

 (udvalget med undtagelse af SF's medlemmer):
 1) I stk. 1 indsættes efter »eller alene af  

 virksomheden og« ordet: »samtidig«.
 Af et mindretal (FP):
 2) I stk. 2 udgår ordene »eller selv har rekvireret  

 opgaven«.
Bemærkninger Til nr. 1 Ændringsforslaget har til hensigt at tydeliggøre indholdet af §  

 2, stk. 1, jf. bemærkningerne til denne paragraf.
 Til nr. 2 Ændringsforslaget har til formål yderligere at fremme  

 forskningen ved også at give fradragsmulighed til virksomheder, der selv har  

 rekvireret en forskningsopgave.
Sonja Mikkelsen (S) Poul Andersen (S) Helen Beim (S) Inger Bierbaum (S)  

 Lis Greibe (S) Kjeld Rahbæk Møller (SF) fmd.
Elsebeth Gerner Nielsen (RV)  

 Lise Hækkerup (S) Jørn Jespersen (SF) Mariann Fischer Boel (V) Anders  

 Mølgaard (V) nfmd.
Tove Fergo (V) Henning Urup (V) Henriette Kjær (KF)  

 H.P.
Clausen (KF) John Vinther (KF) Tom Behnke (FP) Enhedslisten og Centrum-Demokraterne havde ikke medlemmer af udvalget.
