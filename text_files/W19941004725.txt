 Konkurrenceankenævnet har stadfæstet Konkurrencerådets afgørelse,  

 hvorefter Rådet fandt, at Nakskov Sagførerforenings aftale om deling af  

 salærer mellem samtlige selvstændige advokater i Nakskov var  

 anmeldelsespligtig i henhold til konkurrencelovens § 5.
 Ankenævnet lagde vægt på, at aftalen udøver dominerende indflydelse på  

 konkurrenceforholdene ved berigtigelse af ejendomshandler i det lokale  

 område.
Konkurrenceankenævnet År 1994, den 25. maj afsagde Konkurrenceankenævnet i sagen j.nr. 93-26.003  

 Nakskov Sagførerforening ctr.
Konkurrencerådet sålydende:
K E N D E L S E 1. Ved skrivelse af 23. april 1993 har advokat Svend Kinch på vegne  

 Nakskov Sagførerforening påklaget en af Konkurrencerådet den 1. april 1993  

 truffet afgørelse, hvorved rådet fandt en lokal aftale om salærdeling indgået  

 mellem samtlige selvstændige advokater i Nakskov anmeldelsespligtig i henhold  

 til konkurrencelovens § 5.
 Klageren har påstået afgørelsen ophævet.
 Konkurrencerådet har påstået afgørelsen stadfæstet.
 Advokat Carsten Malby, København, er indtrådt i sagen som biintervenient  

 til støtte for Konkurrencerådet.
 2. Konkurrencerådets skrivelse af 1. april 1993 er sålydende:
 »Advokatfirmaet Kierkegaard og Malby har ved brev af 10. november  

 1992 anmodet Konkurrencerådet om at tage stilling til, om en lokal aftale om  

 salærdeling i Nakskovområdet er anmeldelsespligtig i henhold til  

 konkurrencelovens § 5, og om aftalen er konkurrencebegrænsende på en måde,  

 som kan begrunde en anvendelse af konkurrencelovens §§ 11 og 12.
 I brev af 16. december 1992 har Advokatsamfundet kommenteret sagen.
 I denne anledning skal man meddele, at Konkurrencerådet finder, at aftalen  

 i Nakskov er omfattet af konkurrencelovens regler om anmeldelsespligt, jf.  

 lovens § 5, stk. 1.
 Rådet finder, at aftalen udøver den i bestemmelsen omhandlede dominerende  

 indflydelse på konkurrenceforholdene ved berigtigelse af ejendomshandler i  

 det lokale markedsområde, Nakskov.
 Rådet finder ikke, at der foreligger sådanne skadelige virkninger ved  

 aftalen, at der er grundlag for at gribe ind over for aftalen efter  

 bestemmelserne i lovens §§ 11 og 12.  . . . ».
3. A meta-reglen Generelt forstås ved a meta-systemet den ordning, at hver af parterne kan  

 være repræsenteret af egen advokat i forbindelse med en ejendomshandel og  

 visse andre kontraktforhold uden at skulle betale ekstra derfor, idet  

 advokaterne ifølge kollegial regel deler salæret for forretningen lige.
Ved  

 deling af salæret er parternes indbyrdes aftale om, hvem der skal betale  

 salæret, uden betydning.
 Den i Konkurrencerådets skrivelse omtalte aftale om salærdeling i  

 Nakskovområdet fremgår af forhandlingsprotokollen for Nakskov  

 Sagførerforening for 6. november 1972. Det hedder heri blandt andet:
»Man drøftede herefter indførelse af nye regler for fordeling af  

 honoraret ved handeler.
Det vedtoges herefter, at der i handeler, hvor køber  

 og sælger har hver sin advokat, skal ske en deling af det takstmæssige  

 skødesalær og af sælgerpantebrevshonoraret mellem de to advokater, uanset  

 hvem af parterne der betaler omkostningerne.
Man var enige om at bestemmelsen  

 også skal være gældende ved handeler med ejendomme udenfor Nakskov Retskreds  

 når en sådan berigtiges af to Nakskov-advokater.« 4. Klagerens argumentation Klageren har anført, at ved den omtalte vedtagelse på advokatmødet i  

 Nakskov Sagførerforening den 6. november 1972 var der ikke tale om indgåelse  

 af en ny aftale, men blot om en protokollering af et allerede eksisterende a  

 meta-system.
 A meta-systemet er en mere end 50 år gammel advokatkutyme, der har været  

 gældende i et flertal af landets retskredse (nemlig 50 ud af 82), hvorfor  

 reglen ikke kan anses for anmeldelsespligtig blot for Nakskov retskreds'  

 vedkommende.
 Bortset fra tilfælde, hvor 2 advokater fra Nakskov medvirker i en  

 ejendomshandel uden for a meta-området, adskiller Nakskov-aftalen sig ikke  

 fra det overalt vest for Storebælt gældende a meta-system.
 A meta-reglen kan ikke anses at have nogen dominerende indflydelse på  

 konkurrenceforholdene, idet reglen er deklaratorisk og således kan fraviges  

 ved aftale mellem de to involverede advokater i den konkrete sag.
 A meta-systemet er omkostningsbesparende for forbrugerne, idet de samlede  

 advokatsalærer i en ejendomshandel, hvor køber og sælger har hver sin  

 advokat, inden for a meta-området kun udgør 2/3 sammenlignet med det samlede  

 salær uden for a meta-området.
5. Konkurrencerådets argumentation Rådet har anført, at aftalen udøver den i konkurrencelovens § 5 nævnte  

 dominerende indflydelse på konkurrenceforholdene ved berigtigelse af  

 ejendomshandeler i det lokale markedsområde, Nakskov, og at aftalen derfor er  

 anmeldelsespligtig efter lovens § 5.
 Rådet bestrider ikke, at a meta-systemet bygger på en langvarig  

 advokatkutyme.
 A meta-systemet er da også anmeldt til Konkurrencerådet som en del af  

 Advokatsamfundets salærtakster.
 Den konkrete sag drejer sig imidlertid ikke direkte om denne  

 advokatkutyme, men om den aftale, Nakskov Sagførerforening indgik den 6.  

 november 1972 om »indførelse af nye regler for fordeling af  

 honoraret«.
 Sagen drejer sig heller ikke om den konkrete salærtvist mellem to  

 advokater, men om, hvorvidt aftalen udøver dominerende indflydelse på  

 konkurrenceforholdene i Nakskov og derfor skal anmeldes, jf.  

 konkurrencelovens § 5, stk. 1.
Aftalen forpligter de advokater i Nakskov, som berigtiger ejendomshandeler  

 både i og uden for Nakskov retskreds, til at afgive halvdelen af deres salær  

 for handelen til modpartens advokat.
Uanset hvilken omkostningsfordeling der  

 er aftalt mellem køber og sælger, og uanset hvilken advokat der faktisk  

 udfører hovedparten af arbejdet, finder aftalen anvendelse.
 Aftalen adskiller sig fra det sædvanlige a meta-system ved, at der er tale  

 om en bindende aftale, hvorved advokaterne fra Nakskov forpligter sig til at  

 dele deres salær ved berigtigelse af ejendomshandeler.
 For at kunne afregne a meta er det i øvrigt ikke nødvendigt, at der er  

 indgået en aftale som den foreliggende, idet denne afregningsform vil kunne  

 aftales fra gang til gang mellem de involverede advokater, såfremt de ønsker  

 at benytte sig af a meta-systemet.
En afvejning af fordele og ulemper ved den indgåede aftale eller generelt  

 ved a meta-systemet indgår ikke i vurderingen af, om aftalen er omfattet af  

 lovens anmeldelsesregler.
Afvejningen kommer først ind i billedet, hvis rådet  

 efter bestemmelserne i lovens §§ 11 og 12 ønsker at gribe ind over for  

 aftalen.
6. Biintervenientens argumentation Biintervenienten har anført, at ud over den af klageren nævnte situation  

 fraviger Nakskov-aftalen den sædvanlige a meta-ordning på følgende to  

 punkter:
 Vest for Storebælt udfører sælgers advokat hovedparten af arbejdet i  

 forbindelse med handelen, hvorimod hovedparten af arbejdet i Nakskov-området  

 udføres af købers advokat.
Vest for Storebælt er det kutyme, at sælger og køber deler omkostningerne  

 ved ejendomshandelen.
I Nakskov-området betaler køber derimod sædvanligvis  

 omkostningerne.
Nakskov-aftalen kan ikke fraviges ved aftale mellem køber og sælger.
En  

 aftale mellem de involverede advokater om en anden salærfordeling kræver, at  

 begge de medvirkende advokater tiltræder den ændrede salærfordeling.
Den  

 medvirkende advokat fra Nakskov kan således ved at nægte at indgå en sådan  

 aftale opretholde den salærfordeling, der følger af Nakskov-aftalen.
Der er  

 ingen mulighed for at fravige aftalen mod denne advokats ønske.
Aftalens  

 eksistens skyldes formodentlig netop, at advokater fra Nakskov ikke ønsker at  

 fravige det af aftalen udspringende princip.
 I Advokatrådets praksis anses aftalen at være bindende for alle advokater,  

 som medvirker ved ejendomshandler i Nakskov-området.
 Som anført af Konkurrencerådet er det for anmeldelsespligten ikke  

 relevant, om aftalen er omkostningsbesparende, og i øvrigt er aftalen ikke i  

 alle tilfælde omkostningsbesparende.
7. Ankenævnets bemærkninger For afgørelsen af, om den omhandlede salæraftale er anmeldelsespligtig i  

 henhold til konkurrencelovens § 5, er det uden betydning, om der måtte være  

 indgået lignende salæraftaler gældende for andre dele af landet.
Også ankenævnet finder, at salæraftalen udøver dominerende indflydelse på  

 konkurrenceforholdene ved berigtigelese af ejendomshandeler i det lokale  

 markedsområde.
Nævnet tiltræder derfor, at aftalen er anset  

 anmeldelsespligtig i henhold til konkurrncelovens § 5, stk. 1, og stadfæster  

 derfor Konkurrencerådets afgørelse.
 Konkurrencerådets afgørelse af 1. april 1993 stadfæstes.
 (* 1) Konkurrencerådet:
