 Klageren ønsker at blive fritaget fra tilslutningspligt til kollektiv  

 varmeforsyning, idet det anføres, at varme fra udstillingslamper er  

 overskudsvarme fra produktionsvirksomhed, hvorfor klageren er omfattet af  

 undtagelse fra tilslutningspligten efter energiministeriets bekendtgørelse  

 nr. 98 af 19. marts 1982 § 11, stk.
 1, nr. 3. Energiministeriet udtaler, at varme fra udstillingslamper  

 ikke kan betragtes som overskudsvarme fra produktionsvirksomhed.
 Hvorfor klageren er underlagt tilslutningspligten.
 I skrivelse af 21. februar 1989 har De på vegne af Deres medlem,  

 elinstallatør Poul Christensen klaget over Energistyrelsens afgørelse af 6.  

 december 1988. Efter denne afgørelse fandt styrelsen, at Poul Christensen  

 ikke kunne påberåbe sig bestemmelsen i § 11 nr. 3 og dermed fritages for  

 tilslutning.
 Ved afgørelsen af sagen lagde styrelsen vægt på, at varmen fra  

 udstillingslamper ikke kunne betragtes som overskudsvarme fra  

 produktionsvirksomhed.
 Efter en gennemgang af sagen skal Energiministeriet meddele, at  

 ministeriet kan tilslutte sig Energistyrelsens afgørelse, idet der henvises  

 til det anførte i styrelsens skrivelse af 12. juni 1989.
 P.M.V.
 E.B.
