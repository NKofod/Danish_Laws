Konkrete afgørelser vedr. § 1, stk. 1 fra ÅB 2006 I (N.j.nr. 06-520-02745) Den voksne ansøger søgte erstatning som følge af, at hun havde fået sprøjtet væske  enten i form af opvaskemiddel eller shampoo  i øjnene af en 8-årig pige.
Ansøgers og pigens forklaringer om episoden var indbyrdes modstridende.
Ansøger havde forklaret, at pigen sprøjtede med noget væske i en plastflaske ved at trykke med begge hænder på flasken og rette strå-len mod hendes ansigt.
Pigen havde derimod forklaret, at hun tabte flasken på trappen, hvorved an-søger havde fået væske i ansigtet.
Nævnet fandt ikke, at det mod pigens forklaring kunne lægges til grund, at pigen havde haft forsæt til at begå vold ved at sprøjte væske i ansigtet på ansøger.
Nævnet meddelte derfor afslag på erstatning, idet det ikke med tilstrækkelig sikkerhed kunne antages, at tilskadekomsten var sket ved en overtrædelse af straffeloven.
Nævnet lagde ved afgørelsen til grund, at der ville have været tale om vold i henhold til straffelovens § 244, hvis pigen havde sprøjtet en skadelig væske i ansigtet på ansøger på den måde, som ansøger havde forklaret.
