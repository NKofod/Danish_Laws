Landsskatteretskendelse vedr.
NLP kursus ikke anset for  

 driftsudgift Der klages over, at udgift  

 til deltagelse i NLP kursus ikke er anset for en driftsudgift, og dermed ikke  

 er godkendt fradraget.
Landsskatterettens afgørelse Personlig indkomst Fradrag for udgifter til  

 NLP kursus ikke godkendt fradraget 25.000 kr.
 Landsskatteretten stadfæster  

 skatteankenævnets afgørelse på dette punkt.
Fradrag for udgifter til  

 Mensendieck ikke godkendt fradraget 4.500 kr.
 Landsskatteretten stadfæster  

 skatteankenævnets afgørelse på dette punkt.
Sagens oplysninger Klageren er tandlæge og har  

 for indkomståret haft et virksomhedsoverskud på 425.986 kr.
Virksomheden er sammensat  

 således, at der er 3 tandlægefirmaer, 3 ejere, som arbejder i et  

 klinikfællesskab  

 under samme ydermur.
Virksomheden har ansat 4 klinikassistenter og 1  

 tandplejer.
Hver tandlæge/ejer har i virksomheden hvert sit ansvarsområde  

 f.eks. klinik administration, Edb, materialer, teknik og udstyr, hygiejne og  

 personale.
Klagerens ansvarsområde i  

 virksomheden er bl.a. leder af personaleadministrationen.
Denne funktion  

 består  

 af følgende opgaver:
·  

  

 	  

 at udføre lønsamtaler og forhandlinger,  

 personalesamtaler, afholde tandlægemøder, personalemøder, administrere de ansattes  

 ferie, overarbejde, afspadsering og øvrige personaleforhold, ·  

  

 	  

 at udføre ansættelsesprocedurer og  

 virksomhedsledelse generelt i virksomheden ·  

  

 	  

 at sørge for uddannelse af personale og  

 medejere, specielt indenfor kommunikation og formidling i forbindelse med  

 patientplejen.
Klageren har i år 2002  

 deltaget i et 1-årigt kursus af navnet NLP Practitioner.
Uddannelsen bestod  

 af  

 21 undervisningsdage fordelt på 6 moduler.
Undervisningen foregik imellem kl.  

 9:30 og 17:00 svarende til 6 effektive undervisningstimer.
 NLP-kurset havde følgende  

 moduler:
·  

  

 	  

 Modul 1: Grundlaget for god kommunikation 3  

 dage Modulet lægger grundlaget for  

 hele uddannelsen.
Det at være en god (måske endda mesterlig) kommunikator har  

 en afgørende forudsætning bag sig: At man skaber en tillidsfuld kontakt  

 mellem  

 sig selv og andre mennesker.
Uden tillid i kontakten  ingen dybde og  

 dermed  

 meget lidt mulighed for at påvirke og skabe forandring.
De grundlæggende  

 modeller for forståelse af den indre og ydre kommunikation, sansespecifik  

 kommunikation, målsætning, samt feedback gennemgås og øves på dette modul.
·  

  

 	  

 Modul 2: Fra problem til ressource og  

 personlig fleksibilitet 3 dage På dette modul begynder vi at  

 lære og anvende nogle grundlæggende modeller for at kunne bevæge sig fra  

 problem til ressource/løsning.
Vi arbejder endvidere med en model til at  

 forstå  

 menneskers oplevelsesniveauer, introduktion til nye synsvinkler vi kan  

 anlægge  

 i en situation samt til spørgeteknik.
Teknikken fra dette modul danner basis  

 for forståelsen af flere af de følgende modeller, lige som de giver en  

 grundlæggende forståelse for, hvordan vi kan strukturere forandringsprocesser  

 og give energi til de mål, vi ønsker at nå.
·  

  

 	  

 Modul 3: Spørgeteknik og strukturen af  

 vores tanker Sproget danner nøglen til at  

 kunne skabe forandringer hos os selv og de relationer, vi er en del af.
På  

 dette modul går vi i dybden med sproget og danner derved et grundlag for:  

 aktiv  

 lytning, spørgeteknik, fleksibel kommunikation og coaching.
Et af de  

 afgørende  

 grundlag for at få fleksibel kommunikation er, hvor meget selvforståelse og  

 forståelse for andre mennesker, vi kan mobilisere.
Men hvad danner grundlag  

 for  

 denne forståelse? På dette modul arbejder vi med to ud af de tre områder, der  

 tilsammen udgør en stor del af det, vi kalder forståelse: Hvad vores tanker  

 er  

 bygget op af, og hvilke synsvinkler vi optimalt kan lægge på en situation.
Vi  

 går endnu mere ned i detaljen på dette modul  for derigennem at give  

 mulighed  

 for at bevæge sig fleksibelt i kommunikationssituationen.
·  

  

 	  

 Modul 4: Fleksibilitet og personlige  

 strategier 3 dage Det tredje element i at opnå  

 personlig fleksibilitet handler om, hvilke indre strategier, vi hver især har  

 skabt, og som udgør det, vi i daglig tale kalder: tankegange eller  

 tankemønstre.
Forståelse for hvordan vores tanker er bygget op og de  

 forskellige synsvinkler vi kan lægge på enhver situation, danner sammen med  

 vores indre strategier grundlaget for fleksibilitet i den daglige  

 kommunikation  

 og en større selvforståelse.
Der er (ubevidste) strategier bag alt hvad vi  

 gør.  

 Nu får du en evalueringsmulighed for, om det er de bedste du bruger.
I både  

 det  

 private og professionelle liv er vi ofte i situationer, hvor det at kunne  

 skabe  

 enighed og samarbejde er en eftertragtet kompetence.
På dette modul bevæger  

 vi  

 os ind i en model for forhandling  at skabe win  win situationer.
·  

  

 	  

 Modul 5: Ressoursefuldt sprog 4 dage På modul 3 arbejdede vi med  

 en grundlæggende model for forståelse af, hvordan sproget overhovedet er  

 bygget  

 op.
Hvilke informationer det udtrykker i det talte og det skrevne og   

 ikke  

 mindst  alt det, der ikke udtrykkes men blot forudsættes.
På dette  

 modul  

 bruger vi vores indsigt på et endnu dybere plan: Hvordan mestrer vi sproget?  

 Hvad er ressourcefuldt sprog? Hvad er grundlaget for at kunne fortælle  

 historier, der transformerer? Hvordan forhandler man med succes  på de  

 indre  

 planer? Hvordan kan vi skabe nye betydninger? 7 metaprogrammer gennemgås og  

 evnen til at bruge dem i daglig kommunikation trænes.
På dette modul vil vi  

 desuden lave en skriftlig selvtest, således at du kan få et indtryk af,  

 hvordan  

 det kommer til at foregå på 6. modul.
·  

  

 	  

 Modul 6: Opsamling, NØGLE, metaforen som  

 forandringens værktøj og evaluering 4 dage Med udgangspunkt i NØGLE  

 modellen samles op på alt det, vi har været igennem på uddannelsen og det  

 sættes i perspektiv til den enkeltes fremtidige arbejde med og brug af NLP.  

 Metaforer, storytelling, historier der forvandler  en teknik, der taler  

 til  

 vores kreative dele og giver dig en model for, hvordan du kan skabe dine egne  

 fortællinger.
 Klageren er uddannet tandlæge  

 i 1984. Uddannelsen indeholdt på daværende tidspunkt følgende fag: Almen  

 kemi,  

 anatomi, genetik, organisk kemi, tandmorfologi, almen kirurgi,  

 bidfunktionslære, farmakologi, generel medicin, mikrobiologi, oral patologi  

 og  

 medicin, propædeutisk odontologi, radiologi, statistik, biokemi, fysiologi,  

 teknologi,  

 oral kirurgi, parodontologi, protetik, pædodonti og tandsygdomslære.
 I dag indeholder  

 tandlægeuddannelsen desuden kommunikationsundervisning.  

 Kommunikationsundervisningen  

 på 1. semester består af:
- 3 timers forelæsning med  

 øvelser - 4 efterfølgende timers  

 holdundervisning - et besøg på en  

 hospitalsafdeling eller en afdeling på Tandlægeskolen Forelæsningen drejer sig om  

 basal kommunikation med øvelser.
Her hører du bl.a. om, hvordan du personligt  

 kan lære at forbedre din kommunikation.
Desuden får du praktiske oplysninger  

 om  

 besøget på enten hospitalsafdelingen eller på Tandlægeskolen den  

 efterfølgende  

 dag.
 Samme eftermiddag holdes de  

 to første af fire holdtimer i kommunikation kaldet SAU (Studenter Aktiverende  

 Undervisning). Her foregår flere kommunikationsøvelser i tæt samarbejde med  

 den  

 enkelte kommunikationslærer, og du hører mere om formålet med  

 erhvervsbesøget....
 Derfor er der indført  

 kommunikationsundervisning på læge- og tandlægestudierne:
Kommunikation er et meget  

 centralt element i arbejdet som læge og tandlæge.
En læge og tandlæge skal  

 dels  

 kunne kommunikere med sine patienter, dels med kolleger og andre  

 medarbejdere.
Med kommunikation menes både  

 de talte og skrevne ord, kropssproget og kommunikationshandlinger mellem to  

 eller flere parter.
Det er væsentligt at kunne lytte og forstå, hvad  

 patienterne forsøger at fortælle og at give dem svar, de kan forholde sig  

 til.  

 Desuden er en vellykket kommunikation med f.eks. kolleger helt afgørende for  

 at  

 kunne mestre sit fag og for at udvikle sig fagligt.
Introduktionen til  

 kommunikation vil give dig nogle redskaber til at forstå det talte og  

 skriftlige sprog ud fra denne synsvinkel. I 2005 undervises der i  

 psykologi, etik og kommunikation på 1. semester.
C har i 2004 og 2005 udbudt  

 kurser i ledelse og kommunikation.
Et af de kurser der udbydes er  

 Kommunikation og coaching med underviser B, der er uddannet  

 tandlæge og har  

 sin egen undervisningsvirksomhed.
B er NLP træner og udbyder gennem sin  

 virksomhed NLP kurser.
Klageren har taget sin NLP Practitioner hos B.
 Ovennævnte kurser i  

 kommunikation og ledelse blev ikke udbudt af C i 2002, hvor klageren ønskede  

 at  

 ajourføre sin viden på området.
 B har udtalt følgende om NLPs  

 relevans for tandlæger:
NLP uddannelsen giver  

 kompetencer inden for kommunikation og samarbejde.
Som tandlæge er det meget  

 vigtigt at besidde disse evner både i relation til ledelse af klinikken og i  

 relation til patienterne.
Der undervises teoretisk men ikke så uddybende i  

 det  

 på tandlægeuddannelsen.
Meget af den kompetence man her erhverver sig inden  

 for  

 kommunikation, foregår ved eksemplets magt og ikke så systematisk   

 desværre.
Jeg har i flere omgange  

 undervist på NLP kurser arrangeret af C men det er aldrig lykkedes dem at  

 udbyde en hel NLP uddannelse.
For at tandlæger derfor kan efteruddanne sig  

 indenfor kommunikation og samarbejde, må de derfor tage kurset hos andre  

 udbydere  f.eks. mig.
Et kursus i NLP Kommunikation  

 og coaching er ligeledes 2 gange forsøgt udbudt af Tandlægehøjskolens  

 Odontologiske Fakultet, Københavns Universitet, i deres  

 efteruddannelsesprogram.
De har aflyst kurserne pga. for få tilmeldte. (ca.  

 15  

 hver gang, men det er ikke nok til at få det til at løbe rundt) Aftenkurser i NLP udbydes af  

 D i samarbejde med C.
Kurset kaldes På sporet af effektiv kommunikation  

 på  

 klinikken.
Det udbydes i Jylland, på Sjælland og på Bornholm.
Jeg har flere tandlæger på  

 mine kurser.
På det næste kursus der starter i januar 2006, er der på  

 nuværende  

 tidspunkt tilmeldt 2 tandlæger.
NLP kurset sigter på at  

 efteruddanne deltagerne således, at de kan omsætte teori og praktisk kunnen i  

 de omgivelser de kommer fra.
Der bliver brugt eksempler fra mange brancher,  

 bl.a. tandlægebranchen, og ikke mindst træner tandlægerne deres kommunikative  

 evner i sammenhæng med andre deltagere, - og da de jo alle er patienter hos  

 andre tandlæger, er der masser af eksempler at tage udgangspunkt i.
At tage et NLP kursus må i  

 den grad siges direkte at kunne sikre og vedligeholde indkomsten  endda  

 forøge  

 den. Klageren har i øvrigt modtaget  

 undervisning i Mensendieck.
Klageren har fremlagt følgende forklaring om  

 Mensendieck:
Mensendieck er en  

 gymnastikform, som primært handler om at finde balancen i kroppen.
Hensigten  

 med Mensendieck er at få kroppens to sider til at arbejde godt sammen.  

 Mensendieck er ikke en behandling, men et undervisningsforløb, hvor læreren  

 underviser eleven i, hvordan kroppen bruges mest fornuftigt.
Eleven tager så  

 at  

 sige kørekort til sin egen krop.
Som Mensendiecklærer er man  

 uddannet til at analysere kroppen ned i mindste detalje, til at se, hvad der  

 sker i led og muskler under hver enkelt bevægelse.
Som elev lærer man sin  

 krop  

 bedre at kende, så fejlindstillinger, og derved eventuelle gener, undgås.  

 Mensendieck kan bruges som almen træning, genoptræning, før- og efterfødsel  

 og  

 meget mere.
Mensendieck er velegnet, når det handler om bedre  

 arbejdsstillinger  

 indenfor alle fag.
Samarbejdet mellem lærer og elev gør det muligt at  

 udarbejde  

 den bedst mulige løsning for den enkelte. Klagerens Mensendiecklærer  

 har udtalt følgende vedrørende klagerens undervisning:
Jeg ser det, som meget  

 vigtigt for hende at få denne ugentlige undervisningstime.
Da hun ellers vil  

 få  

 kroniske skader i nakke, skulderled, arm og rygsøjle.
Det grundet hendes ofte  

 ekstremt belastende arbejdsstillinger som tandlæge og dermed følgende risiko  

 for nedsat arbejdsevne.
Hun har brug for at blive rettet op og for at få  

 undervisning og øvelser der modvirker de overanstrengelser, hun udsætter sig  

 for ved at sidde i de arbejdsstillinger hver dag. Skatteankenævnets afgørelse Skatteankenævnet har ikke  

 anset kursusudgift til deltagelse i NLP kursus for fradragsberettiget.
 Som begrundelse herfor har  

 skatteankenævnet anført, at NLP kurset efter sagens oplysninger, er et meget  

 generelt kursus  dvs. ikke henførbart til klagerens erhverv som  

 praktiserende  

 tandlæge, hvorved fradrag ikke kan imødekommes.
 Skatteankenævnet har ikke  

 anset udgiften til Mensendieckundervisning for fradragsberettiget.
 Som begrundelse herfor har  

 skatteankenævnet anført, at udgiften ikke har en sådan tilknytning til  

 klagerens erhverv, at den kan fratrækkes med begrundelse i Statsskattelovens  

 §  

 6, stk. 1, litra a.
Klagerens påstand og argumenter Klagerens repræsentant har  

 påstået, at klagerens overskud af virksomhed nedsættes med 25.000 kr. for  

 udgift til NLP kursus og 4.500 kr. for udgift til Mensendieck undervisning.
Til støtte for påstanden om  

 fradrag for udgiften til NLP kurset har klagerens repræsentant anført, at  

 kommunikation og formidling udgør en mere og mere væsentlig del af klagerens  

 arbejde.
Blandt patienterne er der ikke bare et krav om behandling, men i  

 meget  

 høj grad også krav om oplysning om forebyggelse og sundhed generelt samt om  

 de  

 specifikke behandlingsmuligheder.
Tandlægearbejdet stiller særlige krav til  

 formidlingen, da patienterne ofte er i ubalance, og har angst, når de er hos  

 tandlægen.
 Vedrørende det øgede  

 informationsbehov har repræsentanten anført følgende:
Det skal bemærkes, at der i  

 dag er et voksende behov hos patienterne.
Den gennemsnitlige patient stiller  

 større krav til informationen om deres tænder, sundheden,  

 behandlingsmetoderne  

 og prisen.
Flertallet af patienterne forventer at være så velinformerede om  

 behandlingsmetoderne, at patienten mere eller mindre selv kan vælge  

 behandlingsmåden, hvilket stiller store krav til service, information og  

 behandling.
Ifølge Patientklagenævnets  

 årsberetninger 2001 og 2002 er problemerne med kommunikation blevet et  

 centralt  

 problemområde for tandlæger.
Det skal bemærkes, at antallet af klagesager er  

 fordoblet siden slutningen af 80erne og frem til i dag.
Endvidere udvises der en  

 tiltagende tandlægeangst.
Ca. 40 % af befolkningen lider i dag af  

 tandlægeangst,  

 hvorfor op til ca. 40 % af min klients behandlingstid består af information  

 til  

 patienten, hvilket kræver en øget kompetence indenfor kommunikation og  

 formidling, modsat for kun 5 år siden, hvor tandlægen brugte mellem 10 og 20  

 %  

 på ovennævnte information.
 Virksomheden har derfor  

 undergået en stor forandring indenfor de sidste 5 år fra udelukkende at være  

 en  

 behandlende virksomhed til at være en sundhedsvirksomhed, der er formidlende,  

 kommunikativ, forebyggende og behandlende.
Der lægges således i dag stor  

 vægt på den forebyggende tandpleje.
Det skal bemærkes, at dette i øvrigt  

 følger  

 af sygesikringsoverenskomsten.
Forebyggende tandpleje kræver en øget  

 kompetence  

 hos den enkelte tandlæge indenfor kommunikation og formidling for at kunne  

 fastholde sine kunder/patienter og dermed sit indtjeningsgrundlag. Det er velkendt, at der også  

 internt i moderne virksomheder stilles høje krav til kommunikation og  

 formidling.
Den funktion som klageren har som personaleansvarlig, kan  

 vanskeligt udøves uden ajourføring af klagerens ledelsesmæssige kompetencer,  

 herunder færdigheder i god kommunikation.
Kurset har været udbytterigt  

 for klageren, både i forhold til patienterne og til hendes arbejde som  

 personaleansvarlig.
Kurset har således medvirket til at gøre  

 tandlægevirksomheden attraktiv både for patienter og personale, og derved  

 dels  

 fastholde indtjeningsgrundlaget og dels medvirke til en bedre indtjening.
Repræsentanten har endvidere  

 anført, at der ikke var mulighed for at tage et kursus med samme indhold  

 gennem  

 C i 2002, men at der efterfølgende i 2005 er kommet en ny efteruddannelse i  

 ledelse.
Efteruddannelsen er kommet på baggrund af et stort behov for  

 efteruddannelse i ledelse og kommunikation hos de praktiserende tandlæger.  

 Nogle af hovedemnerne i efteruddannelsen er kommunikation med patienter og  

 personale samt personlige ledelsesværktøjer.
 Den nye efteruddannelse er i  

 høj grad sammenlignelig med det NLP kursus, som klageren har taget.
 Desuden har repræsentanten  

 anført følgende:
Årsagen til, at min klient  

 valgte dette kursus var, at C tidligere havde udbudt NLP-kurser ved tandlæge  

 B,  

 som også udbød dette kursus med tilsvarende indhold. ..
Som nævnt ovenfor har et  

 tilsvarende kursus med samme lærer, tandlæge B, været udbudt af C og var  

 fradragsberettiget.
Det var i øvrigt yderst relevant for  

 tandlægevirksomheder.  

 Jeg kan oplyse, at C nu i år 2004 udbyder et kursus for tandlæger om  

 samarbejde  

 og ledelse herunder kommunikation, som ligeledes er fradragsberettiget.
Jeg  

 vedlægger til orientering Uddannelseschef Es skrivelse af 4. december  

 2003,  

 hvoraf det fremgår som nævnt før, at man har afholdt  

 NLP-kommunikationskursus  

 med samme lærer, som det min klient har deltaget i, og dette kursus var  

 fradragsberettiget for kursisterne.
Endvidere skal det oplyses,  

 at bl.a. på grund af den stigende tendens der er til, at  

 virksomhederne/klinikkerne  

 bliver større, som er tilfældet for min klients virksomhed, har  

 sundhedsstyrelsens tandplejeprognose netop påpeget, at ledelse og herunder  

 kommunikation og information er et af de arbejdsområder, som tandlæger må  

 regne  

 med at bruge mere tid og kræfter på i fremtiden. Der henvises til  

 Ligningsrådets afgørelse offentliggjort i TfS1987.467LR med påstand om, at  

 NLP  

 kurset skal sidestilles med efteruddannelse i Cs regi, hvilket medfører  

 fradrag i henhold til Ligningsrådets arbejdsregel.
Skattemyndighedens bemærkninger Skattemyndigheden anførte  

 under retsmødet, at Mensendieck vedrører kropslig vedligeholdelse, som ligger  

 i  

 privatsfæren, og derfor er indkomstopgørelsen uvedkommende.
 Vedrørende NLP-Practitioner  

 blev det bemærket, at der på trods af klagerens rimelige behov for  

 ajourføring  

 af sin uddannelse, ikke kunne godkendes fradrag for udgifter til en  

 selvstændig  

 uddannelse, der havde strukket sig over 10 semestre.
Landsskatterettens bemærkninger og begrundelse I henhold til  

 statsskattelovens § 6, stk. 1, litra a, kan udgifter, som i årets løb er  

 anvendt til at erhverve, sikre og vedligeholde indkomsten, fradrages ved  

 indkomstopgørelsen.
Der skal således foreligge en direkte og umiddelbar  

 forbindelse mellem afholdelsen af udgiften og erhvervelsen af indkomsten.
 Dette kræver, dels at  

 udgiftsafholdelsen ligger inden for de naturlige rammer af virksomheden, dels  

 at udgiften ikke kan karakteriseres som en privatudgift, der er  

 indkomstopgørelsen uvedkommende.
Udgifter til deltagelse i  

 faglige kurser, det vil sige kurser, der har relation til den pågældendes  

 erhverv,  

 er fradragsberettigede, når der er tale om kurser, der har til formål at  

 ajourføre og vedligeholde deltagerens faglige viden og uddannelse.
Heri  

 ligger  

 nærmere, at et kursus ikke må være af for generel og almen karakter, idet det  

 i  

 så fald ikke anses for tilstrækkeligt tæt relateret til den pågældende  

 persons  

 indkomsterhvervelse.
Kurset må desuden ikke have karakter af videreuddannelse  

 eller være foretaget med etableringsformål.
Retten finder, at klagerens  

 deltagelse i NLP Practitioner kurset må anses for at gå ud over rammerne for  

 ajourføring og vedligeholdelse af klagerens tidligere erhvervede uddannelse.  

 Der er herved henset til kursernes generelle og personlighedsudviklende  

 karakter og den brede målgruppe.
Kursernes emneområde betragtes hverken som  

 helt eller delvist sammenfaldende med indholdet af klagerens oprindelige  

 uddannelse.
Endvidere kan kurset ikke betragtes som værende af samme  

 karakter,  

 som de af C senere udbudte kurser i kommunikation, da NLP Practitioner er af  

 meget længere varighed og med langt større intensitet.
Retten finder  

 herefter,  

 at der ikke kan godkendes fradrag for udgifterne i NLP Practitioner, jf.  

 statsskattelovens § 6, stk. 1, litra a.
Retten finder endvidere, at  

 klagerens udgifter til Mensendieck undervisning er af privat karakter.
Der er  

 herved henset til, at den kropslige vedligeholdelse hører ind under den  

 enkeltes privatsfære.
Der er således ikke tale om en fradragsberettiget  

 driftsudgift, jf. statsskattelovens § 6, stk. 1, litra a.
 Den påklagede afgørelse stadfæstes.
