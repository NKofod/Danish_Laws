 I henhold til § 36, stk. 6, i lov om social bistand, jf.
lovbekendtgørelse nr. 829 af 1. oktober 1992, som senest ændret ved lov nr. 501 af 30. juni 1993, fastsættes følgende om hjælp til personer, der udfører frivilligt, ulønnet arbejde i udlandet:
§ 1.  Personer, der udfører frivilligt, ulønnet  

 humanitært eller kirkeligt arbejde i udlandet for en organisation, der er  

 godkendt efter ligningslovens § 12, stk. 3, eller som er godkendt af  

 Socialministeriet som ligestillet hermed, kan, såfremt de inden udrejsen  

 opfyldte betingelserne for at modtage kontanthjælp efter reglerne i kapitel 9  

 i lov om social bistand, modtage kontanthjælp i en periode på op til 52 uger  

 under opholdet i udlandet.
En kortere periode kan forlænges, hvis der er tale  

 om arbejde hos samme arbejdsgiver.
 Stk. 2.  Organisationer, der ønsker at benytte denne  

 ordning, skal godkendes af Socialministeriet.
Stk. 3.  Ansøgningen om godkendelse skal indeholde  

 oplysning om organisationens formål, herunder om organisationen er godkendt  

 efter ligningslovens § 12, stk. 3, eller er godkendt af Arbejdsministeriet  

 som sidestillet hermed.
Ansøgningen skal endvidere angive formålet med de  

 aktiviteter, der skal udføres i udlandet.
 Stk. 4.  En periode med udbetaling af kontanthjælp under  

 udførelse af frivilligt, ulønnet arbejde i udlandet kan senest påbegyndes 31.  

 december 1993, ligesom forlængelse af en allerede påbegyndt periode skal ske  

 senest denne dato.
 § 2.  Kontanthjælp under opholdet i udlandet opgøres  

 som den løbende kontanthjælp, som den pågældende var berettiget til efter  

 sine forhold inden udsendelsen.
Stk. 2.  Kontanthjælpen beregnes efter gældende regler i  

 bistandslovens kapitel 9, idet den månedlige hjælp under opholdet i udlandet  

 dog ikke kan overstige det beløb, der er nævnt i § 37, stk. 5, 2. pkt., for  

 ægtepar det dobbelte beløb.
Efter 1. januar 1994 beregnes hjælpen efter de  

 fra denne dato gældende regler, idet den månedlige hjælp ikke kan overstige  

 bruttokontanthjælpen efter skat til personer med forsørgelsespligt for børn  

 under 18 år.
 Stk. 3.  En kontanthjælpsmodtager, der efter § 1  

 deltager i frivilligt, ulønnet arbejde i udlandet, anses for at have udnyttet  

 sine arbejdsmuligheder, jf. § 40, stk. 1, pkt. 6), i lov om social bistand.
 § 3.  Kommunalbestyrelsen indbetaler kontanthjælp til  

 en person, der efter § 1 udfører frivilligt, ulønnet arbejde i udlandet, på  

 den pågældendes konto i et pengeinstitut i Danmark.
 Stk. 2.  Inden udbetaling af kontanthjælp skal kommunen  

 have skriftlig dokumentation for, hvilken godkendt organisation modtageren  

 skal arbejde for, hvilken periode modtageren skal arbejde for organisationen  

 og i hvilket land, og for at der er tale om ulønnet arbejde.
 Stk. 3.  Kontanthjælpsmodtageren skal inden udsendelsen  

 skriftlig bekræfte de oplysninger, kommunen vil lægge til grund ved  

 udbetalingen af kontanthjælp under opholdet i udlandet.
 Stk. 4.  Når perioden med udbetaling af kontanthjælp  

 under ophold i udlandet ophører, skal kontanthjælpsmodtageren bekræfte  

 rigtigheden af udbetalingerne og herunder oplyse, om der under  

 udbetalingsperioden har været forhold, der kan have betydning for  

 kontanthjælpsudmålingen, f.eks. lønnet arbejde eller andre indtægter.
 Stk. 5.  Kontanthjælpsmodtageren har pligt til hurtigst  

 muligt at underrette kommunen, hvis der i udbetalingsperioden sker ændringer  

 i pågældendes forhold, der kan have betydning for retten til kontanthjælp.
 § 4.  Organisationen har pligt til over for kommunen  

 skriftligt at afgive oplysninger om forhold af betydning for administration  

 af ordningen om udbetaling af kontanthjælp under udførelse af frivilligt,  

 ulønnet arbejde i udlandet.
 § 5.  Bekendtgørelsen træder i kraft den 13. juli 1993  

 og har virkning fra den 2. juli 1993.
