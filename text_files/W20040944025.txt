Landsskatteretskendelse af 14. maj 2004 vedrørende  

 hobbyvirksomhed/erhvervsmæssig virksomhed  fradrag og afskrivning Klagen skyldes, at skatteforvaltningen  

 ikke har godkendt fradrag for udgift til konsulenthjælp og juridisk  

 rådgivning,  

 fradrag for afskrivning på computer samt fradrag for resterende underskud i  

 klagerens  

 virksomhed.
Landsskatterettens  

 afgørelse Skatteforvaltningen har ikke godkendt  

 fradrag for:
·  

  

 udgift til konsulenthjælp, selvangivet med 31.500 kr., ·  

  

 udgift til juridisk rådgivning, selvangivet med 3.500 kr.
 ·  

  

 afskrivning på computer, selvangivet med 3.000 kr.
 ·  

  

 det resterende underskud på 7.396 kr.
 Landsskatteretten ændrer  

 skatteforvaltningens afgørelse og godkender fradrag for konsulenthjælp,  

 juridisk rådgivning, afskrivning på computer samt resterende underskud,  

 svarende til et samlet fradrag på 45.396 kr.
Generelle  

 oplysninger Klageren er fuldtidsansat som  

 salgsdirektør.
I sit arbejde varetager klageren opgaver omkring ansættelse,  

 salgstræning, personalerådgivning m.v.
Klageren har haft dette arbejde i en  

 årrække  indtil starten af 2001 som salgschef, derefter som  

 salgsdirektør.
Via  

 sit arbejde har klageren haft kontakt til headhuntingsfirmaer, da han gennem  

 sit arbejde er aftager af headhuntingsfirmaernes kandidatemner.
Klageren opstartede virksomheden B den  

 1. juli 1999. Virksomheden blev udøvet fra lejede lokaler.
Virksomhedens  

 aktiviteter bestod af virksomhedsrådgivning, herunder headhunting,  

 salgstræning, personalerådgivning og kontraktforhandlinger.
Forud for  

 opstarten  

 af virksomheden blev der efter det oplyste udarbejdet budgetter, hvoraf  

 fremgår, at der i virksomhedens første år forventedes afsætning af et  

 kandidatemne samt kontraktbistand svarende til en indtægt på henholdsvis  

 30.000  

 kr. og 10.000 kr.
I virksomhedens andet år blev der budgetteret med afsætning  

 af to kandidatemner samt kontraktbidrag svarende til en indtægt på  

 henholdsvis  

 60.000 kr. og 30.000 kr.
 Virksomheden B havde i indkomstårene  

 1999 og 2000 en omsætning på henholdsvis 24.492 kr. og 32.216 kr. og et  

 underskud på henholdsvis 45.396 kr. og 13.872 kr.
Omsætningen i 1999 på 24.492 kr.  

 relaterer sig til to fakturaer af henholdsvis 21. oktober 1999 og 17.  

 december  

 1999. Begge fakturaer er udskrevet til samme kunde, nemlig C ApS.
Indtægten  

 angik ifølge fakturaen rådgivning vedrørende kontrakter.
Efter det oplyste  

 blev  

 der udført hjælp ved kontraktudformning ved Cs ansættelse af ledende  

 personale.
Tidsmæssigt blev der faktureret svarende til 1  1½  

 arbejdsuge.
Omsætningen i 2000 på 32.216 kr.  

 relaterer sig til to fakturaer af henholdsvis 22. marts 2000 og 20. august  

 2000. Begge fakturaer er udskrevet til C ApS.
Der er faktureret for  

 konsulenttimer svarende til 1  1½ arbejdsuge.
C ApS er en reklamevirksomhed, som i  

 2001 havde 3 ansatte.
C ApS drev på daværende tidspunkt virksomhed fra lejede  

 lokaler  samme adresse som virksomheden B.
Ved udgangen af 2000 berostillede  

 klageren virksomheden.
Virksomheden blev berostillet som følge af klagerens  

 udnævnelse til salgsdirektør, samt i erkendelse af at den hidtidige strategi  

 ikke havde været succesfuld.
 Klageren har i 2003 genopstartet  

 virksomheden.
Udgifter  

 til konsulenthjælp og juridisk rådgivning Sagens  

 oplysninger Der er fremlagt faktura vedrørende en  

 udgift på 31.500 kr. ekskl. moms fra virksomheden D.
Ifølge fakturaen dækker  

 udgiften over kompetencerådgivning.
Det er over for Landsskatteretten oplyst,  

 at kompetencerådgivningen omfatter en løbende tildeling af kandidatemner samt  

 undervisning og support i relation hertil.
Der er endvidere fremlagt faktura  

 vedrørende en udgift på 3.500 kr. ekskl. moms fra et advokatfirma.
Klageren  

 har  

 til Landsskatteretten fremlagt udskrift af mail af 17. november 2003, hvor  

 advokatfirmaet anfører, at advokatfirmaet har bistået virksomheden med  

 telefoniske drøftelser, udkast til hemmeligholdelsesaftale mellem B og C ApS  

 samt udarbejdelse af rekrutteringsaftale og møde herom.
Skatteforvaltningens  

 afgørelse Forvaltningen har ikke godkendt fradrag  

 for udgifterne til konsulenthjælp og juridisk rådgivning, da den indsendte  

 dokumentation er mangelfuld.
Det fremgår således ikke af fakturaerne, hvad  

 der  

 er betalt for, og dermed kan sammenhængen mellem udgifterne og virksomheden  

 ikke konstateres.
Der er truffet beslutning på det foreliggende grundlag, da  

 man  trods forgæves materialeindkaldelser  ikke har få belyst  

 udgifternes  

 relevans i forhold til virksomheden.
 Det er således ikke dokumenteret, at  

 udgifterne har været afholdt for at erhverve, sikre og vedligeholde  

 indkomsten,  

 hvorfor fradrag ikke er anerkendt.
Klagerens  

 påstand og argumenter Klagerens repræsentant har fremsat  

 påstand om, at fradrag for udgifter til konsulenthjælp og juridisk rådgivning  

 godkendes som selvangivet.
Selv om klageren via skattekontrolloven  

 er pålagt en dokumentationsforpligtelse og dermed i praksis er pålagt  

 bevisbyrden for, at fradragsbetingelserne er opfyldt, så kan det ikke være  

 rigtigt, at klageren skal underlægges noget nær strafferetlige  

 bevisbyrderegler, hvor enhver berettiget tvivl skal komme skattemyndighederne  

 til gode.
Hvis en almindelig sandsynlighedsvurdering tilsigter, at  

 fradragsbetingelserne er opfyldt, må dette være tilstrækkeligt, og ved denne  

 sandsynlighedsvurdering må alle relevante elementer indgå.
 Fakturaen fra D er rigtig nok ikke  

 særlig nuanceret, men det må være åbenbart, at udgiften ikke har privat  

 karakter, og ligeledes må virksomheden også entydigt anses for at være rette  

 omkostningsbærer.
 Udgiften vedrører løbende  

 underleverandørarbejde fra et andet headhunterfirma, hvor arbejdet har  

 bestået  

 i hjælp til afdækning af aftagermarkedet for klagerens headhunter-emner og i  

 forlængelse heraf opbygning af en database med relevante kandidatemner m.v.  

 Arbejdet har således omfattet en vurdering af, hvilke selskaber, der er  

 aktive  

 efterspørgere på internettet efter specielle CV-emner og løbende rekvirering  

 af  

 hertil relevante CV´er.
Der er tale om en løbende udgift, der  

 har en direkte og umiddelbar sammenhæng med virksomhedens erklærede formål,  

 og  

 som ligger inden for virksomhedens naturlige rammer.
Der må derfor være  

 fradrag  

 for udgiften hertil efter statsskattelovens § 6. Alternativt må der være  

 fradrag efter ligningslovens § 8 J eller afskrivningslovens § 41.
Udgiften til juridisk rådgivning må  

 formodningsvist anses for ikke at vedrøre privatsfæren, og derudover  

 relaterer  

 udgiften sig ikke til erhvervelse af et aktiv.
Når dette sammenholdes med den  

 særlige fradragshjemmel i ligningslovens § 8 J, må det anses for meget lidt  

 sandsynligt, at udgiften ikke skulle være fradragsberettiget efter enten  

 statsskatteloven eller ligningsloven.
Klagerens virksomhedsaktivitet har  

 bestået i hjælp til kontraktforhandlinger.
I den forbindelse har klageren  

 behov  

 for juridisk rådgivning.
Der er således en helt åbenbar og direkte sammenhæng  

 mellem den nævnte udgift og den løbende indtægtserhvervelse.
Ligningslovens §  

 8  

 J giver i øvrigt fradrag for advokatudgifter i startfasen.
Fradrag  

 for afskrivning på computer Sagens  

 oplysninger Klageren har indskudt privat computer i  

 virksomheden til en oplyst værdi af 10.000 kr.
Som dokumentation for værdien har  

 klageren fremlagt internt bilag, hvorpå der er anført: computer 10.000 kr.  

 Klageren har over for Landsskatteretten oplyst, at der er tale om en IBM  

 Think  

 Pad 380e, som klageren erhvervede i 1998 til en nypris på 14.999 kr.
Klageren  

 har fremlagt brev af 15. december 2003 fra klagerens arbejdsgiver, hvori  

 denne  

 bekræfter, at klageren i 1998 erhvervede en IBM Think Pad 380e.
 I regnskabet for indkomståret 1999 er  

 der anført tilgang på driftsmiddelkontoen med 10.000 kr. samt foretaget  

 fradrag  

 for afskrivning med 30 % af 10.000 kr., svarende til 3.000 kr.
Skatteforvaltningens  

 afgørelse Forvaltningen har ikke godkendt fradrag  

 for afskrivning på 3.000 kr., da forvaltningen ikke har fået den oplyste  

 handelsværdi på 10.000 kr. dokumenteret.
Tilgangen på driftsmiddelkontoen  

 anses  

 således ikke for tilstrækkelig dokumenteret, da der ikke er indsendt det  

 oprindelige købsbilag på computeren.
På det foreliggende grundlag er  

 skatteforvaltningen uden muligheden for at konstatere, om der reelt har været  

 indkøbt en computer i virksomheden, og om den har været anvendt  

 erhvervsmæssigt.  

 Det er heller ikke muligt for skatteforvaltningen at vurdere om  

 værdiansættelsen på 10.000 kr. er i orden, da forvaltningen ikke kender  

 computerens alder og nypris.
Klagerens  

 påstand og argumenter Klagerens repræsentant har fremsat  

 påstand om, at fradrag for afskrivning godkendes som selvangivet.
Computeren er en IBM Think Pad, som  

 klageren købte i 1998. Nyprisen var 14.999 kr.
Så vidt repræsentanten  

 forstår,  

 anfægter myndighederne ikke, at der er indskudt en computer, men man  

 fastsætter  

 blot værdien til 0 kr., hvilket må anses for uforståeligt og åbenbart  

 forkert.
 Et krav om indsendelse af det  

 oprindelige købsbilag virker ulogisk, for der er ingen private, der gemmer  

 sådanne bilag, med mindre der er en særlig anledning hertil, og i øvrigt er  

 de  

 betalingskvitteringer som private modtager normalt ikke forsynet med  

 køberidentifikation, så dokumentationsværdien vil under alle omstændigheder  

 være stærkt begrænset.
Fradrag  

 for underskud af virksomheden Sagens  

 oplysninger Virksomheden har haft en omsætning på  

 24.492 kr. i indkomståret 1999 og 32.216 kr. i indkomståret 2000. Indtægterne  

 kommer fra samme kunde, nemlig C ApS og vedrører kontraktrådgivning og  

 konsulenttimer.
Skatteforvaltningens  

 afgørelse Forvaltningen har ikke godkendt fradrag  

 for virksomhedens resterende underskud.
 Virksomheden anses ikke for at være  

 drevet med den fornødne intensitet og seriøsitet og dermed ikke tilrettelagt  

 på  

 en sådan måde, at virksomheden i skattemæssig forstand kan anses for  

 erhvervsmæssigt drevet.
Virksomheden har ikke formået at få den  

 indkomst ind, som klageren ifølge det indsendte budget har baseret  

 virksomheden  

 på.
I den pågældende virksomhed er klagerens personlige arbejdskraft  

 virksomhedens væsentligste aktiv, og denne arbejdskraft har forvaltningen  

 anset  

 for at være begrænset.
Der er ikke fremvist dokumentation for, at klageren  

 reelt har gjort et forsøg på at få virksomheden op og stå.
En  

 sandsynliggørelse  

 af dette kunne f.eks. være skrivelser om sig selv, tilbud til potentielle  

 kunder, optagelse i telefonbog, optagelse på de gule sider i telefonbogen  

 eller  

 anden form for annoncering og reklamering for virksomheden.
Der foreligger  

 ikke  

 dokumentation for, at virksomheden har forsøgt at hverve kunder via  

 networking,  

 fax eller telefonopringninger.
I det indsendte regnskab er der ikke  

 fratrukket  

 udgifter til internet, fax eller telefon.
Det antages derfor, at en eventuel  

 udgift hertil ikke har været en væsentlig post.
Virksomhedens eneste indtægt stammer fra  

 virksomheden C ApS, som havde kontor på selv samme adresse som B.
Indtægten  

 anses ikke for at være kommet i stand via en normal kundehvervning, men mere  

 som følge af virksomhedsejernes personlige kendskab til hinanden.
Indtægten  

 har  

 tilsyneladende ikke noget at gøre med virksomhedens erklærede hovedformål,  

 som  

 er oplyst til at være headhunting.
Virksomheden har ikke gjort noget for at  

 hverve kunder og dermed et indkomstgrundlag, og efter forvaltningens  

 opfattelse  

 må det samtidig være overordentligt vanskeligt for kunderne at få kontakt med  

 virksomheden, når ejeren det meste af dagen er beskæftiget i en anden  

 virksomhed.
 Sent i sagsbehandlingsforløbet er der  

 indsendt budget for indkomstårene 1999, 2000 og 2001 og 2003. Det kan ikke  

 konstateres, hvornår budgettet er udfærdiget, og budgettet er ikke tillagt  

 væsentlig betydning ved vurderingen af sagen som helhed.
 Efter forvaltningens opfattelse kan  

 virksomheden ikke anses for erhvervsmæssigt drevet, og virksomheden skal  

 derfor  

 opgøre sit resultat efter nettoindkomstprincippet, hvorefter der kun er  

 fradrag  

 for de omkostninger, som har været forbundet med indkomsterhvervelsen og et  

 eventuelt underskud kan ikke fratrækkes i anden indkomst.
Klagerens  

 påstand og argumenter Klagerens repræsentant har fremsat  

 påstand om, at fradrag for underskud af virksomheden godkendes som  

 selvangivet.
Efter retspraksis kan man med rette  

 betvivle en skatteyders erhvervsmæssige hensigter, hvis udgifterne relaterer  

 sig til en hobbypræget aktivitet, eller hvis hovedparten af udgifterne har  

 klare berøringsflader med private udgifter, eller hvis en skatteyder  

 uforståeligt længe holder liv i en underskudsaktivitet uden at tage initiativ  

 til at rette op på underskuddet eller afvikle virksomheden.
Ligeledes kan man  

 betvivle de erhvervsmæssige hensigter, hvis en skatteyder baserer sine  

 overskudsforhåbninger på åbenbart urealistiske forudsætninger.
I denne sag er der tale om en aktivitet,  

 der intet har med hobby at gøre, og ingen af udgifterne kan siges at have  

 berøringsflader med private udgifter.
Det må her også lægges vægt på, at  

 aktiviteten blev drevet fra erhvervslokaler, hvor aktiverne formodningsvis må  

 anses for ikke at være til private rådighed, samt at klageren har de  

 relevante  

 faglige kvalifikationer.
Endvidere taler vi om en virksomheds første leveår,  

 og  

 skattemyndighederne har ikke påvist eller sandsynliggjort, at klageren  

 baserede  

 sin overskudsforhåbninger på helt urealistiske forudsætninger.
Det må således  

 være helt udelukket at kvalificere virksomheden som ikke-erhvervsmæssig.
Der må også lægges vægt på, at der er  

 foretaget relevante markedsundersøgelser forud for start af virksomheden.  

 Disse  

 markedsundersøgelser har efterfølgende resulteret i udarbejdelse af et  

 budget,  

 der viser overskud efter en kort indkøringsperiode, og hvor såvel indtægter  

 som  

 udgifter hviler som sagligt funderede estimater.
Derudover rekvirerede  

 klageren  

 professionel hjælp fra headhunterfirmaet D til at varetage nogle af  

 driftsfunktionerne, og klageren berostillede virksomheden efter en kort  

 underskudsperiode ( 1 ½ år). Disse forhold må også klart være med til at  

 kvalificere virksomheden som erhvervsmæssig.
En lav intensitet kan give en formodning  

 for, at det ikke er erhvervsmæssige motiver, der driver en skatteyder, men  

 denne formodning kan afkræftes, hvis f.eks. aktiviteten og de afholdte  

 udgifter  

 må kvalificeres som ensidigt erhvervsmæssige.
Dette er netop tilfældet i  

 denne  

 sag, og i øvrigt kan aktiviteten ikke anses for at være af underordnet omfang  

   

 selv ikke når man tager i betragtning, at der er tale om en biaktivitet, og  

 at  

 virksomheden først startede pr. 1. juli 1999.
 Det må endvidere anses for ekstremt, at  

 man kvalificerer en virksomheds aktivitet som ikke-erhvervsmæssig allerede  

 efter 6 måneders drift  navnlig virksomhedens art taget i betragtning,  

 samt at  

 alle små headhunterfirmaer gav underskud i den pågældende periode.
Da der er tale om en mindre virksomhed  

 har man været nødsaget til at benytte mere direkte markedsføringsmetoder,  

 såsom  

 networking, fax, telefonopringninger, hvilket B netop har gjort.
Klageren har  

 via sit lønmodtagerjob en del kundeemner, og det er klageren, der finder  

 kunderne og ikke omvendt.
Klageren har både telefon, e-mail, almindelig  

 postadresse samt et kontorfællesskab, der giver mulighed for at tage imod  

 telefoner.
De kunder, som klageren henvender sig til, er bekendt med  

 klagerens  

 lønmodtagerjob og tilpasser deres kontakt derefter.
Klageren har i øvrigt i  

 kraft af sin lederstilling mulighed for selv at tilrettelægge sit arbejde, og  

 klageren har dermed også mulighed for at afse tid til sin egen virksomhed  

 inden  

 for den almindelig arbejdstid om nødvendigt.
Landsskatterettens  

 bemærkninger og begrundelse Selvstændige erhvervsdrivende kan ved  

 opgørelsen af den personlige indkomst foretage fradrag for udgifter, som i  

 årets løb er anvendt til at erhverve, sikre og vedligeholde indkomsten, jf.  

 personskattelovens § 3, stk. 2. I virksomheder, der ikke er erhvervsmæssige,  

 kan der alene foretages fradrag for de udgifter, der har været forbundet med  

 indkomsterhvervelsen, jf. nettoindkomstprincippet.
Underskud af  

 ikke-erhvervsmæssig virksomhed kan ikke fradrages i anden indkomst.
 Efter en samlet vurdering anser  

 Landsskatteretten klagerens virksomhed for etableret og drevet med  

 erhvervsmæssig forsvarlig drift for øje.
Retten har ved afgørelsen lagt vægt på,  

 at klageren har haft de fornødne faglige forudsætninger for at drive  

 virksomheden.
Retten har videre lagt vægt på, at klageren forud for opstarten  

 af virksomheden har foretaget undersøgelser af markedet og udarbejdet  

 budgetter  

 for virksomhedens drift.
 Retten har ved afgørelsen endvidere lagt  

 vægt på, at omsætningen i virksomheden er stegt fra 24.492 kr. i 1999 til  

 32.216 kr. i 2000, samt at klageren er ophørt med virksomheden ved udgangen  

 af  

 2000 i erkendelse af, at driften af virksomheden ikke har opfyldt  

 forventningerne samt i erkendelse af de generelle vanskelige vilkår for  

 virksomheder inden for den pågældende branche i 1999 og 2000.
Udgifter, der i årets løb er anvendt til  

 at erhverve, sikre eller vedligeholde indkomsten, kan fradrages ved  

 opgørelsen  

 af den skattepligtige indkomst.
Det fremgår af statsskattelovens § 6, stk. 1,  

 litra a.
Ud fra de i sagen foreliggende  

 oplysninger, herunder de til Landsskatteretten indsendte oplysninger om  

 udgifter til konsulenthjælp og juridisk rådgivning, anser retten de  

 pågældende  

 udgifter for tilstrækkeligt dokumenteret.
Værdien af den i virksomheden  

 indskudte computer på 10.000 kr. anses endvidere for tilstrækkeligt  

 dokumenteret.
 Efter rettens opfattelse kan det efter  

 det oplyste lægges til grund, at udgifterne til konsulenthjælp og juridisk  

 rådgivning samt afskrivningen på computeren er afholdt som  

 driftsomkostninger,  

 da udgifterne anses for afholdt for at erhverve, sikre og vedligeholde  

 indkomsten i henhold til statsskattelovens § 6, stk. 1, litra a.
 Landsskatteretten godkender herefter  

 fradrag for de i virksomheden afholdte udgifter på i alt 38.000 kr. samt  

 fradrag for underskud på 7.396 kr., jf. statsskattelovens § 6, stk. 1, litra  

 a.
 Skatteforvaltningens afgørelse ændres i  

 overensstemmelse hermed.
