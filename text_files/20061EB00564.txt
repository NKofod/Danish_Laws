Beretning afgivet af Sundhedsudvalget den 22. august 2007 Beretning over Forslag  

 til folketingsbeslutning om at iværksætte et analysearbejde om etablering af  

 børnehospitaler i sygehusregionerne [af Birthe Skaarup (DF) m.fl.] 1. Udvalgsarbejdet Beslutningsforslaget blev fremsat den 17. november 2006 og var  

 til 1. behandling den 21. februar 2007. Beslutningsforslaget blev efter 1.  

 behandling henvist til behandling i Sundhedsudvalget.
Møder Udvalget har behandlet  

 beslutningsforslaget i 3 møder.
2. Politiske bemærkninger Et  

  

 mindretal  

  

 i  

 udvalget (V og KF) er meget enige i, at fagligheden skal være i højsædet, når  

 det drejer sig om behandlingen af syge børn.
Venstre og Det Konservative Folkeparti er ligeledes enige i, at  

 de fysiske rammer skal understøtte optimale patientforløb i stærke  

 specialiserede enheder.
Det betyder bl.a., at de fysiske rammer skal  

 indrettes  

 med hensyn til patienternes behov og samtidig sikre en optimal udnyttelse af  

 de  

 personalemæssige ressourcer.
Det er imidlertid vigtigt at understrege, at den sundhedsfaglige  

 ekspertise, der skal være til stede for at kunne give den fornødne  

 kvalitative  

 behandling til børn, fordeler sig over en lang række specialer.
På den måde  

 adskiller behandlingen af børn sig ikke væsentligt fra behandlingen af  

 voksne.
 Det fremgår af Sundhedsstyrelsens gældende vejledning, at det  

 pædiatriske speciale er et meget bredt fag, der kræver et tæt samarbejde med  

 en  

 række andre specialer, og som har mange samarbejdspartnere, og at det er  

 hensigtsmæssigt at placere de pædiatriske afdelinger i fysisk nærhed af  

 væsentlige samarbejdende specialer.
 Venstre og Det Konservative Folkeparti finder, at det i dansk  

 sammenhæng er urealistisk at planlægge ud fra en antagelse om, at der på et  

 decideret børnehospital  selv med en udvidelse af gruppen op til 18 år  

  vil  

 være tilstrækkeligt patientgrundlag til, at specialer på andre områder end  

 pædiatri,  

 vil kunne fastholde og udvikle ekspertisen.
Hertil kommer, at børneafdelingerne bør tænkes i tæt sammenhæng  

 med fødselsbetjeningen.
En moderne fødselsbetjening med høj sikkerhed og  

 kvalitet må ideelt set ligge i tilknytning til en børneafdelings afsnit for  

 nyfødte (neonatalafsnit).
Samtidig skal det understreges, at Sundhedsstyrelsen som bekendt  

  med baggrund i sundhedsloven og den regionale organisering af  

 sundhedsvæsenet  

  har iværksat en specialegennemgang med henblik på gradvis at fastsætte  

 krav,  

 som der kan godkendes funktioner m.v. på grundlag af.
Denne omfattende  

 gennemgang forventes afsluttet i september 2008. Børneområdet er også en del  

 af  

 denne gennemgang.
Formålet med denne gennemgang af alle specialer er netop at  

 sikre en høj kvalitet i diagnosticering, behandling og pleje, herunder at  

 undgå  

 for stor en spredning af ekspertisen.
For så vidt angår de fysiske rammer, er det i forbindelse med  

 økonomiaftalen for 2008 mellem regeringen og Danske Regioner aftalt, at der  

 for  

 at understøtte målsætningerne om fremtidens sygehusstruktur skal realiseres  

 betydelige investeringer over en længere årrække.
Med regeringens  

 kvalitetsreform  

 foreslår regeringen i forlængelse heraf, at der afsættes 25 mia. kr. over 10  

 år  

 til at medfinansiere nybyggeri og investeringer i et stærkt sygehusvæsen.
Venstre og Det Konservative Folkeparti finder på baggrund af  

 ovenstående faglige og procesmæssige argumenter, at det ikke vil være  

 hensigtsmæssigt at påbegynde et større analysearbejde direkte rettet mod  

 etablering af særskilte børnehospitaler.
Der er behov for at se såvel  

 specialeplanlægningen som investeringsplanen som en samlet helhed.
Et  

  

 andet mindretal  

  

 i udvalget  

 (S) er ikke enigt med Dansk Folkeparti i, at der kun vil være gevinster ved  

 at  

 etablere børnehospitaler.
Socialdemokratiet mener, at behandlingen i visse  

 situationer endda kan risikere at forringes.
Selv om det i teorien kan  

 tænkes,  

 at der kan være gode synergieffekter ved at etablere børnehospitaler, er  

 Socialdemokratiet faktisk usikkert på, hvilke konsekvenser etableringen af et  

 børnehospital i hver region ville få for behandlingen af børn og unge med et  

 handicap,  

 der ofte trækker på andre specialister end lige de pædiatriske.  

 Socialdemokratiet er også usikkert på, om den mangel på læger og ikke mindst  

 speciallæger, som flere hospitaler i provinsen oplever i dag, ikke vil  

 forværres.
Hvis regionerne ønsker at etablere børnehospitaler, vil det  

 være, fordi de vurderer, at der vil være store fordele at høste  

 kvalitetsmæssigt.
Det er overvejelser, som regionerne skal gøre sig, ligesom  

 Sundhedsstyrelsens udredningsarbejde om sammenhængen mellem de enkelte  

 specialer også vil klargøre et behov.
Socialdemokratiet finder derfor Dansk  

 Folkepartis forslag om at etablere endnu et udredningsarbejde overflødigt.
 Et  

  

 tredje mindretal  

  

 i  

 udvalget (DF) mener, at det er nødvendigt med nye visioner og nytænkning med  

 hensyn  

 til, hvordan det fremtidige sygehusvæsen inden for behandling af  

 børnesygdomme  

 skal se ud, så der kan sikres dels bedre og mere sammenhængende behandling af  

 syge børn og forskning i sygdomme hos børn, dels bedre fysiske og  

 børnevenlige  

 rammer.
Danmark har i dag i alt 19 børneafdelinger fordelt på forskellige  

 sygehuse.
Det mener Dansk Folkeparti er en alt for stor spredning i forhold  

 til  

 det at sikre børn en højere kvalitet i diagnostik, behandling og pleje.
Mange  

 børneafdelinger har i dag slet ikke plads, udstyr og faciliteter til en  

 optimal  

 behandling, Den store spredning understøtter endvidere ikke optimalt  

 muligheden for videnudveksling og forskning og gør det endvidere vanskeligt  

 at  

 indrette særlig børnevenlige miljøer.
 Dansk Folkeparti finder ikke de nuværende forhold  

 tilfredsstillende og mener, at der er en stor og vigtig opgave i at sikre en  

 forbedring og optimering heraf.
 Med hensyn til selve kvaliteten af behandlingen af syge børn vil  

 man ved en samling af behandlingen på færre enheder kunne opnå forenkling af  

 visitation, optimal udnyttelse af dyr og kostbar teknologi og bedre sikkerhed  

 i  

 patientbehandlingen.
 En koncentration på færre enheder  og dermed etablering af et større  

 patientgrundlag  ville også være til gavn for forskningen i  

 børnesygdomme.  

 Danmark råder over forskningscentre på internationalt niveau inden for  

 børnesygdomme, og det er væsentligt i indretningen af det fremtidige  

 sygehusvæsen  

 på børneområdet også at tænke på mulighederne for at understøtte og forbedre  

 forudsætningerne for forskningen for løbende og varigt at kunne forbedre  

 behandlingen af syge børn.
Ud over at høj faglighed skal være i højsædet, når det drejer  

 sig om behandling af syge børn, lægger Dansk Folkeparti endvidere vægt på, at  

 syge børn behandles og opholder sig i rammer og miljøer, der også tager højde  

 for, at der skal være ordentlige muligheder for leg, afslapning,  

 underholdning  

 og indlæring.
For børn er et hospitalsophold  og det at være væk fra de  

 hjemlige forhold og forældrene  ofte en skræmmende oplevelse, navnlig i  

 en  

 situation, hvor de er præget af sygdom.
Her er det afgørende for deres  

 tryghed,  

 at de i forbindelse med hospitalsopholdet møder omsorg og et miljø, der har  

 de  

 tilbud, som børn i forskellige aldre har brug for.
Det stiller således krav  

 til, at faciliteter, plads og udstyr er egnede til at varetage de særlige  

 behov  

 og hensyn, som er forbundet med behandling af syge børn og børns ophold på  

 hospitaler.
Netop fordi der er tale om børn, er det også nødvendigt i den  

 sammenhæng at indtænke en hensyntagen til familiens muligheder for at være  

 til  

 stede.
 Dansk Folkeparti mener således, at der er rigtig god grund til  

 at se på børneområdet med friske øjne, og at det er oplagt at nedsætte en  

 arbejdsgruppe, der bl.a. kan belyse mulighederne for at etablere højt  

 specialiserede børnehospitaler i de fem sygehusregioner, henholdsvis at samle  

 den sundhedsfaglige ekspertise inden for behandling af syge børn på et antal  

 børnehospitaler.
 De forskningsmæssige aspekter bør også indgå i analysen,  

 herunder om man ved at samle forskningen inden for børneområdet ikke tillige  

 kan skabe grundlag for at opnå en bedre ajourføring af børnelægers viden og  

 uddannelse til gavn for patientsikkerheden.
 Det bør undersøges, om børnehospitaler rent fysisk kan etableres  

 i tilknytning til allerede eksisterende sygehuse, eller om de eventuelt af  

 hensyn til forskning, videnudveksling og udnyttelse af kliniske, kemiske og  

 mikrobiologiske afdelinger bedre etableres i tilknytning til  

 universitetssygehuse.
Dansk Folkeparti finder, at det er oplagt, at Danmark her  som  

 på andre områder  henter inspiration fra verden omkring os.
Således har  

 flere  

 lande allerede etableret børnehospitaler.
Det gør sig gældende for bl.a.  

 Sverige, USA, Canada, England, Holland, Tyskland og Belgien.
Det er relevant  

 også at få belyst disse landes erfaringer med børnehospitaler nærmere,  

 således  

 at Danmark kan tage ved lære af de erfaringer, man har gjort sig andre steder  

 i  

 verden.
 Det pågældende udredningsarbejde bør nøje analysere fordele og  

 ulemper forbundet med forskellige modeller for sygehusvæsenets fremtidige  

 behandling  

 af syge børn, således at der kan skabes et veloplyst grundlag for politiske  

 beslutninger om, hvilke initiativer der kan tages for at give behandlingen af  

 syge børn et kraftigt og tiltrængt løft.
P. u. v.  

  

 Birthe Skaarup  

  

 formand Bilag 1 Oversigt over bilag vedrørende B 40 Bilagsnr.
