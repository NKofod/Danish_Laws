 Såfremt kørsel ikke udføres erhvervsmæssigt kræves der hverken  

 kørekort til erhvervsmæssig personbefordring eller tilladelse.
 Følgende betingelser skal være opfyldt for at kørslen betragtes som  

 ikke-erhvervsmæssig: 1) kørslen skal udføres vederlagsfrit, 2) af den  

 registrerede ejer eller bruger af motorkøretøjet eller en ansat hos denne, 3)  

 og skal være led i en anden virksomhed, idet der 4) udelukkende må befordres  

 personer med en nærmere tilknytning til ejeren eller brugeren.
 I brev af 26. februar 1987, modtaget den 3. marts 1987  

 gennem Nakskov Motorkontor, har De oplyst, at ungdomsskolen påtænker at  

 arrangere ture til København i busser lejet af en vognmand.
 De ønsker oplyst, om et sådant arrangement kan udføres lovligt, samt om  

 ungdomsskolen forsikringsmæssigt stilles ringere ved at leje busser uden  

 fører end med fører.
 De ønsker endelig oplyst, hvorvidt der kræves erhvervskørekort til den  

 nævnte kørsel.
 Ministeriet skal i denne anledning oplyse følgende:
I § 1 i lov om buskørsel - hvoraf et eksemplar vedlægges til orientering -  

 er det fastsat, at kørsel med motorkøretøjer indrettet til befordring af  

 flere end 9 personer, føreren medregnet, kræver tilladelse i henhold til  

 loven.
Herfra er dog undtaget kørsel, som ikke udføres erhvervsmæssigt.
 Såfremt kørslen ikke er erhvervsmæssig kræves der ikke kørekort til  

 ervhervsmæssig personbefordring (EP-kørekort).
 I følge ministeriets praksis, der er i overensstemmelse med lovens  

 forarbejder, skal følgende betingelser være opfyldt for at kørslen betragtes  

 som ikke-erhvervsmæssig:
1) kørslen skal udføres vederlagsfrit, 2) af den registrerede ejer eller bruger af motorkøretøjet eller en ansat  

 hos denne, 3) og skal være led i anden virksomhed, idet der 4) udelukkende må befordres personer med en nærmere tilknytning til ejeren  

 eller brugeren.
I det af Dem forelagte tilfælde vil kun betingelse 1) og 3) være opfyldt,  

 idet ungdomsskolen efter det oplyste hverken påtænkes registreret som ejer  

 eller bruger af det benyttede køretøj.
Den omhandlede kørsel vil derfor være  

 erhvervsmæssig og kræve tilladelse i henhold til busloven.
Spørgsmålet om lovpligtig ansvarsforsikring er reguleret i færdselsloven,  

 der henhører under Justitsministeriet.
I følge § 106, stk. 1, i denne lov,  

 påhviler forsikringspligten ejeren eller den person (brugeren), der har varig  

 rådighed over køretøjet.
