Bestemmelser  

 om sikring af højrisikogods (RID kapitel 1.10) Udgave 2, 28.  

 juni 2005 I medfør af § 21 h, 1. pkt. i lov om jernbane, jf.  

 lovbekendtgørelse nr. 1171 af 2. december 2004 fastsættes efter bemyndigelse  

 i  

 henhold til § 3, stk. 1 i bekendtgørelse nr. 694 af 24. juni 2004  

 og  

 i medfør af § 1, stk. 1 i kgl. anordning nr. 919 af 16. december  

 1998:
1. Anvendelsesområde Denne BJ fastsætter bestemmelser om 1.1 Sikring af højrisikogods (RID kapitel 1.10).
 Bestemmelserne gælder for midlertidig opbevaring af  

 farligt gods på terminaler og rangerbanegårde i forbindelse med transport af  

 farligt gods på jernbanen.
2. Definitioner 2.1 Ved  

  

 sikring  

  

 (eng.: security) forstås i denne  

 BJ foranstaltninger eller forholdsregler, der skal træffes for at minimere  

 tyveri eller misbrug, som kan være til fare for personer, ejendom eller  

 miljø.
2.2 Ved  

  

 højrisikogods  

  

 forstås i denne BJ farligt  

 gods, som kan misbruges i en terrorsituation og som følge heraf kan få  

 alvorlige konsekvenser såsom massedrab eller masseødelæggelse.
Listen over  

 højrisikogods er angivet i tabel 1.10.5 i bilag nr. 1 til denne BJ.
3. Sikring af højrisikogods  

 (RID kapitel 1.10) 3.1 Sikring af højrisikogods skal gennemføres som  

 anført i bilag nr. 1 til denne BJ, der indeholder RID kapitel 1.10 om  

 sikringsbestemmelser.
4. Klageadgang 4.1 Afgørelser truffet af Trafikstyrelsen efter  

 bestemmelserne i denne BJ kan påklages til Jernbaneklagenævnet, jf.  

 § 13,  

 stk. 2, 2. pkt. i bekendtgørelse nr. 694 af 24. juni 2004 om opgaver og  

 beføjelser i Trafikstyrelsen for jernbane og færger.
5. Ikrafttræden 5.1 Denne BJ træder i kraft den 1. juli 2005.
Trafikstyrelsen, den 28. juni 2005 Jens Andersen /Peter Sloth Bilag RID kapitel 1.10 Sikringsbestemmelser Anm.:
 Med hensyn til  

 dette  

 kapitel defineres sikring (eng.: security) som foranstaltninger  

 eller  

 forholdsregler, der skal træffes for at minimere tyveri eller misbrug af  

 farligt gods, som kan være til fare for personer, ejendom eller miljø.
1.10.1 Generelle  

 bestemmelser 1.10.1.1 Personer involveret i transport af farligt gods skal  

 iagttage sikringskravene i dette kapitel i forhold til deres ansvarsområde.
1.10.1.2 Farligt gods må kun overdrages til transport af  

 transportører, hvis identitet er bekræftet.
1.10.1.3 Områder i terminaler til midlertidig opbevaring, på  

 midlertidige opbevaringssteder, i køretøjsdepoter, på kajområder og i  

 rangerbanegårde, som anvendes til midlertidig opbevaring i forbindelse med  

 befordring af farligt gods, skal sikres ordentligt, være med god belysning  

 og, såfremt dette er muligt og hensigtsmæssigt, ikke være tilgængelige for  

 offentligheden.
1.10.1.4 Mandskabet på et tog med farligt gods skal bære  

 billedlegitimation under transporten.
1.10.1.5 Sikkerhedskontroller i henhold til 1.8.1 skal også  

 omfatte passende sikrings-foranstaltninger.
1.10.2 Sikringsuddannelse 1.10.2.1 Uddannelsen og repetitionsuddannelsen angivet i kapitel  

 1.3 skal også omfatte bevidsthed om sikring.
Repetitionsuddannelsen i sikring  

 skal ikke nødvendigvis kun omhandle regelændringer.
1.10.2.2 Uddannelse i bevidsthed om sikring skal vedrøre typen af  

 sikringsrisici, identificering af sikringsrisici, metoder til at tage højde  

 for og reducere sådanne risici og foranstaltninger, der skal træffes ved  

 overtrædelse af sikringsforskrifterne.
Den skal omfatte bevidsthed om  

 eventuelle  

 sikringsplaner i forhold til enkeltpersoners ansvarsområder og opgaver og  

 deres rolle i forbindelse med gennemførelse af sikringsplanerne.
1.10.3 Bestemmelser for  

 højrisikogods 1.10.3.1 Højrisikogods er farligt gods, som kan misbruges i en  

 terrorsituation og som følge heraf kan få alvorlige konsekvenser såsom  

 massedrab eller masseødelæggelse.
Listen over højrisikogods er angivet i  

 tabel 1.10.5.
1.10.3.2 Sikringsplaner 1.10.3.2.1 Transportører, afsendere og de øvrige parter, som er  

 specificeret i 1.4.2 og 1.4.3, og som er involveret i transport af  

 højrisikogods  

 (se tabel 1.10.5), skal vedtage, gennemføre og overholde en sikringsplan, der  

 som minimum omfatter punkterne angivet i 1.10.3.2.2.
1.10.3.2.2 Sikringsplanen skal som minimum omfatte følgende punkter:
a) udpegelse  

 af sikringsansvarlige personer, der er kompetente og kvalificerede med  

 passende beføjelser til at udføre deres forpligtelser, b) fortegnelse  

 over det pågældende farlige gods eller de pågældende typer af farligt gods, c) gennemgang  

 af nuværende opgaver og vurdering af sikringsrisici, herunder de  

 standsninger,  

 der er nødvendige for at udføre transportopgaven, opbevaringen af det farlige  

 gods i vognen, tanken eller containeren før, under og efter transporten samt  

 den midlertidige opbevaring af farligt gods i forbindelse med skift af  

 transportform  

 eller omlastning mellem enheder, d) præcisering  

 af foranstaltninger, der skal træffes for at mindske sikringsrisici, og som  

 modsvarer partens ansvarsområde og opgaver, herunder:
- uddannelse, - sikringspolitikker  

 (f.eks. reaktion i tilfælde af forhøjet trusselsniveau, kontrol af nye  

 medarbejder/ansættelsesforhold m.v.), - arbejdspraksis  

 (f.eks. valg/brug af ruter, såfremt de er kendte, adgang til farligt gods ved  

 midlertidig opbevaring (som defineret i (c)), afstand til sårbar  

 infrastruktur  

 m.v.), - udstyr  

 og ressourcer, som skal anvendes til at mindske sikringsrisici, e) effektive  

 og ajourførte procedurer for rapportering og håndtering af sikringstrusler,  

 sikringsbrud eller sikringsrelaterede hændelser, f) procedurer  

 for evaluering og afprøvning af sikringsplaner samt procedurer for periodisk  

 gennemgang og ajourføring af planerne, g) foranstaltninger  

 til at sikre den fysiske sikring af de transportoplysninger, der er indeholdt  

 i sikringsplanen, og h) foranstaltninger  

 til at sikre, at de transportoplysninger, der er indeholdt i sikringsplanen,  

 kun videregives til dem, der skal have dem.
Sådanne foranstaltninger må ikke  

 udelukke udlevering af oplysninger, der måtte være krævet andre steder i RID.
 Anm.:
 Transportør, afsendere og modtagere bør samarbejde med  

 hinanden og med de kompetente myndigheder for at udveksle  

 trusselsoplysninger,  

 anvende passende sikringsforanstaltninger og reagere på sikringsrelaterede  

 hændelser.
1.10.3.3 Der skal installeres anordninger eller udstyr eller  

 indføres ordninger til at forhindre tyveri af toget eller vognen med  

 højrisikogods (se tabel 1.10.5) og disses last og træffes foranstaltninger  

 til at sikre, at disse til enhver tid er funktionsdygtige og effektive.  

 Anvendelsen af disse beskyttelsesforanstaltninger må ikke udgøre en hindring  

 for indsatser i nødstilfælde.
 Anm.:
 Hvis det er  

 hensigtsmæssigt og allerede installeret, bør  

 telemetrisystemer eller  

 andre sporingsmetoder eller anordninger i forbindelse med transport  

 anvendes  

 til at overvåge positionen for højrisikogods (se tabel 1.10.5).
1.10.4 Bestemmelserne i 1.10.1, 1.10.2 og 1.10.3 gælder ikke,  

 hvis mængderne pr. vogn eller stor container er mindre end angivet i  

 underafsnit 1.1.3.6.
1.10.5 Højrisikogods er farligt gods, som er anført i tabellen  

 nedenfor, og som transporteres i mængder større end de i tabellen anførte.
Tabel 1.10.5: Liste  

 over højrisikogods Klasse Under-klasse Stof eller  

 genstand Mængde Tank (liter) Bulk (kg) Kolli (kg) 1 1.1 Eksplosive stoffer og genstande a) a) 0 1.2 Eksplosive stoffer og genstande a) a) 0 1.3 Eksplosive stoffer og genstande i forenelighedsgruppe C a) a) 0 1.5 Eksplosive stoffer og genstande 0 a) 0 2 Brandfarlige gasser (klassificeringskoder, der indeholder  

 F som eneste bogstav) 3000 a) b) Giftige gasser (klassificeringskoder, der indeholder  

 bogstavskombinationerne T, TF, TC, TO, TFC eller TOC) bortset fra aerosoler 0 a) 0 3 Brandfarlige væsker i emballagegruppe I og II 3000 a) b) Desensibiliserede eksplosivstoffer a) a) 0 4.1 Desensibiliserede eksplosivstoffer a) a) 0 4.2 Stoffer i emballagegruppe I 3000 a) b) 4.3 Stoffer i emballagegruppe I 3000 a) b) 5.1 Oxiderende væsker i emballagegruppe I 3000 a) b) Perchlorater, ammoniumnitrat og ammoniumnitratgødning 3000 3000 b) 6.1 Giftige stoffer i emballagegruppe I 0 a) 0 6.2 Smittefarlige stoffer i kategori A a) a) 0 7 Radioaktive stoffer 3000 A1  

 (speciel form) eller 3000 A2,  

 i kolli af type B eller type C 8 Ætsende stoffer i emballagegruppe I 3000 a) b) a)  

 	  

 Ej relevant b)  

 	  

 Bestemmelserne i  

 1.10.3 finder ikke anvendelse, uanset mængden.
 Anm.:  

  

 For at  

 hindre spredning af nukleart materiale finder konventionen om fysisk  

 beskyttelse af nukleare materialer, understøttet af IAEAs INFCIRC/225  

 (Rev.4)  

 anvendelse ved international transport.
