 Under Henvisning til Bestemmelserne i Retsplejelovens Kap. 14 om Ophør af  

 Retten til Sagførervirksomhed, saaledes som de paagældede Bestemmelser nu er  

 ændret ved Lov Nr. 209 af 23. Juli 1932, skal Justitsministeriet anmode  

 D'Herrer om at foranledige, at der sker Indberetning hertil, naar der i  

 Medfør af § 137, 1. Stk. er truffet Beslutning om, at en Sagfører suspenderes  

 fra Sagførervirksomhed, samt naar Dom til Fortabelse af Ret til  

 Sagførervirksomhed er overgaaet en Sagfører, eller naar han, uden at dette er  

 sket, har gjort sig skyldig i et af de i Borgerlig Straffelov af 15. April  

 1930 § 290, 1. Stk. eller § 300 omhandlede Forhold, saavelsom naar en  

 Sagfører er kommet under Konkurs eller er blevet umyndiggjort.
 Dette Cirkulære træder i Kraft den 1. Januar 1933; samtidig bortfalder  

 Justitsministeriets Cirkulære Nr. 271 af 18. November 1919.
 Justitsministeriet, den 15. November  

 1932.
 P.M.V.
 Aage Svendsen.
 /Bilfeldt.
