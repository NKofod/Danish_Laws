Nr LSF 257 Forslag til Lov om ændring af ligningsloven(Ændrede satser og regler for  

 skattefri rejsegodtgørelse m.v.) Fremsat af skatteministeren (Carsten Koch) den 7. maj 1997 Vedtaget ved tredjebehandling den 30. maj 1997 Lov nr. 452 af 10/06/1997 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 869 af 15. november 1995, som ændret bl. a. ved § 2 i  

 lov nr. 1063 af 12. december 1996 og § 13 i lov nr. 1219 af 27. december 1996  

 og senest ved § 1 i lov nr. 239 af 2. april 1997, foretages følgende  

 ændringer:
 1. I § 9, stk. 4, ændres »Ligningsrådets  

 anvisning« til: »stk. 6 eller Ligningsrådets anvisning« og  

 »Ligningsrådet« til: »Ligningsrådet eller i stk. 6«.
 2. § 9, stk. 5 , affattes således:
»Stk. 5. Godtgørelse, der udbetales af arbejdsgiveren for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der er fastsat i stk. 6  

 eller, for så vidt angår befordringsudgifter, fastsættes af Ligningsrådet.  

 Ved rejseudgifter forstås merudgifter, der påføres lønmodtageren, fordi  

 arbejdsgiveren midlertidigt udsender den pågældende til et andet arbejdssted  

 end lønmodtagerens sædvanlige arbejdsplads, når dette medfører, at  

 lønmodtageren ikke har mulighed for at overnatte på sin sædvanlige bopæl.
Med  

 hensyn til anvendelsen af standardsatserne, jf. stk. 6, kan et arbejdssted  

 højst anses for midlertidigt i de første 3 måneder, hvis arbejdsstedet er i  

 Danmark, og de første 6 måneder, hvis det er i udlandet.
Udbetaler  

 arbejdsgiveren ikke hel eller delvis skattefri godtgørelse, kan fradrag for  

 befordring som nævnt i § 9 B foretages efter § 9 C.
Godtgørelsen skal  

 medregnes ved indkomstopgørelsen, hvis den fragår i en forud aftalt  

 bruttoløn.
Ansatte, der er påmønstret skibe (herunder fiskerfartøjer),  

 arbejder i fartøjer eller installationer, der anvendes i tilknytning til  

 efterforskning eller udnyttelse af naturforekomster, modtager ydelser efter §  

 7, litra r, eller § 7 K, kan ikke anvende standardsatserne for rejseudgifter  

 eller andre merudgifter.
Personer, der aftjener værnepligt, samt frivilligt  

 personel i den periode, der er fastsat som uddannelsestid, kan ikke anvende  

 standardsatserne til fradrag.
Rejseudgifter eller andre merudgifter kan ikke  

 fradrages ved indkomstopgørelsen i det omfang, de er godtgjort efter 2.  

 pkt.« 3. I § 9 indsættes efter stk. 5 som nye stykker:
 »Stk. 6. Følgende satser kan anvendes til dækning af  

 merudgifter til kost og småfornødenheder i stedet for de faktiske beløb:
 1) Ved rejse med overnatning i Danmark eller i udlandet et grundbeløb på  

 256 kr. pr. døgn.
 2) For turistchauffører med overnatning i udlandet 150 kr. pr. døgn.
 3) For turistchauffører med overnatning i Danmark 75 kr. pr. døgn.
 4) Ligningsrådet kan fra og med 1. januar 2001 forhøje satserne med et  

 grundbeløb på 100 kr. pr. døgn ved overnatning i lande, hvor  

 leveomkostningerne er væsentligt højere end i Danmark.
Hvis der modtages fri kost, reduceres satserne bortset fra de ovenfor  

 under nr. 2 og 3 nævnte satser med henholdsvis 15, 30 og 30 pct. for  

 morgenmad, frokost og aftensmad.
De nævnte grundbeløb reguleres årligt  

 svarende til den procent, hvormed reguleringstallet efter personskattelovens  

 § 20 er ændret i forhold til reguleringstallet for 1997. Procenten beregnes  

 med en decimal.
Det således regulerede beløb afrundes opad til nærmeste  

 kronebeløb.
Stk. 7. Selvstændigt erhvervsdrivende, der på grund af afstanden  

 mellem bopæl og et midlertidigt arbejdssted i udlandet ikke har mulighed for  

 at overnatte på den sædvanlige bopæl, kan vælge at foretage fradrag med de i  

 stk. 6 fastsatte satser i stedet for de faktiske udgifter.« Stk. 6-8 bliver herefter stk. 8-10.
 4. I § 9, stk. 6, der bliver stk. 8, ændres »stk.  

 5« til: »stk. 5 og 6«.
 5. I § 9, stk. 7, der bliver stk. 9, ændres »60 pct.  

 af Ligningsrådets satser« til: »30 pct. af satsen«.
§ 2 Stk. 1. Loven træder i kraft den 1. juli 1997, jf. dog stk. 2-4.
 Stk. 2. § 1, nr. 2 og 4, træder i kraft den 1. april 1999.
 Stk. 3. Uanset den i ligningslovens § 9, stk. 6, nr. 1, som  

 affattet ved denne lovs § 1, nr. 3, fastsatte sats på et grundbeløb på 256  

 kr. pr. døgn kan Ligningsrådet for andre grupper end langturschauffører til  

 og med den 31. marts 1999 fastsætte satser i medfør af den hidtidige  

 bestemmelse i ligningslovens § 9, stk. 5, og de satser, som i medfør af § 5,  

 stk. 2, i lov nr. 1063 af 12. december 1996 kan anvendes til og med den 31.  

 marts 1999, kan fortsat finde anvendelse til og med den 31. marts 1999. I det  

 omfang de i 1. pkt. nævnte satser pr. 31. marts 1999 overstiger det nævnte  

 grundbeløb på 256 kr. pr. døgn, reguleret efter personskattelovens § 20,  

 reduceres satserne pr. 1. april 1999 med 1/3 af forskellen mellem satsen pr.  

 31. marts 1999 og grundbeløbet pr. 31. marts 1999, 1. januar 2000 med 2/3 og  

 1. januar 2001 med resten af forskellen, indtil ingen satser er højere end  

 grundbeløbet.
 Stk. 4. Satser for rejse i Danmark ændres til det regulerede  

 grundbeløb på 256 kr. den 1. april 1999.
Oprindeligt fremsat forslag § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 869 af 15. november 1995, som ændret bl. a. ved § 2 i  

 lov nr. 1063 af 12. december 1996 og senest ved § 1 i lov nr. 239 af 2. april  

 1997, foretages følgende ændringer:
 1. I § 9, stk. 4 , ændres »Ligningsrådets  

 anvisning« til: »stk. 6 eller Ligningsrådets anvisning« og  

 »Ligningsrådet« til: »Ligningsrådet eller i stk. 6«.
 2. § 9, stk. 5 , affattes således:
»Stk. 5. Godtgørelse, der udbetales af arbejdsgiveren for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der er fastsat i stk. 6,  

 eller, for så vidt angår befordringsudgifter, fastsættes af Ligningsrådet.  

 Ved rejseudgifter forstås merudgifter, der påføres lønmodtageren, fordi  

 arbejdsgiveren midlertidigt udsender den pågældende til et andet arbejdssted  

 end lønmodtagerens sædvanlige arbejdsplads, når dette medfører, at  

 lønmodtageren ikke har mulighed for at overnatte på sin sædvanlige bopæl.
Med  

 hensyn til anvendelsen af standardsatserne, jf. stk. 6, kan et arbejdssted  

 højst anses for midlertidigt i de første 3 måneder, hvis arbejdsstedet er i  

 Danmark, og de første 6 måneder, hvis det er i udlandet.
Udbetaler  

 arbejdsgiveren ikke hel eller delvis skattefri godtgørelse, kan fradrag for  

 befordring som nævnt i § 9 B foretages efter § 9 C.
Godtgørelsen skal  

 medregnes ved indkomstopgørelsen, hvis den fragår i en forud aftalt  

 bruttoløn.
Ansatte, der er påmønstret skibe (herunder fiskefartøjer),  

 arbejder i fartøjer eller installationer, der anvendes i tilknytning til  

 efterforskning eller udnyttelse af naturforekomster, modtager ydelser efter §  

 7, litra r, eller § 7 K eller aftjener værnepligt, kan ikke anvende  

 standardsatserne for rejseudgifter eller andre merudgifter.
Rejseudgifter  

 eller andre merudgifter kan ikke fradrages ved indkomstopgørelsen i det  

 omfang, de er godtgjort efter 2. pkt.«.
 3. I § 9 indsættes efter stk. 5 som nye stykker:
 »Stk. 6. Følgende satser kan anvendes til dækning af  

 merudgifter til kost og småfornødenheder i stedet for de faktiske beløb:
 1) Ved rejse med overnatning i Danmark eller i udlandet et grundbeløb på  

 256 kr. pr. døgn.
 2) For turistchauffører med overnatning i udlandet 150 kr. pr. døgn.
 3) For turistchauffører med overnatning i Danmark 75 kr. pr. døgn.
 4) Ligningsrådet kan fra og med 1. januar 2001 forhøje satserne med et  

 grundbeløb på 100 kr. pr. døgn ved overnatning i lande, hvor  

 leveomkostningerne er væsentligt højere end i Danmark.
Hvis der modtages fri kost, reduceres satserne, bortset fra de ovenfor  

 under nummer 2 og 3 nævnte satser, med henholdsvis 15, 30 og 30 pct. for  

 morgenmad, frokost og aftensmad.
De nævnte grundbeløb reguleres årligt  

 svarende til den procent, hvormed reguleringstallet efter personskattelovens  

 § 20 er ændret i forhold til reguleringstallet for 1997. Procenten beregnes  

 med en decimal.
Det således regulerede beløb afrundes opad til nærmeste  

 kronebeløb.
 Stk. 7. Selvstændigt erhvervsdrivende, der på grund af afstanden  

 mellem bopæl og et midlertidigt arbejdssted i udlandet ikke har mulighed for  

 at overnatte på den sædvanlige bopæl, kan vælge at foretage fradrag med de i  

 stk. 6 fastsatte satser i stedet for de faktiske udgifter.«.
 Stk. 6-8 bliver herefter stk. 8-10.
 4. I § 9, stk. 6 , der bliver stk. 8, ændres »stk.  

 5« til: »stk. 5 og 6«.
 5. I § 9, stk. 7, der bliver stk. 9, ændres »60 pct.  

 af Ligningsrådets satser« til: »30 pct. af satsen«.
§ 2 Stk. 1. Loven træder i kraft den 1. juli 1997, jf. dog stk. 2-4.
 Stk. 2. § 1, nr. 2 og 4, træder i kraft den 1. april 1999.
 Stk. 3. Uanset den i ligningslovens § 9, stk. 6, nr. 1, som  

 affattet ved denne lovs § 1, nr. 3, fastsatte sats på et grundbeløb på 256  

 kr. pr. døgn, kan Ligningsrådet for andre grupper end langturschauffører til  

 og med den 31. marts 1999 fastsætte satser i medfør af den hidtidige  

 bestemmelse i ligningslovens § 9, stk. 5, og de satser, som i medfør af § 5,  

 stk. 2, i lov nr. 1063 af 12. december 1996 kan anvendes til og med den 31.  

 marts 1999, kan fortsat finde anvendelse til og med den 31. marts 1999. I det  

 omfang de i 1. punktum nævnte satser pr. 31. marts 1999 overstiger det nævnte  

 grundbeløb på 256 kr. pr. døgn, reguleret efter personskattelovens § 20,  

 reduceres satserne pr. 1. april 1999 med 1/3 af forskellen mellem satsen pr.  

 31. marts 1999 og grundbeløbet pr. 31. marts 1999, 1. januar 2000 med 2/3 og  

 1. januar 2001 med resten af forskellen, indtil ingen satser er højere end  

 grundbeløbet.
 Stk. 4. Satser for rejse i Danmark ændres til det regulerede  

 grundbeløb på 256 kr. den 1. april 1999.
Bemærkninger til lovforslaget Almindelige bemærkninger 1. Indledning Folketinget vedtog i december 1996 forskellige ændringer i reglerne om  

 skattefri rejsegodtgørelse, jf. lov nr. 1063 af 12. december 1996.
I forbindelse med Folketingets behandling af lovforslaget (Lovforslag nr.  

 L 99, 1996-97) tilkendegav skatteministeren, at han senest den 1. april 1997  

 ville fremlægge resultaterne af en kulegravning, der skal belyse, i hvilket  

 omfang der foreligger ligestilling i relation til reglerne om  

 rejsegodtgørelse under hensyn til forskellige erhvervsgruppers forskellige  

 omkostningsforhold.
Tidspunktet for fremlæggelsen er senere udskudt på grund  

 af overenskomstforhandlingerne.
 Resultaterne af undersøgelsen, der er udført af Arbejderbevægelsens  

 Erhvervsråd, er gengivet i Skatteministeriets rapport af maj 1997.  

 Lovforslaget er fremsat som en opfølgning af undersøgelsen.
2. Det oprindelige rejsebegreb Efter bestemmelsen i ligningslovens § 9, stk. 5, er det udgangspunktet, at  

 godtgørelse, der udbetales til lønmodtageren af arbejdsgiveren, skal  

 medregnes ved indkomstopgørelsen.
 Godtgørelse for rejseudgifter og for erhvervsmæssige befordringsudgifter  

 kan dog udbetales skattefrit, såfremt godtgørelsen ikke overstiger satser,  

 der fastsættes af Ligningsrådet.
 Hvis arbejdsgiveren ikke udbetaler nogen rejsegodtgørelse eller udbetaler  

 et mindre beløb, kan lønmodtageren fratrække forskellen imellem det udbetalte  

 beløb og Ligningsrådets sats ved indkomstopgørelsen.
Begrebet »rejseudgifter« omfattede oprindelig kun de  

 merudgifter, som blev påført en lønmodtager, fordi arbejdsgiveren  

 midlertidigt udsendte lønmodtageren fra det normale arbejdssted til et andet  

 tjenestested.
Begrebet er senere udvidet, jf. nedenfor.
Det overordnede, generelle princip er, at uanset hvilket arbejde den  

 ansatte har, må den pågældende selv betale alle sine private udgifter med  

 beskattede penge.
Sådanne udgifter kan ikke trækkes fra, og en eventuel  

 godtgørelse eller refusion er skattepligtig.
En ansat kan ikke uden beskatning få dækket sine almindelige udgifter til  

 kost og logi af arbejdsgiveren.
En lønmodtager kan heller ikke få dækket  

 andre udgifter, som man også har derhjemme, og udgifterne kan ikke fratrækkes  

 på selvangivelsen.
Hvis lønmodtageren er udsendt for sin arbejdsgiver, er forholdene  

 anderledes.
Når man er udsendt, kan man ikke undgå at få større udgifter, end  

 hvis man er hjemme.
Udgiften til overnatning er en merudgift, og udgifterne  

 til kost bliver større end hjemme, når måltiderne må indtages på cafeteria  

 eller restaurant.
Merudgifterne er størst i begyndelsen og aftager  

 efterhånden, som man indretter sig på forholdene eller er i stand til at  

 etablere mere permanente løsninger.
Det er disse ekstraudgifter, som en  

 lønmodtager påføres på grund af udsendelsen fra det sædvanlige arbejde, der  

 skal dækkes af den skattefri rejsegodtgørelse, hverken mere eller mindre.
 Merudgifterne bør som udgangspunkt dækkes af arbejdsgiveren med det  

 dokumenterede faktiske beløb og holdes helt uden for den ansattes  

 mellemværende med skattevæsenet, men hvis lønmodtageren ikke kan få beløbet  

 dækket, kan det fratrækkes på selvangivelsen.
For at undgå besvær med regnskab og dokumentation af de faktiske udgifter  

 giver loven mulighed for i stedet at benytte standardsatser, der fastsættes  

 af Ligningsrådet.
Dette er alene indført som en praktisk foranstaltning, så  

 både den ansatte, arbejdsgiveren og skattevæsenet undgår at samle bilag.
Det har derimod aldrig været hensigten, at udbetaling af skattefri  

 rejsegodtgørelse skulle være et skattefrit løntillæg, som arbejdsgiveren  

 måske oven i købet tager sig betalt for ved at udbetale en mindre  

 skattepligtig løn.
Det er heller ikke meningen, at godtgørelsen skal være en  

 slags kompensation for, at arbejdet måske er hårdt eller ubehageligt.
Satserne for den udokumenterede, skattefri godtgørelse skal fastsættes, så  

 de maksimalt dækker merudgifterne.
Der skal være en rimelig dækning, men  

 standardsatsen må ikke medføre, at nogle grupper generelt får en  

 udokumenteret godtgørelse eller et fradrag, der systematisk overstiger de  

 merudgifter, der er forbundet med deres arbejde.
 Hvis det i praksis viser sig, at godtgørelsen generelt medfører, at der  

 aftales en lavere løn, eller at arbejdsgiveren løbende modregner godtgørelsen  

 i den skattepligtige løn, kan det være udtryk for, at godtgørelsen i et vist  

 omfang dækker ikke eksisterende merudgifter, og at satsen derfor er for høj.
Det skal være således, at de reelle merudgifter dækkes i  

 normalsituationen.
Der er nogle, der er i stand til at klare sig med lavere  

 udgifter end andre, men det må ikke være sådan, at der generelt foregår en  

 overkompensation af et udokumenteret fradrag/godtgørelsesbeløb.
Hvis dette  

 sker, medfører det, at andre skatteborgere, der ikke har mulighed for  

 udokumenterede fradrag eller skattefri godtgørelse, alt andet lige skal  

 betale mere i skat, og hvis den godtgørelse eller det fradrag, man kan få  

 efter standardsatsen, ikke dækker de reelle meromkostninger, kan man i stedet  

 benytte dokumentation for udgifternes størrelse.
 Foruden rejsegodtgørelsessatserne efter ligningslovens § 9, stk. 5, har  

 der været fastsat særlige satser og regler for offentligt ansatte og andre,  

 der udfører et offentligt hverv efter bestemmelsen i statsskattelovens § 5,  

 litra d, for udbetalinger fra staten og kommunerne.
 Ved fastsættelsen af de almindelige satser for rejsegodtgørelse har  

 Ligningsrådet hidtil anvendt samme satser, som Finansministeriet har fastsat  

 for tjenesterejser for statens ansatte.
 Ligningsrådet har desuden fastsat specielle satser for en række særlige  

 erhvervsgrupper, som ikke er på egentlige tjenesterejser, har afvigende  

 udgiftsforhold eller er omfattet af andre særlige skatteregler, som medfører,  

 at de bliver kompenseret for deres erhvervsmæssige merudgifter.
De standardsatser, som Ligningsrådet fastsætter, kan kun benyttes af  

 lønmodtagere.
Arbejdsgivere kan ikke benytte standardsatserne til fradrag,  

 når de er på rejse som et led i deres virksomhed.
Selvstændigt  

 erhvervsdrivende skal føre regnskab, og de kan fratrække de faktiske  

 dokumenterede udgifter som driftsudgifter i regnskabet.
3. Lov nr. 1063 af 12. december 1996 - baggrund og indhold Ligningsrådet ophævede i december 1995 satserne for de særlige  

 erhvervsgrupper med virkning fra 1. januar 1997, således at de pågældende  

 grupper efter dette tidspunkt kun ville få mulighed for at få refunderet  

 deres merudgifter eller få fradrag mod dokumentation, medmindre der kom nye  

 regler forinden.
De særlige satser omfattede fagforbundenes funktionærer og  

 tillidsmænd, handelsrejsende, langturs- og turistchauffører samt  

 flyselskabernes flyvende personel.
Bestemmelsen i statsskattelovens § 5, litra d, om dagpenge og  

 rejsegodtgørelse til personer, der udfører offentlige hverv, havde i et vist  

 omfang fået en utilsigtet anvendelse.
Desuden har udviklingen i samfundet  

 medført, at der ikke længere er samme forskel på offentlige hverv og privat  

 erhvervsvirksomhed som hidtil.
Det var derfor ikke særlig hensigtsmæssigt at  

 have to forskellige regelsæt.
Det var ikke i ligningsloven angivet, hvornår man er omfattet af  

 rejsebegrebet, eller hvad der skal forstås ved rejseudgifter.
Ligningsrådets  

 rejsebegreb bygger som nævnt oprindelig på samme synspunkter, som ligger til  

 grund for Finansministeriets rejsegodtgørelse, nemlig at man bør have dækning  

 for de merudgifter på grund af arbejdet, som skyldes, at man af  

 arbejdsgiveren midlertidigt udsendes på tjenesterejse til et andet sted end  

 den normale arbejdsplads.
Rejsebegrebet har imidlertid heller ikke været  

 udtrykkelig defineret i Ligningsrådets rejsecirkulære, og praksis har ikke  

 være helt entydig.
Hertil kommer, at Højesteret i en dom af 30. august 1996 vedrørende en  

 ansat ved Storebæltsprojektet har truffet en afgørelse, der går ud over det  

 hidtidige snævre rejsebegreb.
Efter Højesterets dom er man ikke udelukket fra  

 at få rejsegodtgørelse, alene fordi man er ansat direkte på den pågældende  

 arbejdsplads, men der er ikke i dommen fastsat nogen tidsgrænse for, hvor  

 lang tid man kan være på den pågældende arbejdsplads uden at miste adgangen  

 til at få rejsegodtgørelse.
Højesterets dom indebærer en udvidelse af  

 rejsebegrebet, men der er tale om en konkret afgørelse, hvis rækkevidde er  

 uvis.
Der var således behov for i loven at fastsætte en mere præcis  

 definition af hvilke udgifter, der er omfattet af det område, hvor  

 Ligningsrådet kan fastsætte standardgodtgørelsessatser.
Det var på baggrund af ovennævnte forhold, at skatteministeren i november  

 1996 fremsatte lovforslaget (L 99) om ændrede regler om skattefri  

 rejsegodtgørelse og ligestilling mellem personer, der udfører offentlige  

 hverv og ansatte i private virksomheder.
Lovforslaget blev vedtaget uden  

 egentlige ændringer som lov nr. 1063 af 12. december 1996, men  

 virkningstidspunktet for ændringerne blev for alle grupper udskudt til 1.  

 april 1999. Både det private arbejdsmarked og det offentlige fik således  

 mulighed for at indrette sig på de nye regler i 2 1/4 år, idet alle parter i  

 denne periode kan bruge de tidligere regler og satser i stedet for de nye.
 I forhold til de tidligere regler medførte loven i øvrigt følgende  

 forskelle:
a.
Rejsebegrebet blev fastlagt i selve lovteksten.
Det snævre rejsebegreb  

 blev desuden suppleret, således at Ligningsrådet også kan fastsætte  

 standardsatser, der omfatter andre merudgifter end egentlige rejseudgifter,  

 dvs. tilfælde, hvor lønmodtageren midlertidigt ansættes direkte på en  

 arbejdsplads, når det medfører, at den pågældende på grund af afstanden  

 mellem bopæl og arbejdssted ikke har mulighed for at overnatte på den  

 sædvanlige bopæl.
b.
For at undgå usikkerhed i relation til anvendelsen af Ligningsrådets  

 standardsatser blev det endvidere fastsat direkte i lovteksten, at en  

 arbejdsplads i denne forbindelse kun kan anses for midlertidig i 2 måneder,  

 hvis arbejdspladsen er i Danmark, og i 4 måneder, hvis arbejdspladsen er i  

 udlandet.
Herefter kan eventuelle merudgifter enten refunderes skattefrit af  

 arbejdsgiveren imod dokumentation, eller de dokumenterede merudgifter kan  

 fratrækkes ved indkomstopgørelsen.
Tidsbegrænsningen har ingen virkning for  

 transportpersonale og andre, hvis arbejdsplads ikke er knyttet til en stedlig  

 lokalitet, men da Ligningsrådet kan fastsætte lavere satser for sådanne  

 grupper, er der alligevel mulighed for at indføre satser, der - set over en  

 længere periode - giver en rimelig dækning af merudgifterne og ligger  

 nogenlunde på samme niveau som for andre grupper i en tilsvarende periode.
c.
For at sikre, at Ligningsrådet har mulighed for at tage hensyn til  

 særlige forhold og til samfundsudviklingen, blev det desuden fastsat, at  

 Ligningsrådet kan fastsætte nærmere regler og særlige satser for forskellige  

 erhvervsgrupper, således at der til enhver tid kan tages hensyn til de  

 faktiske merudgifters typiske størrelse.
d.
Lovens rejsebegreb medfører, at der ikke længere er mulighed for at  

 fastsætte standardsatser for rejser uden overnatning.
Sådanne endagsrejser  

 indebærer normalt ikke særlige merudgifter i forhold til det sædvanlige  

 arbejde.
Der er imidlertid stadig mulighed for, at eventuelle merudgifter kan  

 refunderes eller fratrækkes ved indkomstopgørelsen imod dokumentation.  

 Finansministeriets retningslinier for statsansatte på rejse har i flere år  

 stillet krav om, at merudgifter i forbindelse med endagsrejser skal godtgøres  

 efter regning. Ændringen af rejsebegrebet medfører således, at der bliver  

 ligestilling imellem det offentlige og det private arbejdsmarked.
Eventuelle  

 befordringsudgifter på endagsrejser kan godtgøres skattefrit efter  

 ligningslovens § 9 B om erhvervsmæssige befordringsudgifter.
e.
Lovændringen har endvidere medført, at den tidligere mulighed for at  

 fastsætte en standardsats for logiudgifter ophører.
Baggrunden herfor er, at  

 udgiften til logi varierer så meget, at det ikke er muligt at fastsætte en  

 fælles sats, og det er desuden normalt, at man får dokumentation for  

 hoteludgift m.v.
Fra 1. april 1999 er det derfor nødvendigt at få  

 dokumentation for udgifter til overnatning.
4. Ligningsrådets regler og satser Efter lov nr. 1063 af 12. december 1996 er det også fremover  

 Ligningsrådet, der skal fastsætte de nærmere regler og satser.
Satserne fastsættes hverken af Folketinget eller af ministeren, men  

 hensigten med lovforslagets fremsættelse i november 1996 var bl.a. at give  

 Folketinget mulighed for at foretage en politisk stillingtagen og komme med  

 en tilkendegivelse om regler og satser.
Lovforslagets bemærkninger indeholdt  

 derfor også en gengivelse af Skatteministeriets påtænkte indstilling til  

 Ligningsrådet om de nærmere regler og satser.
 Det var ikke hensigten, at Finansministeriet skulle ophøre med at  

 fastsætte satser for de egentlige tjenesterejser, eller at Ligningsrådet  

 skulle anvende andre satser på det generelle rejseområde.
 Efter indstillingen skulle der også fortsat være specielle regler for de  

 særlige erhvervsgrupper, som typisk har andre udgiftsforhold eller er  

 omfattet af andre særlige ordninger, der kompenserer for eventuelle  

 merudgifter.
 For langturschaufførerne blev der foreslået en sats på 200 kr. pr. døgn  

 for ture med kørsel udelukkende i Danmark og 250 kr. pr. døgn for ture med  

 kørsel både i Danmark og i udlandet.
 For turistchauffører, der normalt hverken har udgifter til kost eller til  

 logi, blev der tilsvarende foreslået satser på henholdsvis 75 kr. og 150 kr.
 Flyselskabernes flyvende personel blev foreslået omfattet af de generelle  

 rejsesatser.
 Der blev ikke foreslået nye satser i stedet for de tidligere for  

 fagforeningernes funktionærer og tillidsmænd samt handelsrejsende for  

 »endagsrejser«, da der efter lovforslaget ikke længere ville være  

 mulighed for at fastsætte standardsatser for rejser uden overnatning.
De foreslåede satser blev tiltrådt af Ligningsrådet, jf.
Told- og  

 Skattestyrelsens cirkulære nr. 31 af 20. december 1996.
5. Omkostningsforhold og godtgørelsessats Arbejderbevægelsens Erhvervsråd har i forbindelse med arbejdet med  

 rapporten om de skattefri rejsegodtgørelser indhentet faktuelle oplysninger  

 vedrørende rejser i de enkelte erhverv samt bearbejdet det indsamlede  

 materiale.
Det er således Erhvervsrådet, der har stået for kontakten til de  

 mange erhvervsgrupper og organisationer, som er anmodet om redegørelser om  

 udgiftsforhold i forbindelse med rejser inden for det enkelte erhverv.
På  

 chaufførområdet har Erhvervsrådet modtaget materiale fra bl.a.
SID, som har  

 foretaget egne undersøgelser af udgiftsforholdene.
Der er desuden materiale  

 tilvejebragt af Foreningen af Danske Langtursvognmænd (FDL), hvor indehaverne  

 selv kører som chauffør under tilsvarende forhold som ansatte  

 langturschauffører.
Generelt kan det betegnes som en svaghed ved undersøgelsens metode, at det  

 indsamlede materiale vedrørende de enkelte gruppers rejseomkostninger primært  

 bygger på oplysninger fra de berørte gruppers egne organisationer.
Dette har  

 imidlertid været nødvendigt på grund af opgavens omfang og den begrænsede  

 tid, der har været til rådighed.
Det må desuden tages i betragtning, at en væsentlig del af materialet ikke  

 bygger på oplysninger om de forskellige gruppers faktiske rejseomkostninger,  

 men på prisoplysninger, som følger principperne for Finansministeriets  

 fastsættelse af dagpengesatser for andre lande end Danmark.
Det betyder bl.  

 a., at det forudsættes, at der indtages 3 daglige måltider på relativt gode  

 spisesteder.
Foruden morgenmad spises der 2 retter til frokost + kaffe/vand  

 og 3 retter til aftensmad + kaffe/vand.
Materialet fra FDL bygger imidlertid  

 på faktiske omkostninger på grundlag af indsamlede bilag, idet chaufførerne  

 her er selvstændige vognmænd, som ikke kan benytte standardsatserne for  

 lønmodtagere.
Arbejderbevægelsens Erhvervsråds undersøgelse kan i et vist omfang siges  

 at bekræfte de formodninger om satsernes manglende sammenhæng med de faktiske  

 omkostningsforhold og om ulige behandling, som var udgangspunktet for  

 undersøgelsen.
Et af hovedresultaterne af undersøgelsen er således, at de  

 gældende standardtakster for rejseudgiftsdækning giver mulighed for en  

 generel overkompensation.
Dette gælder mest på de områder, hvor taksterne  

 følger de af Finansministeriet fastsatte godtgørelsessatser for statens  

 ansatte på rejse i udlandet.
Satserne for de enkelte lande svarer ikke altid  

 helt til omkostningsforholdene i det pågældende land, og de måltider, der  

 ligger til grund for prisoplysningerne, indtages formentlig ikke altid i  

 praksis af de rejsende i fuldt omfang.
6. Ligestilling Skatteministeren gav som nævnt tilsagn om, at kulegravningen skal belyse,  

 i hvilket omfang der foreligger ligestilling i relation til reglerne om  

 rejsegodtgørelse under hensyn til forskellige erhvervsgruppers forskellige  

 omkostningsforhold.
Den største ligestilling - og det vel mest retfærdige system - ville opnås  

 ved, at der udelukkende kunne kompenseres for merudgifter efter regning.  

 Herved opnås, at den rejsende - uanset erhverv - bliver kompenseret krone for  

 krone, hverken mere eller mindre.
Dette ville imidlertid være ensbetydende  

 med en afskaffelse af standardsatserne og de dermed forbundne administrative  

 fordele.
Arbejderbevægelsens Erhvervsråd konkluderer, at det ikke er muligt at  

 skabe ligestilling, hverken inden for den enkelte erhvervsgruppe eller  

 imellem de forskellige grupper, hvis ligestilling opfattes som et krav om, at  

 godtgørelsen altid skal svare til de faktiske merudgifter.
En sådan  

 ligestilling kan kun opnås, hvis arbejdsgiveren refunderer de faktiske  

 merudgifter.
 Da der gælder forskellige satser for forskellige grupper, er der heller  

 ikke ligestilling, hvis man opfatter ligestilling som et krav om, at der skal  

 gælde samme sats for alle.
Der er heller ikke ligestilling i relation til den tidsbegrænsning, der  

 gælder.
Da langturschauffører m.v. ikke er knyttet til en stationær  

 arbejdsplads, er der efter de nuværende regler ingen tidsbegrænsning for dem,  

 idet begrænsningen er knyttet til varigheden på den enkelte arbejdsplads.
Der  

 består endvidere en ulighed på den måde, at chaufførerne på grund af den  

 lavere dagsats ikke har mulighed for så stor en daglig overkompensation ved  

 at spise billigt som f.eks. statsansatte eller bygningshåndværkere på rejse.  

 På den anden side bliver chaufførernes årlige overkompensation ikke begrænset  

 af de tidsfrister, der gælder for tilknytningen til den enkelte arbejdsplads.
Man må acceptere, at det ikke er muligt at opnå en fuldstændig  

 ligestilling, hvis det fortsat skal kunne lade sig gøre at udbetale  

 rejsegodtgørelse/få rejsefradrag uden dokumentation for udgifternes  

 størrelse.
Til gengæld er der ingen, der er tvunget til at benytte  

 standardgodtgørelse.
Muligheden for at få dækket/fratrække merudgifterne  

 efter dokumentation står altid åben.
En ændring af de nuværende regler, som skaber mere ligestilling, vil  

 indebære, at man må opgive nogle af de oprindelige principper for at udbetale  

 skattefri rejsegodtgørelse.
Det kan ikke lade sig gøre at fastsætte satser,  

 der for alle dage svarer til de faktiske merudgifter for alle personer.
Til  

 gengæld kan man opnå en forenkling af reglerne, så de generelt opfattes som  

 mere retfærdige end de nuværende.
Det er hidtil blevet kritiseret, at der ikke gælder samme godtgørelsessats  

 for alle erhvervsgrupper.
Satsen pr. døgn for langturschauffører er lavere  

 end for andre, men deres samlede godtgørelse på årsbasis afhænger ikke af den  

 tidsbegrænsning, der har relation til den enkelte arbejdsplads.
 Andre erhvervsgrupper har højere satser pr. døgn, men de kan til gengæld  

 kun benytte satserne i henholdsvis 2 og 4 måneder på den enkelte arbejdsplads  

 i Danmark eller i udlandet.
Det har ikke været muligt at påvise en nærmere sammenhæng mellem de  

 forskellige satser og de faktiske merudgifter for forskellige grupper.
Det må  

 i denne forbindelse erindres, at størrelsen af de merudgifter, der skal  

 dækkes, ikke afhænger af, hvor meget den enkelte har mulighed for at bruge,  

 eller hvor lidt den mest nøjsomme kan klare sig for.
Satserne skal afspejle  

 et niveau, der svarer til de typiske faktiske merudgifter.
Hvis en  

 sats altid medfører overdækning i forhold til dette, er der fastsat en sats,  

 der er for høj.
7. Rejsereglernes forhold til andre særlige ordninger a) 60 pct.'s reglen i ligningslovens § 9, stk. 7 Efter bestemmelsen kan den ansatte ved rejse i udlandet skattefrit modtage  

60 pct. af Ligningsrådets satser for skattefri rejsegodtgørelse  

 samtidig med, at arbejdsgiveren refunderer den ansattes udgifter efter  

 regning.
 Reglen blev indført i 1988. Reglen skal ses i lyset af vanskelighederne  

 ved at fremskaffe dokumentation - kvitteringer - for alle udgifter afholdt  

 ved rejse i udlandet.
Bestemmelsen har virkning for alle ansatte med arbejde i udlandet,  

 som får dækket udgifter efter regning.
Bestemmelsen er altså ikke forbeholdt  

 bestemte erhverv, men kan også anvendes f. eks. for langturschauffører.
I praksis har det vist sig, at den udbetalte godtgørelse ikke altid dækker  

 over reelle merudgifter, idet godtgørelsen modregnes i den skattepligtige  

 løn.
Det foreslås, at den supplerende godtgørelse nedsættes fra 60 til 30  

 pct. af satsen.
b) Tidsbegrænsninger Det er væsentligt at fastholde en eller anden form for tidsbegrænsning  

 for, at der skal være tale om et midlertidigt ophold eller en midlertidig  

 »rejse«.
Historisk set vedrører både rejsebegrebet og dobbelt husførelse  

 midlertidige ophold uden for den sædvanlige bopæl, der er forårsaget af den  

 pågældendes arbejde.
Dobbelt husførelse kan også vedrøre mere langvarige,  

 midlertidige ophold (efter praksis op til 2 år), hvorimod rejsebegrebet kun  

 har vedrørt kortvarige ophold (efter skattemyndighedernes praksis max. ca. 12  

 mdr.). Til gengæld er satsen for fradrag for dobbelt husførelse langt lavere  

 (400 kr. pr. uge) end de satser, der anvendes som rejsegodtgørelse/-fradrag.
Efter Storebæltsdommen og udvidelsen af rejsebegrebet kan rejsereglerne (i  

 modsætning til tidligere antagelse) også anvendes, når det ikke er  

 arbejdsgiveren, men lønmodtageren selv, der beslutter sig for midlertidigt at  

 arbejde langt fra hjemmet.
Dette kan ved højere satser og godkendelse af  

 midlertidighed uden nogen fast begrænsning medføre en udvidelse af  

 »rejseområdet« af ukendt størrelse, og at begrebet dobbelt  

 husførelse mister sin betydning.
Hvis dette skal undgås, er det nødvendigt at  

 fastsætte en forholdsvis kort tidsgrænse på rejseområdet.
Kun hvis man  

 opretholder en forholdsvis kort tidsbegrænsning, er det muligt at fastholde  

 den principielle forskel imellem rejse og dobbelt husførelse.
Det udvidede rejsebegreb, der blev indført ved lovændringen i december  

 1996, indebærer, at også transportpersonale er omfattet af de almindelige  

 regler og satser, hvis der ikke fastsættes særregler for denne gruppe.
Når  

 der indføres samme satser for alle, men samtidig fastholdes en  

 arbejdspladsrelateret tidsbegrænsning, vil denne begrænsning kun omfatte  

 lønmodtagere, der har en stationær arbejdsplads.
Det foreslås derfor, at  

 tidsbegrænsningen for det enkelte arbejdssted udvides fra henholdsvis 2 og 4  

 måneder i Danmark og i udlandet til henholdsvis 3 og 6 måneder for  

 arbejdspladser i Danmark og i udlandet.
c) Selvstændige De selvstændige vognmænd, som selv kører som langturschauffører, kan kun  

 foretage fradrag efter bilag.
De har derfor haft et materiale, som de har  

 bidraget med ved undersøgelsen af de faktiske udgifters størrelse.
De har  

 imidlertid haft vanskeligt ved at samle bilag og at få de indsamlede bilag  

 godkendt af skattevæsenet.
Det har desuden været vanskeligt at nå op på  

 beløb, der svarer til standardsatserne.
Da den pågældende gruppes omkostningsforhold må formodes at svare til de  

 ansatte chaufførers omkostningsforhold, og da besværet og vanskelighederne i  

 forbindelse med at samle bilag samt at få dem godkendt af skattevæsenet er  

 ens, foreslås det, at alle selvstændigt erhvervsdrivende får mulighed  

 for at benytte standardsatserne.
De selvstændige vognmænd har  

 tidligere i perioden fra 1972 til 1989 været omfattet af de samme regler som  

 de ansatte langturschauffører.
8. Lovforslagets indhold i hovedtræk I det nuværende regelsæt er det kun de overordnede regler og  

 begrænsninger, der er fastsat direkte i loven.
De nærmere regler og de  

 enkelte satser skal fastsættes af Ligningsrådet under hensyn til de faktiske  

 udgiftsforhold.
Det er imidlertid ikke muligt at fastsætte generelle satser,  

 der altid tager hensyn til de faktiske udgiftsforhold, og den omstændighed,  

 at godtgørelsessatsen på forhånd ligger fast, indebærer i sig selv en  

 tilskyndelse til at spare på udgifterne, idet en besparelse i forhold til den  

 fastsatte sats medfører en skattefri indtægt for den pågældende.
Den omstændighed, at satserne for skattefri rejsegodtgørelse i dag ikke er  

 fastsat i loven, men reguleres årligt af Ligningsrådet, gør det let at ændre  

 satserne, så der er mulighed for en nærmere sammenhæng imellem satserne og de  

 til enhver tid værende omkostningsforhold og de faktiske muligheder for  

 forskellige grupper.
Det fremgår af undersøgelsen, at det i praksis ikke er  

 muligt at opfylde denne målsætning.
På andre fradragsområder end rejsefradraget er der fastlagt udtømmende  

 regler direkte i lovgivningen med satser for fradragets størrelse, som ikke  

 kan ændres af Ligningsrådet.
Dette er f.eks. tilfældet for så vidt angår  

 fradraget for dagplejere, fiskerfradraget og sømandsfradraget.
 På denne baggrund foreslås det, at også satserne for skattefri  

 rejsegodtgørelse fastsættes direkte i loven i stedet for af  

 Ligningsrådet, og at der i stedet for Ligningsrådets årlige regulering  

indbygges en regulering efter personskattelovens § 20.
Som udgangspunkt foreslås en sats med et grundbeløb på 256 kr. i 1997, som  

 skal gælde for alle lande.
Beløbet svarer til Ligningsrådets nuværende sats  

 for rejser i Danmark, som er et relativt dyrt land.
De hidtidige satser, der  

 er højere end 256 kr., aftrappes fra 1. april 1999, således at der ikke er  

 nogen, der fra 1. januar 2001 har en højere sats end det regulerede  

 grundbeløb på 256 kr., jf. nedenfor.
 Der vil fortsat være mulighed for uden skattemæssige konsekvenser at få  

 dokumenterede merudgifter dækket efter regning af arbejdsgiveren eller at få  

 fradrag herfor ved indkomstopgørelsen.
 I forhold til de nuværende satser for merudgifter til kost og  

 småfornødenheder medfører lovforslaget følgende ændringer:
 - Fra 1. januar 2001 er satsen 256 kr. (reguleret) for alle i ind- og  

 udland bortset fra turistchauffører, der bevarer nugældende satser på  

 henholdsvis 75 kr. og 150 kr. pr. døgn for rejser i Danmark og udlandet.
 - Den fælles sats indføres gradvist, idet den sats, der gælder pr. 31.  

 marts 1999, reduceres med 1/3 pr. 1. april 1999 af en overskydende forskel  

 mellem satsen og 256 kr. (reguleret), med 2/3 den 1. januar 2000 og med  

 resten af forskellen den 1. januar 2001. Dog fastsættes satsen på 256 kr. for  

 langturschauffører ved kørsel i Danmark og i udlandet fra og med den 1. juli  

 1997.
 - Fra 1. januar 2001 kan Ligningsrådet forhøje satsen for lande med  

 væsentligt højere leveomkostninger end Danmark med 100 kr. pr. døgn.
- Satserne på 256 kr. og 100 kr. er 1997-beløb.
De reguleres årligt pr. 1.  

 januar efter personskattelovens § 20, første gang 1. januar 1998.
 - Reglen om, at en arbejdsgiver foruden dækning efter regning skattefrit  

 kan udbetale 60 pct. af standardsatsen til ansatte ved rejse i udlandet,  

 ændres fra 1. juli 1997, så der højst kan udbetales 30 pct. af satsen.
 Iøvrigt medfører lovforslaget følgende ændringer:
- Selvstændigt erhvervsdrivende får fra 1. juli 1997 mulighed for at  

 benytte standardsats til fradrag ved rejse i udlandet i stedet for at  

 foretage fradrag for faktiske merudgifter.
Ved rejse i Danmark er  

 dokumentation stadig nødvendig.
 - Tidsgrænserne for benyttelse af standardfradrag på samme arbejdsplads i  

 henholdsvis Danmark og udlandet ændres fra 2 og 4 måneder til 3 og 6 måneder  

 fra 1. april 1999.
- Ligningsrådets nuværende regel om reduktion for modtagne måltider  

 lovfæstes, således at standardsatsen reduceres med henholdsvis 15, 30 og 30  

 pct. for morgenmad, frokost og middagsmad.
De resterende 25 pct. af satsen er  

 til dækning af småfornødenheder.
 - Ligningsrådets nuværende regler om nedsættelse af satserne efter 28 dage  

 på samme arbejdsplads bortfalder fra 1. april 1999.
De foreslåede ændringer medfører ikke, at Finansministeriet bliver  

 afskåret fra at fastsætte eller aftale særlige satser gældende for statens  

 ansatte.
Der kan stadig fastsættes dispositionsbeløb med hensyn til  

 størrelsen af de udgiftsbeløb, der kan godtgøres efter regning.
Der kan også  

 fastsættes særlige standardsatser for godtgørelse uden regning, men  

 godtgørelsen er kun skattefri i det omfang, den ikke overstiger  

 ligningslovens sats.
Provenumæssige konsekvenser Der foreligger ikke dækkende statistiske oplysninger, der gør det muligt  

 at foretage et underbygget skøn over lovforslagets samlede provenumæssige  

 konsekvenser.
De provenumæssige konsekvenser vil i vidt omfang afhænge af,  

 hvordan lønmodtagere, der berøres af lovforslaget, samt deres arbejdsgivere  

 evt. vil ændre adfærd.
Endvidere er ikke indregnet virkningen af evt. ændringer for stat og  

 kommuner vedrørende udbetalinger af rejsegodtgørelser til offentligt ansatte.  

 For statens ansatte skønnes der årligt at være ca. 500.000 rejsedage, inkl.  

 rejser til Grønland og Færøerne.
Dette antal omfatter både endagsrejser og  

 rejser af mere end 1 døgns varighed, dvs. både med og uden overnatning, hvis  

 præcise fordeling ikke er kendt, jf. finansministerens svar af 14. april 1997  

 til skatteudvalget på spørgsmål 4 til L 100.
 I tabel 1 nedenfor er vist de gældende godtgørelsessatser og de satser,  

 der foreslås med lovforslaget, hvor satsen på 256 kr. for langturschauffører  

 skal gælde fra 1. juli 1997. Satserne efter lovforslaget er vist frem til  

 2001 inkl. regulering efter personskattelovens § 20.
 Tabel 1. Godtgørelsessatser efter gældende regler og lovforslaget*.  

 1997-2001.
 *) Der er forudsat en regulering af satserne med 3,4 pct. pr. 1. januar  

 1998 og derefter rent beregningsteknisk en årlig regulering af satserne med 2  

 pct.
 1) Følger Ligningsrådets satser, der varierer fra land til land.  

 Fastsættes årligt af Ligningsrådet til og med 1999.
 2) Satsen nedsættes med 1/3 af forskellen mellem 270 kr. og 443 kr. = 58  

 kr. pr. 1. april 1999 og med 2/3 af forskellen mellem 1999-satserne (270 kr.  

 og 443 kr.) svarende til 115 kr. pr. 1. januar 2000. Fra og med 1. januar  

 2001 kan der højst ydes godtgørelse svarende til standardsatsen.
 3) Satsen nedsættes med 1/3 af forskellen mellem 270 kr. og 527 kr. = 86  

 kr. pr. 1. april 1999 og med 2/3 af forskellen mellem 1999-satserne (270 kr.  

 og 527 kr.) svarende til 171 kr. pr. 1. januar 2000. Fra og med 1. januar  

 2001 kan der højst ydes godtgørelse svarende til standardsatsen.  

 Provenuskønnene i det følgende er målt i forhold til det regelsæt, der i  

 december 1996 blev vedtaget med lovforslag L 99, samt cirkulære nr. 31 af 20.  

 december 1996 fra Told & Skat.
 De elementer i lovforslaget, der har provenuvirkning, er følgende:
 *) Langturschauffører vil opnå lidt højere skattefri godtgørelser både ved  

 kørsel i ind- og udland fra 1. juli 1997.
*) For flypersonale, håndværkere, administrativt personale (offentligt og  

 privat), handelsrejsende m.v. reduceres de skattefri godtgørelsessatser ved  

 rejse i udlandet, der indebærer overnatning.
Nedgangen sker gradvis fra 1.  

 april 1999 og frem til 1. januar 2001, hvor en sats på 256 kr. (reguleret)  

 bliver fælles for alle lønmodtagergrupper.
 *) Tidsgrænserne for skattefri godtgørelse for håndværkere m.fl. ved  

 arbejde på samme arbejdsplads ændres fra 2 til 3 måneder i Danmark og fra 4  

 til 6 måneder i udlandet.
 *) Selvstændigt erhvervsdrivende, herunder vognmænd, som i dag foretager  

 fradrag af udgifter mod dokumentation, kan fra 1. juli 1997 vælge at benytte  

 standardfradragsreglerne for lønmodtagere ved rejser i udlandet.
 *) Reglerne om, at de skattefri godtgørelser nedsættes efter 28 dage på  

 samme arbejdsplads, ophæves fra 1. april 1999.
 *) 60 pct.-reglen, hvorefter ansatte, der rejser i udlandet for deres  

 arbejdsgiver efter regning, skattefrit kan få 60 pct. af  

 standardgodtgørelsen, ændres til 30 pct. fra 1. juli 1997.
 Provenuvirkningen, der er forbundet med stor usikkerhed, og som nævnt ikke  

 omfatter offentligt ansatte, er anslået i tabel 2.
 Tabel 2. Provenuvirkning, ekskl. offentligt ansatte, af lovforslag i  

 forhold til gældende regler. 1997 - 2001.
 - = provenutab.
1) Omfatter langturschauffører, flypersonale, handelsrejsende og  

 fagforbundenes funktionærer.
I indkomstårene 1997 og 1998 skønnes  

 lovforslaget stort set at være provenuneutralt.
For finansårene 1997 og 1998  

 skønnes lovforslaget ligeledes stort set at være provenuneutralt.
I 1999, hvor indfasningen til den fælles sats for alle grupper starter og  

 2 mdr.s- /4 mdr.s-reglen ændres til 3 mdr./6 mdr., skønnes lovændringerne  

 samlet at medføre et provenutab på ca. 7 mill. kr.
Heraf vedrører ca. 4 mill.  

 kr. kommunerne.
 Når indfasningen er fuldt gennemført fra og med 2001, skønnes den samlede  

 virkning at blive et årligt merprovenu på ca. 5 mill. kr.
Erhvervsøkonomiske konsekvenser De erhvervsøkonomiske konsekvenser skønnes at være beskedne.
Med  

 lovforslaget sker der en videreudbygning af de tilstræbte forenklinger på  

 området, der blev startet med vedtagelsen af lovforslag L 99 i december 1996.  

 Med nærværende lovforslag skabes yderligere ensartethed med hensyn til  

 reglerne for skattefri rejsegodtgørelse for forskellige erhvervsgrupper.
Miljømæssige konsekvenser og EU-retlige aspekter Lovforslaget har ingen miljømæssige konsekvenser og indeholder ikke  

 EU-retlige aspekter.
Administrative konsekvenser Forslaget skønnes ikke at have nævneværdige administrative konsekvenser.
Bemærkninger til lovforslagets enkelte bestemmelser Til § 1 Til nr. 1 Efter den gældende bestemmelse i ligningslovens § 9, stk. 4, kan der  

 foretages fradrag uden dokumentation for udgiftens størrelse efter de af  

 Ligningsrådet fastsatte satser.
Lovforslaget medfører, at satserne for  

 rejsegodtgørelse m.v. fastsættes direkte i loven.
Det er derfor ikke længere  

 en betingelse, at det er Ligningsrådets satser, der anvendes, når der  

 foretages fradrag.
Til nr. 2 Den foreslåede bestemmelse svarer til den gældende bestemmelse i  

 ligningslovens § 9, stk. 5, men det fremgår nu, at standardsatserne for  

 rejsegodtgørelse m.v. findes i § 9, stk. 6. Endvidere foreslås  

 tidsbegrænsningen for godtgørelse efter standardsats på samme arbejdsplads  

 udvidet fra henholdsvis 2 og 4 måneder i Danmark og udlandet til henholdsvis  

 3 og 6 måneder.
I bestemmelsen er desuden angivet de grupper, der ikke kan  

 benytte standardsatserne i stk. 6, fordi de har særlige forhold eller andre  

 ordninger, der medfører skattefrihed eller fradrag.
Det drejer sig om  

 ansatte, der er påmønstret skibe (herunder fiskefartøjer), arbejder i  

 fartøjer eller installationer, der anvendes i tilknytning til efterforskning  

 eller udnyttelse af naturforekomster, modtager ydelser efter § 7, litra r,  

 (udetillæg m. v.) eller § 7 K (legater til studierejser i udlandet) eller  

 aftjener værnepligt.
Efter Ligningsrådets regler, som skal ophøre fra 1. april 1999, er  

 ansatte, der transporterer varer eller personer eller arbejder på  

 luftfartøjer, også undtaget fra de generelle satser, men nogle er i stedet  

 omfattet af særlige satser.
Efter lovforslaget vil disse grupper - bortset  

 fra turistchauffører - fra 1. januar 2001 enten være omfattet af den  

 generelle sats eller være helt afskåret fra at benytte standardsats.
Til nr. 3 Det foreslås, at godtgørelsessatsen for langturschauffører sættes til 256  

 kr. pr. døgn både i Danmark og i udlandet.
Turistchaufførernes nuværende  

 satser på henholdsvis 150 kr. og 75 kr. pr. døgn i udlandet og Danmark  

 opretholdes.
For de øvrige grupper fastsætter Ligningsrådet satser indtil 1.  

 april 1999. Fra 1. april 1999 nedtrappes de til den tid gældende satser, der  

 er højere end 256 kr., således at ingen satser pr. 1. januar 2001 er højere  

 end et efter personskattelovens § 20 reguleret beløb på 256 kr.
Det foreslås desuden, at Ligningsrådet skal kunne forhøje satserne med 100  

 kr. for lande, hvor leveomkostningerne er væsentligt højere end i Danmark.  

 Det forudsættes, at Ligningsrådet ved vurderingen heraf bl.a. lægger vægt på  

 de beregninger, der foretages af Employment Conditions Abroad Ltd. (ECA). ECA  

 er et firma, som har specialiseret sig i rådgivning og beregning af  

 rejseomkostninger for virksomheder, som har personale stationeret i udlandet  

 eller som rejser i tjenesten.
SAS anvender bl. a.
ECA til at beregne sine  

 egne dagpengesatser.
 Satsen på 256 kr. og 100 kr.'s-tillægget reguleres efter  

 personskattelovens § 20 med udgangspunkt i reguleringstallet for 1997.
Det foreslås endvidere, at selvstændigt erhvervsdrivende ved rejse i  

 udlandet i stedet for de faktiske merudgifter kan foretage fradrag med de  

 satser, som kommer til at gælde for lønmodtageres godtgørelser/fradrag i de  

 pågældende erhverv.
Ved rejse i Danmark er dokumentation stadig nødvendig.
Til nr. 4 Den foreslåede ændring er en konsekvens af ændringsforslaget under nr. 3.
Til nr. 5 Efter den gældende bestemmelse kan ansatte ved rejse i udlandet skattefrit  

 modtage 60 pct. af Ligningsrådets satser for skattefri rejsegodtgørelse  

 samtidig med, at arbejsgiveren refunderer den ansattes udgifter efter  

 regning.
Det foreslås, at satsen nedsættes fra 60 pct. til 30 pct.
Til § 2 Det foreslås, at § 1, nr. 1, 3 og 5, skal træde i kraft den 1. juli 1997,  

 således at de i bestemmelsen fastsatte regler og satser som udgangspunkt har  

 virkning fra dette tidspunkt.
For de øvrige ændringer foreslås det, at  

 bestemmelserne skal træde i kraft den 1. april 1999, hvor overgangsordningen  

 efter lov nr. 1063 af 12. december 1996 udløber.
 I det omfang Ligningsrådet i perioden frem til og med 31. marts 1999  

 fastsætter satser gældende for udenlandske rejser, der er højere end  

 grundbeløbet på 256 kr. (1997), eller satserne i følge overgangsordningen for  

 udenlandske rejser efter lov nr. 1063 af 12. december 1996 overstiger  

 grundbeløbet på 256 kr., foreslås, at disse højere satser nedtrappes til  

 grundbeløbet fra deres udgangspunkt den 31. marts 1999. Nedtrapningen  

 foretages første gang den 1. april 1999 med 1/3 af forskellen mellem satsen  

 den 31. marts 1999 og det regulerede grundbeløb på 256 kr. pr. 31. marts  

 1999. Næste gang den 1. januar 2000 med 2/3 af den oprindelige forskel og  

 sidste gang den 1. januar 2001 med resten, indtil alle satserne udgør det  

 regulerede grundbeløb på 256 kr. (1997).
 Det foreslås, at satser for rejser i Danmark fra 1. april 1999, i  

 betragtning af, at disse kun vil kunne afvige ubetydeligt fra det regulerede  

 grundbeløb, på en gang tilpasses satsen på 256 kr. reguleret.
Skriftlig fremsættelse Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af ligningsloven. (Ændrede satser og regler  

 for skattefri rejsegodtgørelse m.v.).
(Lovforslag nr.
L 257).
 Folketinget vedtog i december 1996 forskellige ændringer i reglerne om  

 skattefri rejsegodtgørelse, jf. lov nr. 1063 af 12. december 1996.
I forbindelse med Folketingets behandling af lovforslaget (Lovforslag nr.  

 L 99, 1996-97) fik Folketinget tilsagn om, at jeg senest den 1. april 1997  

 ville fremlægge resultaterne af en kulegravning, der skal belyse, i hvilket  

 omfang der foreligger ligestilling i relation til reglerne om  

 rejsegodtgørelse under hensyn til forskellige erhvervsgruppers forskellige  

 omkostningsforhold.
Tidspunktet for fremlæggelsen er senere udskudt på grund  

 af overenskomstforhandlingerne.
 Resultaterne af undersøgelsen, der er udført af Arbejderbevægelsens  

 Erhvervsråd, er gengivet i Skatteministeriets rapport af maj 1997. Nærværende  

 lovforslag fremsættes som en opfølgning af undersøgelsen.
I det nuværende regelsæt er det kun de overordnede regler og  

 begrænsninger, der er fastsat direkte i loven.
De nærmere regler og de  

 enkelte satser skal fastsættes af Ligningsrådet under hensyn til de faktiske  

 udgiftsforhold.
At satserne ikke er fastsat i loven, men reguleres årligt af  

 Finansministeriet og Ligningsrådet, gør det lettere at ændre satserne, så der  

 i teorien er mulighed for en nærmere sammenhæng imellem satserne og de til  

 enhver tid værende omkostningsforhold og de faktiske muligheder for  

 forskellige grupper.
Det fremgår imidlertid af undersøgelsen, at det i  

 praksis ikke er muligt at opfylde denne målsætning.
På andre fradragsområder end rejsefradraget er der fastlagt udtømmende  

 regler direkte i lovgivningen med satser for fradragets størrelse, som ikke  

 kan ændres af Ligningsrådet.
Dette er f.eks. tilfældet for så vidt angår  

 fradraget for dagplejere, fiskerfradraget og sømandsfradraget.
 I lovforslaget foreslås det, at også satserne for rejsegodtgørelse  

 fastsættes direkte i loven i stedet for af Ligningsrådet, og at der i stedet  

 for Ligningsrådets årlige regulering indbygges en regulering efter  

 personskattelovens § 20.
Som udgangspunkt foreslås en sats for udgifter til fortæring og  

 småfornødenheder med et grundbeløb på 256 kr. i 1997, som skal gælde for alle  

 lande.
Beløbet svarer til Ligningsrådets nuværende sats for rejser i Danmark,  

 som er et relativt dyrt land.
De hidtidige satser, der er højere end 256 kr.,  

 aftrappes fra 1. april 1999, således at der ikke er nogen, der fra 1. januar  

 2001 har en højere sats end det regulerede grundbeløb på 256 kr., jf.  

 nedenfor.
 Der vil fortsat være mulighed for uden skattemæssige konsekvenser at få  

 dokumenterede merudgifter dækket efter regning af arbejdsgiveren eller at få  

 fradrag herfor ved indkomstopgørelsen.
 I forhold til de nuværende satser for merudgifter til kost og  

 småfornødenheder medfører lovforslaget følgende ændringer:
 - Fra 1. januar 2001 er satsen 256 kr. (reguleret) for alle i ind- og  

 udland bortset fra turistchauffører, der bevarer nugældende satser på  

 henholdsvis 75 kr. og 150 kr. pr. døgn for rejser i Danmark og i udlandet.
 - Den fælles sats indføres gradvist, idet den sats, der gælder pr. 1.  

 april 1999, reduceres med 1/3 af en overskydende forskel mellem satsen og 256  

 kr. (reguleret), 2/3 den 1. januar 2000 og resten af forskellen den 1. januar  

 2001. Dog fastsættes satsen på 256 kr. for langturschauffører ved kørsel i  

 Danmark og i udlandet fra og med den 1. juli 1997.
 - Fra 1. januar 2001 kan Ligningsrådet forhøje satsen for lande med  

 væsentligt højere leveomkostninger end Danmark med 100 kr. pr. døgn.
- Satserne på 256 kr. og 100 kr. er 1997-beløb.
De reguleres årligt pr. 1.  

 januar efter personskattelovens § 20, første gang 1. januar 1998.
 - Reglen om, at en arbejdsgiver foruden dækning efter regning skattefrit  

 kan udbetale 60 pct. af standardsatsen til ansatte ved rejse i udlandet,  

 ændres fra 1. juli 1997, så der højst kan udbetales 30 pct. af satsen.
 Iøvrigt medfører lovforslaget følgende ændringer:
- Selvstændigt erhvervsdrivende får fra 1. juli 1997 mulighed for at  

 benytte standardsats til fradrag ved rejse i udlandet i stedet for at  

 foretage fradrag for faktiske merudgifter.
Ved rejse i Danmark er  

 dokumentation stadig nødvendig.
 - Tidsgrænserne for benyttelse af standardfradrag på samme arbejdsplads i  

 henholdsvis Danmark og udlandet ændres fra 2 og 4 måneder til 3 og 6 måneder  

 fra 1. april 1999.
- Ligningsrådets nuværende regel om reduktion for modtagne måltider  

 lovfæstes, således at standardsatsen reduceres med henholdsvis 15, 30 og 30  

 pct. for morgenmad, frokost og middagsmad.
De resterende 25 pct. af satsen er  

 til dækning af småfornødenheder.
 - Ligningsrådets nuværende regler om nedsættelse af satserne efter 28 dage  

 på samme arbejdsplads bortfalder fra 1. april 1999.
De foreslåede ændringer medfører ikke, at Finansministeriet bliver  

 afskåret fra at fastsætte eller aftale særlige satser gældende for statens  

 ansatte.
Der kan stadig fastsættes dispositionsbeløb med hensyn til  

 størrelsen af de udgiftsbeløb, der kan godtgøres efter regning.
Der kan også  

 fastsættes særlige standardsatser for godtgørelse uden regning, men  

 godtgørelsen er kun skattefri i det omfang, den ikke overstiger  

 ligningslovens sats.
 Idet jeg i øvrigt henviser til bemærkningerne i lovforslaget, skal jeg  

 anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 869 af 15. november 1995, som ændret bl.a. ved § 2 i  

 lov nr. 1063 af 12. december 1996 og senest ved § 1 i lov nr. 239 af 2. april  

 1997, foretages følgende ændringer:
 1. I § 9, stk. 4, ændres »Ligningsrådets  

 anvisning« til: »stk. 6 eller Ligningsrådets anvisning« og  

 »Ligningsrådet« til: »Ligningsrådet eller i stk. 6«.
 2. § 9, stk. 5, affattes således:
»Stk. 5. Godtgørelse, der udbetales af arbejdsgiveren for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der er fastsat i stk. 6,  

 eller, for så vidt angår befordringsudgifter, fastsættes af Ligningsrådet.  

 Ved rejseudgifter forstås merudgifter, der påføres lønmodtageren, fordi  

 arbejdsgiveren midlertidigt udsender den pågældende til et andet arbejdssted  

 end lønmodtagerens sædvanlige arbejdsplads, når dette medfører, at  

 lønmodtageren ikke har mulighed for at overnatte på sin sædvanlige bopæl.
Med  

 hensyn til anvendelsen af standardsatserne, jf. stk. 6, kan et arbejdssted  

 højst anses for midlertidigt i de første 3 måneder, hvis arbejdsstedet er i  

 Danmark, og de første 6 måneder, hvis det er i udlandet.
Udbetaler  

 arbejdsgiveren ikke hel eller delvis skattefri godtgørelse, kan fradrag for  

 befordring som nævnt i § 9 B foretages efter § 9 C.
Godtgørelsen skal  

 medregnes ved indkomstopgørelsen, hvis den fragår i en forud aftalt  

 bruttoløn.
Ansatte, der er påmønstret skibe (herunder fiskefartøjer),  

 arbejder i fartøjer eller installationer, der anvendes i tilknytning til  

 efterforskning eller udnyttelse af naturforekomster, modtager ydelser efter §  

 7, litra r, eller § 7 K eller aftjener værnepligt, kan ikke anvende  

 standardsatserne for rejseudgifter eller andre merudgifter.
Rejseudgifter  

 eller andre merudgifter kan ikke fradrages ved indkomstopgørelsen i det  

 omfang, de er godtgjort efter 2. pkt.«.
 3. I § 9 indsættes efter stk. 5 som nye stykker:
 »Stk. 6. Følgende satser kan anvendes til dækning af  

 merudgifter til kost og småfornødenheder i stedet for de faktiske beløb:
 1) Ved rejse med overnatning i Danmark eller i udlandet et grundbeløb på  

 256 kr. pr. døgn.
 2) For turistchauffører med overnatning i udlandet 150 kr. pr. døgn.
 3) For turistchauffører med overnatning i Danmark 75 kr. pr. døgn.
 4) Ligningsrådet kan fra og med 1. januar 2001 forhøje satserne med et  

 grundbeløb på 100 kr. pr. døgn ved overnatning i lande, hvor  

 leveomkostningerne er væsentligt højere end i Danmark.
Hvis der modtages fri kost, reduceres satserne, bortset fra de ovenfor  

 under nummer 2 og 3 nævnte satser, med henholdsvis 15, 30 og 30 pct. for  

 morgenmad, frokost og aftensmad.
De nævnte grundbeløb reguleres årligt  

 svarende til den procent, hvormed reguleringstallet efter personskattelovens  

 § 20 er ændret i forhold til reguleringstallet for 1997. Procenten beregnes  

 med en decimal.
Det således regulerede beløb afrundes opad til nærmeste  

 kronebeløb.
 Stk. 7. Selvstændigt erhvervsdrivende, der på grund af afstanden  

 mellem bopæl og et midlertidigt arbejdssted i udlandet ikke har mulighed for  

 at overnatte på den sædvanlige bopæl, kan vælge at foretage fradrag med de i  

 stk. 6 fastsatte satser i stedet for de faktiske udgifter.«.
 Stk. 6-8 bliver herefter stk. 8-10.
 4. I § 9, stk. 6, der bliver stk. 8, ændres »stk.  

 5« til: »stk. 5 og 6«.
 5. I § 9, stk. 7, der bliver stk. 9, ændres »60 pct.  

 af Ligningsrådets satser« til: »30 pct. af satsen«.
§ 9. - - - Stk. 4. Udgifter, der efter Ligningsrådets anvisning kan fradrages  

 uden dokumentation for størrelsen, kan indgå i opgørelsen af de samlede  

 udgifter efter stk. 1 med de af Ligningsrådet fastsatte satser.
Stk. 5. Godtgørelse, der udbetales af arbejdsgiveren, for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der fastsættes af  

 Ligningsrådet.
Ved rejseudgifter forstås merudgifter, der påføres  

 lønmodtageren, fordi arbejdsgiveren midlertidigt udsender den pågældende til  

 et andet arbejdssted end lønmodtagerens sædvanlige arbejdsplads, når dette  

 medfører, at lønmodtageren ikke har mulighed for at overnatte på sin  

 sædvanlige bopæl.
Med hensyn til anvendelsen af Ligningsrådets standardsatser  

 kan et arbejdssted højst anses for midlertidigt i de første 2 måneder, hvis  

 arbejdsstedet er i Danmark, og de første 4 måneder, hvis det er i udlandet.  

 Ligningsrådet kan fastsætte nærmere regler og særlige satser for forskellige  

 erhvervsgrupper.
Udbetaler arbejdsgiveren ikke hel eller delvis skattefri  

 godtgørelse, kan fradrag for befordring som nævnt i § 9 B foretages efter § 9  

 C.
Godtgørelsen skal medregnes ved indkomstopgørelsen, hvis den fragår i en  

 forud aftalt bruttoløn.
Ligningsrådet kan ikke fastsætte godtgørelsessatser  

 for udgifter til logi.
Rejseudgifter eller andre merudgifter kan ikke  

 fradrages ved indkomstopgørelsen, i det omfang de er godtgjort efter 2. pkt.
 Stk. 6. Reglerne i stk. 5 finder tilsvarende anvendelse på rejse-  

 og befordringsgodtgørelser, der udbetales til medlemmer af eller medhjælpere  

 for bestyrelser, udvalg, kommissioner, råd og lignende.
Stk. 7. Såfremt arbejdsgiveren afholder lønmodtagerens udgifter  

 ved rejse i udlandet efter regning, kan arbejdsgiveren udbetale et skattefrit  

 beløb på indtil 60 pct. af Ligningsrådets satser for skattefri  

 rejsegodtgørelse.
Selv om arbejdsgiveren ikke udbetaler et skattefrit beløb  

 efter 1. pkt., kan lønmodtageren ikke foretage et tilsvarende fradrag i den  

 skattepligtige indkomst.
Stk. 8. - - - Efter 2. behandling den 27. maj 1997 § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 869 af 15. november 1995, som ændret bl. a. ved § 2 i  

 lov nr. 1063 af 12. december 1996 og § 13 i lov nr. 1219 af 27. december 1996  

 og senest ved § 1 i lov nr. 239 af 2. april 1997, foretages følgende  

 ændringer:
 1. I § 9, stk. 4, ændres »Ligningsrådets  

 anvisning« til: »stk. 6 eller Ligningsrådets anvisning« og  

 »Ligningsrådet« til: »Ligningsrådet eller i stk. 6«.
 2. § 9, stk. 5 , affattes således:
»Stk. 5. Godtgørelse, der udbetales af arbejdsgiveren for  

 udgifter, som lønmodtageren påføres som følge af arbejdet, medregnes ved  

 indkomstopgørelsen.
Dette gælder dog ikke godtgørelse for befordringsudgifter  

 omfattet af § 9 B eller rejseudgifter eller andre merudgifter, der påføres  

 lønmodtageren, fordi lønmodtageren på grund af afstanden mellem bopæl og et  

 midlertidigt arbejdssted ikke har mulighed for at overnatte på sin sædvanlige  

 bopæl, såfremt godtgørelsen ikke overstiger satser, der er fastsat i stk. 6  

 eller, for så vidt angår befordringsudgifter, fastsættes af Ligningsrådet.  

 Ved rejseudgifter forstås merudgifter, der påføres lønmodtageren, fordi  

 arbejdsgiveren midlertidigt udsender den pågældende til et andet arbejdssted  

 end lønmodtagerens sædvanlige arbejdsplads, når dette medfører, at  

 lønmodtageren ikke har mulighed for at overnatte på sin sædvanlige bopæl.
Med  

 hensyn til anvendelsen af standardsatserne, jf. stk. 6, kan et arbejdssted  

 højst anses for midlertidigt i de første 3 måneder, hvis arbejdsstedet er i  

 Danmark, og de første 6 måneder, hvis det er i udlandet.
Udbetaler  

 arbejdsgiveren ikke hel eller delvis skattefri godtgørelse, kan fradrag for  

 befordring som nævnt i § 9 B foretages efter § 9 C.
Godtgørelsen skal  

 medregnes ved indkomstopgørelsen, hvis den fragår i en forud aftalt  

 bruttoløn.
Ansatte, der er påmønstret skibe (herunder fiskerfartøjer),  

 arbejder i fartøjer eller installationer, der anvendes i tilknytning til  

 efterforskning eller udnyttelse af naturforekomster, modtager ydelser efter §  

 7, litra r, eller § 7 K, kan ikke anvende standardsatserne for rejseudgifter  

 eller andre merudgifter.
Personer, der aftjener værnepligt, samt frivilligt  

 personel i den periode, der er fastsat som uddannelsestid, kan ikke anvende  

 standardsatserne til fradrag.
Rejseudgifter eller andre merudgifter kan ikke  

 fradrages ved indkomstopgørelsen i det omfang, de er godtgjort efter 2.  

 pkt.« 3. I § 9 indsættes efter stk. 5 som nye stykker:
 »Stk. 6. Følgende satser kan anvendes til dækning af  

 merudgifter til kost og småfornødenheder i stedet for de faktiske beløb:
 1) Ved rejse med overnatning i Danmark eller i udlandet et grundbeløb på  

 256 kr. pr. døgn.
 2) For turistchauffører med overnatning i udlandet 150 kr. pr. døgn.
 3) For turistchauffører med overnatning i Danmark 75 kr. pr. døgn.
 4) Ligningsrådet kan fra og med 1. januar 2001 forhøje satserne med et  

 grundbeløb på 100 kr. pr. døgn ved overnatning i lande, hvor  

 leveomkostningerne er væsentligt højere end i Danmark.
Hvis der modtages fri kost, reduceres satserne bortset fra de ovenfor  

 under nr. 2 og 3 nævnte satser med henholdsvis 15, 30 og 30 pct. for  

 morgenmad, frokost og aftensmad.
De nævnte grundbeløb reguleres årligt  

 svarende til den procent, hvormed reguleringstallet efter personskattelovens  

 § 20 er ændret i forhold til reguleringstallet for 1997. Procenten beregnes  

 med en decimal.
Det således regulerede beløb afrundes opad til nærmeste  

 kronebeløb.
Stk. 7. Selvstændigt erhvervsdrivende, der på grund af afstanden  

 mellem bopæl og et midlertidigt arbejdssted i udlandet ikke har mulighed for  

 at overnatte på den sædvanlige bopæl, kan vælge at foretage fradrag med de i  

 stk. 6 fastsatte satser i stedet for de faktiske udgifter.« Stk. 6-8 bliver herefter stk. 8-10.
 4. I § 9, stk. 6, der bliver stk. 8, ændres »stk.  

 5« til: »stk. 5 og 6«.
 5. I § 9, stk. 7, der bliver stk. 9, ændres »60 pct.  

 af Ligningsrådets satser« til: »30 pct. af satsen«.
§ 2 Stk. 1. Loven træder i kraft den 1. juli 1997, jf. dog stk. 2-4.
 Stk. 2. § 1, nr. 2 og 4, træder i kraft den 1. april 1999.
 Stk. 3. Uanset den i ligningslovens § 9, stk. 6, nr. 1, som  

 affattet ved denne lovs § 1, nr. 3, fastsatte sats på et grundbeløb på 256  

 kr. pr. døgn kan Ligningsrådet for andre grupper end langturschauffører til  

 og med den 31. marts 1999 fastsætte satser i medfør af den hidtidige  

 bestemmelse i ligningslovens § 9, stk. 5, og de satser, som i medfør af § 5,  

 stk. 2, i lov nr. 1063 af 12. december 1996 kan anvendes til og med den 31.  

 marts 1999, kan fortsat finde anvendelse til og med den 31. marts 1999. I det  

 omfang de i 1. pkt. nævnte satser pr. 31. marts 1999 overstiger det nævnte  

 grundbeløb på 256 kr. pr. døgn, reguleret efter personskattelovens § 20,  

 reduceres satserne pr. 1. april 1999 med 1/3 af forskellen mellem satsen pr.  

 31. marts 1999 og grundbeløbet pr. 31. marts 1999, 1. januar 2000 med 2/3 og  

 1. januar 2001 med resten af forskellen, indtil ingen satser er højere end  

 grundbeløbet.
 Stk. 4. Satser for rejse i Danmark ændres til det regulerede  

 grundbeløb på 256 kr. den 1. april 1999.
