 ORIENTERING TIL KOMMUNER OG AMTER.
 Miljøstyrelsen bad i skrivelse af 16. maj 1988 Justitsministeriet om en  

 udtalelse om, hvorvidt den rådighedsbegrænsning, der fremgår af § 22 i  

 bekendtgørelsen om husdyrgødning og ensilage m.v.,  

 (husdyrgødningsbekendtgørelsen) kan betragtes som en erstatningsfri  

 regulering i tilfælde, hvor der etableres et nyt vandforsyningsanlæg.
 Baggrunden herfor var bl.a., at der over for Miljøstyrelsen er rejst  

 spørgsmål om, hvorvidt den generelle regulering, der er foretaget ved  

 husdyrgødningsbekendtgørelsens § 22, tillige finder anvendelse på  

 naboejendomme i forbindelse med amtsrådets tilladelser til nye  

 vandforsyningsanlæg efter vandforsyningslovens § 20, eller om eventuelle  

 gødningsbegrænsninger m.v. ved nyetablering af anlæg skal ske ved konkrete  

 forbud eller påbud efter miljøbeskyttelseslovens § 14 med deraf følgende  

 mulighed for, at landvæsensretterne kan bestemme, at erstatning skal betales.
 Det fremgik, at Miljøministeriet og Miljøstyrelsen har lagt til grund, at  

 de rådighedsbegrænsninger, der følger af bekendtgørelsens § 22, og som  

 pålægges nabolodsejere til bestående vandindvindingsanlæg, kan gennemføres  

 med hjemmel i miljøbeskyttelseslovens § 11, stk. 2.
Udtalelsen, der er afgivet den 10. april 1990, konkluderer, at det er  

 Justitsministeriets opfattelse, at bestemmelserne i § 22 i bekendtgørelserne  

 om husdyrgødningsspredning fra 1986, 1987 og 1988 er i strid med de  

 forudsætninger, som Folketinget lagde til grund ved vedtagelsen af  

 bestemmelserne i § 11 og § 14 i miljøbeskyttelsesloven, og at der derfor ikke  

 er fornøden hjemmel i lovens § 11 til at gennemføre en ordning, hvorefter der  

 generelt og uden mulighed for at opnå erstatning etableres et fredningsbælte  

 omkring grundvandsindvindingsanlæg.
Det gælder efter Justitsministeriets  

 opfattelse såvel med hensyn til eksisterende anlæg, som anlæg, der etableres  

 fremover.
 Husdyrgødningsbekendtgørelsens § 22 bør derfor efter Justitsministeriets  

 opfattelse ophæves, og den fornødne beskyttelse af vandindvindingsanlæggene  

 etableres ved forbud efter miljøbeskyttelseslovens § 14 i lighed med  

 tidligere praksis.
 Miljøstyrelsen skal i den anledning oplyse, at styrelsen har taget  

 Justitsministeriets udtalelse til efterretning.
 Husdyrgødningsbekendtgørelsens § 22 er derfor ophævet ved bekendtgørelse  

 nr. 228 af 8. april 1991, og den fornødne beskyttelse af  

 vandforsyningsanlæggene bør herefter i lighed med tidligere praksis ske ved  

 forbud efter miljøbeskyttelseslovens § 14 med deraf følgende mulighed for, at  

 landvæsensretterne kan bestemme, at erstatning skal betales.
 Miljøstyrelsen skal i denne forbindelse henvise til Miljøstyrelsens  

 cirkulære nr. 64 af 28. februar 1980 om vandindvinding og vandforsyning, kap.  

 4, pkt. e og f.
 Heraf fremgår det bl.a., at der i medfør af miljøbeskyttelseslovens § 14  

 bør fastsættes et »fredningsbælte« på mindst 10 m omkring almene  

 anlæg, der er omfattet af vandforsyningslovens § 20.
 Som konsekvens af ovenstående er slambekendtgørelsens § 15, pkt. 3, hvis  

 indhold svarer til § 22 i husdyrgødningsbekendtgørelsen, ophævet ved  

 bekendtgørelse nr. 227 af 8. april 1991.
