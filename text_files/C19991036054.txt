Skrivelse af 2. oktober 1995 vedrørende  

 praksis for fastsættelse af samvær Skrivelse til samtlige statsamter samt  

 Københavns Overpræsidium.
Myndighedslovens § 24 fastsætter som bekendt, at  

 statsamtet efter anmodning træffer afgørelse om omfanget og  

 udøvelsen af samværsret.
Statsamtet kan afslå at  

 fastsætte samvær, hvis hensynet til, hvad der er bedst for  

 barnet, taler derfor.
Ved afgørelsen tages navnlig hensyn til den  

 pågældendes hidtidige forbindelse med barnet.
 Ved vurderingen i praksis af, om der er grundlag for at  

 fastsætte samvær, var udgangspunktet i 1986, da loven  

 trådte i kraft, at samvær, var udgangspunktet i 1986, da loven  

 trådte i kraft, at samvær ikke burde afslås, hvis barnet og  

 den pågældende af forældrene havde boet sammen i op mod 1  

 år.
Siden 1986 er udviklingen i praksis gået i retning  

 af, at kravet til samlivets varighed er blevet stadig mindre.
I en periode  

 var ca. 6 måneders samliv i almindelighed tilstrækkeligt, men der  

 er eksempler på, at et kortere samliv ikke har udelukket, at der blev  

 fastsat samvær.
Således har direktoratet senest i februar 1995 i  

 et konkret tilfælde stadfæstet en afgørelse, hvorved en  

 far, der havde boet sammen med barnet i kun tre måneder, fik ret til  

 samvær med barnet.
Efter § 17 i lov om forældremyndighed og  

 samvær, der træder i kraft den 1. januar 1996, træffer  

 statsamtet fortsat efter anmodning afgørelse om omfanget og  

 udøvelsen af samværet.
Statsamtet kan afslå at  

 fastsætte samvær, hvis det er påkrævet af hensyn til  

 barnet.
Bestemmelse om, at der ved afgørelsen navnlig skal tages  

 hensyn til den pågældendes hidtidige forbindelse med barnet, er  

 ikke medtaget i den nye lov.
Dette indebærer ifølge forarbejderne til  

 lovændringen, at der   også selv om forældrene ikke  

 tidligere har levet sammen eller kun har boet sammen i kort tid   i videre  

 omfang end hidtil må lægges vægt på, at der i takt  

 med, at barnets alder og udvikling taler for det, etableres en kontakt til  

 den af forældrene, der ikke har del i forældremyndigheden.
Et  

 kortvarigt eller manglende samliv vil således ikke længere tale  

 afgørende mod fastsættelse af samvær.
Afgørelsen om  

 samvær skal dog fortsat træffes efter en konkret vurdering af,  

 hvad der er bedst for barnet.
Hvis der er tale om et lille barn, vil samværet  

 efter forarbejderne kunne begrænses til få timer ad gangen og  

 derefter forøges i takt med barnets alder.
Der bør tages hensyn  

 til, om samværet kan udøves i trygge omgivelser, og det  

 bør overvejes om en form for overvågning er  

 hensigtsmæssig.
 På baggrund af udviklingen i praksis siden 1986,  

 vedtagelsen af den nye lov om forældremyndighed og samværsret  

 samt det overordnede hensyn, at afgørelser om samværsret  

 både efter den hidtidige og den kommende lov skal træffes under  

 hensyn til, hvad der er bedst for barnet, er det Civilretsdirektoratets  

 opfattelse, at der nu bør ske en yderligere justering af praksis inden  

 for det nævnte område.
 Ansøgninger om fastsættelse af samvær  

 bør således i almindelighed allerede nu imødekommes, hvis  

 det forekommer åbenbart, at der skal fastsættes samvær  

 efter ikrafttrædelsen af loven om forældremyndighed og  

 samvær.
 Dette indebærer efter Civilretsdirektoratets  

 opfattelse, at der   medmindre en konkret vurdering taler imod det  

 bør fastsættes samvær, når barnet er mere end 1  

 år gammelt, uanset at der har været tale om et kortvarigt eller  

 manglende samliv mellem forældrene, og uanset at der ikke har  

 været kontakt mellem barnet og den samværsberettigede.
 Har den, der søger samvær, boet sammen med  

 barnet i nogle måneder, og søges samvær i umiddelbar  

 forbindelse med samlivsophævelsen, må det i almindelighed antages  

 at være bedst for barnet at der   uanset barnets alder  

 fastsættes samvær, således at barnets forbindelse med den  

 samværsberettigede opretholdes uden afbrydelse.
Hvis  samværsberettigedes evner til at tage vare  

 på barnet må antages at være ringe, eller hvis barnet har  

 et særligt behov for omsorg, finder Civilretsdirektoratet det ikke  

 åbenbart, at der skal fastsættes samvær efter lov om  

 forældremyndighed og samvær.
Statsamterne bør derfor ikke  

 på nuværende tidspunkt ændre praksis i disse sager.
Med hensyn til større børn, der i en  

 årrække ikke har haft kontakt til den, der ønsker  

 samvær, opretholdes den gældende praksis.
Der skal således  

 fortsat ikke alene lægges vægt på varigheden af  

 adskillelsen   omkring 5 år i de normale tilfælde   men  

 også på årsagen hertil, f.eks. om det skyldes passivitet  

 fra den samværsberettigedes side.
Civilretsdirektoratet skal fremhæve, at  

 nærværende retningslinier alene tager sigte på at regulere  

 overgangsperioden indtil loven om forældremyndighed og samvær  

 træder i kraft.
Der vil i forbindelse med lovens ikrafttræden  

 blive udsendt nye retningslinier for behandlingen af samværssager efter  

 lov om forældremyndighed og samvær.
