 I tilslutning til Udenrigsministeriets bekendtgørelse nr. 26 af 4. april  

 1978, Lovtidende C, meddeles det, at Danmark den 3. december 1982 har  

 underskrevet en i Paris samme dato udfærdiget protokol til ændring af  

 Ramsar-konventionen af 2. februar 1971 om vådområder af international  

 betydning, navnlig som levesteder for vandfugle.
 Protokollen har følgende ordlyd:
PROTOKOL om ændring af konventionen om vådområder af international betydning,  

 navnlig som levesteder for vandfugle De kontraherende parter, SOM TAGER I BETRAGTNING, at det - af hensyn til effektiviteten af  

 konventionen om vådområder af international betydning, navnlig som levesteder  

 for vandfugle, udfærdiget i Ramsar den 2. februar 1971 (i det følgende  

 benævnt »konventionen«) - er absolut nødvendigt at øge antallet af  

 kontraherende parter, SOM ER OPMÆRKSOMME PÅ, at tilføjelse af autentiske sproglige versioner vil  

 lette en bredere deltagelse i konventionen, SOM ENDVIDERE TAGER I BETRAGTNING, at konventionens tekst ikke indeholder  

 en procedure for ændringer, hvilket gør det vanskeligt at ændre teksten i det  

 omfang det måtte skønnes nødvendigt, ER BLEVET ENIGE om følgende:
Artikel 1 Følgende artikel skal tilføjes mellem konventionens artikel 10 og artikel  

 11:
»Artikel 10 bis 1. Denne konvention kan ændres på et møde mellem de  

 kontraherende parter indkaldt med dette formål i overensstemmelse med denne  

 artikel.
 2. Ændringsforslag kan fremsættes af enhver  

 kontraherende part.
3. Teksten til en foreslået ændring og begrundelsen  

 for den skal meddeles den organisation eller den regering, der varetager  

 konventionens løbende sekretariatsfunktion (herefter benævnt  

 »sekretariatet«), og skal straks videresendes af sekretariatet til  

 alle kontraherende parter.
Alle bemærkninger til teksten fra de kontraherende  

 parters side skal meddeles sekretariatet inden tre måneder fra den dato, på  

 hvilken ændringerne blev meddelt de kontraherende parter af sekretariatet.  

 Sekretariatet skal straks efter den sidste dag for afgivelse af bemærkninger  

 meddele de kontraherende parter alle de bemærkninger, som er afgivet indtil  

 denne dag.
 4. På skriftlig anmodning af en tredjedel af de  

 kontraherende parter skal sekretariatet indkalde til møde mellem de  

 kontraherende parter med henblik på at overveje en ændring foreslået i  

 overensstemmelse med stk. 3. Sekretariatet skal rådføre sig med parterne med  

 hensyn til tid og sted for mødet.
 5. Ændringer skal vedtages med to tredjedeles flertal  

 af de tilstedeværende og stemmeafgivende kontraherende parter.
6. En vedtaget ændring træder i kraft for de  

 kontraherende parter, som har accepteret den, på den første dag i den fjerde  

 måned, der følger efter den dato, på hvilken to tredjedele af de  

 kontraherende parter har deponeret et acceptinstrument hos depositaren.
For  

 hver kontraherende part, som deponerer et acceptinstrument efter den dato, på  

 hvilken to tredjedele af de kontraherende parter har deponeret deres  

 acceptinstrument, skal ændringen træde i kraft den første dag i den fjerde  

 måned, der følger efter acceptinstrumentets deponering.' Artikel 2 I bekræftelsen ifølge konventionens artikel 12 udgår ordene »den  

 engelske tekst i tilfælde af uoverensstemmelser skal gælde«, og  

 erstattes med ordene »alle tekster har samme gyldighed.« Artikel 3 Den reviderede tekst til konventionens originale franske version gengives  

 i bilaget til denne protokol.
Artikel 4 Denne protokol skal stå åben for undertegnelse i UNESCO's hovedkvarter i  

 Paris fra den 3. december 1982.
Artikel 5 1. Enhver stat, omtalt i konventionens artikel 9, stk.  

 2, kan blive kontraherende part i denne protokol ved:
 2. Ratifikation, accept, godkendelse eller tiltrædelse  

 skal effektueres ved deponering af et ratifikations-, accept-, godkendelses-  

 eller tiltrædelsesinstrument hos generaldirektøren for De Forenede Nationers  

 Organisation for Uddannelse, Videnskab og Kultur (herefter benævnt  

 »depositaren«).
 3. Enhver stat, som bliver kontraherende part i  

 konventionen efter ikrafttrædelsen af denne protokol, skal - hvis den ikke på  

 tidspunktet for undertegnelsen eller deponeringen af det i konventionens  

 artikel 9 omtalte instrument tilkendegiver anden hensigt - betragtes som part  

 i konventionen som ændret ved denne protokol.
 4. Enhver stat, som bliver kontraherende part i denne  

 protokol uden at være kontraherende part i konventionen, skal anses som part  

 i konventionen som ændret ved denne protokol, fra datoen for denne protokols  

 ikrafttræden for den pågældende stat.
Artikel 6 1. Denne protokol træder i kraft på den første dag i  

 den fjerde måned efter den dato, på hvilken to tredjedele af de stater, som  

 på den dato, da denne protokol åbnes for undertegnelse, er kontraherende  

 parter i konventionen, har undertegnet den uden forbehold med hensyn til  

 ratifikation, accept eller godkendelse eller har ratificeret, accepteret,  

 godkendt eller tiltrådt den.
 2. Med hensyn til enhver stat, som bliver  

 kontraherende part i denne protokol på den måde, som er beskrevet  

 foranstående i stk. 1 og 2 i artikel 5, efter datoen for dens ikrafttræden,  

 skal denne protokol træde i kraft på datoen for dens undertegnelse uden  

 forbehold med hensyn til ratifikation, accept eller godkendelse eller for  

 dens ratifikation, accept, godkendelse eller tiltrædelse.
 3. Med hensyn til enhver stat, som bliver  

 kontraherende part i denne protokol på den måde, som er beskrevet  

 foranstående i stk. 1 og 2 i artikel 5, i tidsrummet mellem den dato, på  

 hvilken denne protokol åbnes for undertegnelse, og dens ikrafttræden, skal  

 denne protokol træde i kraft på den dato, der er bestemt i foranstående stk.  

 1.
Artikel 7 1. Originaleksemplaret af denne protokol på engelsk og  

 på fransk, hvilke tekster begge har samme gyldighed, deponeres hos  

 depositaren.
Depositaren skal fremsende bekræftede genparter af hver af disse  

 versioner til alle stater, som har underskrevet denne protokol eller  

 deponeret tiltrædelsesinstrumenter til den.
 2. Depositaren skal så hurtigt som muligt oplyse alle  

 kontraherende parter i konventionen og alle stater, som har undertegnet og  

 tiltrådt denne protokol, om:
 datoen for denne protokols ikrafttræden.
 3. Når denne protokol er trådt i kraft, skal  

 depositaren lade den registrere i henhold til pagtens artikel 102 i De  

 Forenede Nationers sekretariat.
 TIL BEKRÆFTELSE HERAF har undertegnede, der er behørigt befuldmægtiget  

 hertil, underskrevet denne protokol.
 Udfærdiget i Paris den 3. december 1982.
 I medfør af artikel 6 trådte protokollen i kraft den 1. oktober 1986 for  

 Danmark og følgende andre lande:
Australien Bulgarien Canada Chile Finland Frankrig Indien Iran Irland Island Jordan Marokko Mexico Nederlandene Pakistan Polen Portugal Schweiz Senegal Storbritannien Sydafrika Forbundsrepublikken Tyskland.
