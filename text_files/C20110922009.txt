Cirkulære om mørkt tøj til kordegne (Til menighedsrådene) I medfør af Finansministeriets cirkulære af 12. december 1988 om aftale om uniformsanskaffelser til tjenestemænd er der mellem Kirkeministeriet og Danmarks Kordegneforening indgået følgende aftale:
§ 1. Kordegne, der er regulativmæssigt forpligtet til at bære mørkt tøj under gudstjenester og kirkelige handlinger, er berettiget til udlevering af et sæt mørkt tøj.
Anmodning om udlevering af mørkt tøj kan herefter tidligst på ny rejses efter 4 år.
 § 2. Ved afsked inden 4 år efter udleveringen af mørkt tøj skal kordegnen straks betale et beløb svarende til den forholdsmæssige værdi af det mørke tøj, idet dette forudsættes afdraget med lige store beløb inden for en periode på 4 år fra udleveringen.
 Stk. 2. Efter aftale med menighedsrådet kan kordegnen dog vælge at tilbagelevere det mørke tøj.
 § 3. Aftalen træder i kraft den 1. september 1998.
