Bekendtgørelse om uddannelse til  

 IT-administrator I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) mv. fastsættes:
Kapitel 1 Formål, mål , udbud og adgangskrav § 1. Formålet med uddannelsen er at give  

 deltagerne informationsteknologiske færdigheder, som sætter de  

 uddannede i stand til at anvende, vurdere og tilpasse  

 informationsteknologiske værktøjer til erhvervsmæssige  

 funktioner samt vejlede andre i anvendelsen af disse  

 værktøjer.
Stk. 2. Målet med uddannelsen er, at den uddannede kan  

 anvende og vurdere anvendelsesprogrammel samt medvirke ved anskaffelse og  

 implementering.
Den uddannede skal derfor kunne 1)	administrere anvendelsen af eget IT-udstyr, herunder foretage  

 elektronisk sags- og dokumenthåndtering på en struktureret  

 måde, 2)	medvirke ved dokumententation og vedligeholdelse af IT-baserede  

 informations- og kommunikationssystemer, og 3)	samarbejde, arbejde projektorganiseret og forstå engelske,  

 fagspecifikke tekster.
§ 2. Undervisningsministeriet godkender, hvilke  

 skoler der kan udbyde uddannelsen.
Godkendelsen kan tilbagekaldes.
 § 3. Skolen skal gennemføre mindst to  

 uddannelseslinjer, jf. § 6. Kravet kan opfyldes i et på  

 forhånd fastlagt samarbejde med en eller flere andre erhvervsskoler  

 inden for rimelig geografisk afstand.
 § 4. Adgang til uddannelsen har personer, der har  

 gennemført uddannelsen til pc-bruger eller har opnået  

 tilsvarende kvalifikationer.
 Stk. 2. Skolen yder interesserede oplysning og vejledning om  

 uddannelsens tilrettelæggelse og mål og om de krav, uddannelsen  

 stiller til deltagerne.
Kapitel 2 Varighed og struktur § 5. Uddannelsen er en erhvervsrettet  

 deltidsuddannelse, der kan tilrettelægges på heltid i  

 overensstemmelse med reglerne i lov om åben uddannelse.
Stk. 2. Deltagerne kan vælge at gennemføre en  

 samlet uddannelse eller at gennemføre et eller flere fag.
Tilmelding  

 og optagelse finder sted for hvert fag.
 Stk. 3. Deltagelse i et fag kan forudsætte  

 forudgående gennemførelse af eller sideløbende deltagelse  

 i andre fag, hvis det fremgår af den af skolen fastsatte fagplan, jf.  

 § 7.
 § 6. En samlet uddannelse har et omfang svarende  

 til en normeret arbejdstid for deltagerne på 70 pct. af et  

 arbejdsår.
 Stk. 2. En samlet uddannelse kan bestås inden for en af  

 følgende uddannelseslinjer, jf. § 7 og bilag 1 og 2:
 1)	IT-support.
 2)	Systemadministration.
 3)	Databaseadministration.
 4)	Web-præsentation.
 Stk. 3. En uddannelseslinje kan erhverves uden  

 linjebetegnelse, jf. § 7 og bilag 1 og 2.
 § 7. Hver uddannelseslinje består af 3  

 fællesfag, 3 eller 4 linjefag samt et afsluttende projekt, jf. bilag 1  

 og 2.
 Stk. 2. En uddannelseslinje uden linjebetegnelse består  

 af 3 fællesfag, 3 eller 4 fag valgt af deltagerne blandt linjefag og  

 suppleringsfag samt et afsluttende projekt, jf. bilag 1 og 2.
 Stk. 3. Fællesfagene udgøres af fagene IT i  

 praksis, IT-udvikling og IT-kommunikation og er fælles for alle  

 uddannelseslinjer.
 Stk. 4. Skolen kan tilbyde suppleringsfag, jf. bilag 1.
Stk. 5. Det afsluttende projekt skal tage udgangspunkt i en  

 praktisk problemstilling fra en virksomhed.
Projektet skal inddrage arbejdet  

 med mindst to af uddannelseslinjens linjefag.
I en uddannelseslinje uden  

 linjebetegnelse skal det afsluttende projekt inddrage arbejdet med mindst to  

 linje- eller suppleringsfag.
 Stk. 6. Hvert fag samt det afsluttende projekt har et omfang  

 svarende til en normeret arbejdstid for deltagerne på 5 eller 10 pct.  

 af et arbejdsår, jf. bilag 1.
Kapitel 3 Uddannelsens indhold, undervisningens  

 tilrettelæggelse og lærerkvalifikationer § 8. Skolen fastsætter fagplaner for  

 undervisningen, hvis krav mindst svarer til kravene i ministeriets vejledende  

 fagplaner, som fremgår af bilag 1.
 Stk. 2. Skolens fagplaner skal angive fagenes formål,  

 mål og indhold samt kravene til en obligatorisk opgave i hvert af  

 fællesfagene, linjefagene og suppleringsfagene.
 Stk. 3. Ved fagplanernes udformning tages særligt hensyn  

 til, at den uddannede skal have indsigt i og forståelse af  

 miljømæssige forhold i tilknytning til IT-anvendelse.
 § 9. Formålet med det afsluttende projekt,  

 jf. § 7, stk. 5, er at sikre en dybere indlæring af  

 væsentlige dele af de inddragede fagområder samt at træne  

 deltagerne i systematisk problemformulering, og -behandling samt formidling  

 Det afsluttende projekt afleveres skriftligt eller på elektronisk  

 medie.
 § 10. Skolen påser, at lærerne har de  

 fornødne faglige og pædagogiske kvalifikationer, herunder  

 relevant og aktuel erhvervserfaring, for at kunne varetage  

 undervisningen.
Kapitel 4 Eksamen og bedømmelse § 11. Der afholdes prøve i hvert fag.
Alle  

 skriftlige hjælpemidler er tilladt.
 Stk. 2. Prøven i fællesfag, linjefag og  

 suppleringsfag er mundtlig eller skriftlig efter skolens bestemmelse.
Stk. 3. En mundtlig prøve har udgangspunkt i et  

 oplæg og varer 20 minutter inklusive vurdering.
Forberedelsestiden er  

 20 minutter.
 Stk. 4. En skriftlig prøve varer 1-2 timer efter  

 skolens bestemmelse.
Stk. 5. I det afsluttende projekt, jf. § 7,  

 stk. 5, afholdes der en individuel mundtlig prøve med  

 udgangspunkt i projektarbejdet.
Prøven varer 30 minutter inklusive  

 vurdering.
Deltagelse i prøven er betinget af, at projektarbejdet er  

 gennemført, og at projektarbejdet, jf. § 9, er rettidigt  

 afleveret.
Der gives karakter for eksaminandens mundtlige  

 præstation.
 § 12. Bedømmelsen af præstationen ved  

 prøverne foretages af vedkommende lærer og censor.
 Stk. 2. Det er en betingelse for at deltage i prøverne  

 i fællesfag, linjefag og suppleringsfag, at kravene til den  

 obligatoriske opgave er opfyldt, jf. § 8, stk. 2.
 Stk. 3. Den samlede uddannelse er bestået, når  

 samtlige prøver er bestået.
 § 13. For afholdelsen af prøverne  

 gælder i øvrigt bekendtgørelse om eksamensordning  

 på erhvervsskolerne mv. og bekendtgørelse om karakterskala og  

 anden bedømmelse.
Kapitel 5 Andre regler § 14. Skolen kan fritage for dele af den samlede  

 uddannelse, hvis deltagerne kan dokumentere tilsvarende tidligere  

 opnåede kvalifikationer.
§ 15. Undervisningsministeren kan fravige reglerne  

 i bekendtgørelsen, når det findes begrundet i usædvanlige  

 forhold eller som led i tidsbegrænsede forsøg.
Samtidig  

 fastsættes forsøgets varighed og rapporteringsform.
 § 16. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Klager og ikrafttræden § 17. Klager over skolens afgørelser efter  

 denne bekendtgørelse kan for så vidt angår retlige  

 spørgsmål indbringes for Undervisningsministeriet af den, som  

 afgørelsen vedrører.
Stk. 2. Klagen indgives til skolen senest 2 uger efter, at  

 afgørelsen er meddelt den pågældende.
Skolen videresender  

 klagen til ministeriet ledsaget af skolens udtalelse.
Skolen giver inden for  

 en frist på 1 uge klageren lejlighed til at kommentere skolens  

 udtalelse.
Kommentarerne medsendes til ministeriet.
Skolen skal give  

 ministeriet de nødvendige oplysninger til behandling af sagen.
§ 18. Bekendtgørelsen træder i kraft  

 den 1. august 1999 Undervisningsministeriet, den 1. juli  

 1999 P.M.V.Ivan SørensenStyrelseschef /Gunvor Kiil Bilag 1 Bekendtgørelse om uddannelse til IT-administrator	Juli  

 1999 Oversigt over linjer og fag i uddannelse til  

 IT-administrator Fag/Linje Omfang IT-support System- administration Database- administration Web-præsentation Fællesfag IT i praksis 10% X X X X IT-udvikling 10% X X X X IT-kommunikation 10% X X X X Linjefag Tekstbehandling, avanceret brug 5% X* Regneark, avanceret brug 5% X* Database, avanceret brug 5% X* IT i virk.
Informationsstyring 10% X* IT i virk. Økonomistyring 10% X* Brugersupport 10% X Systeminstallation og drift 10% X Netværk 10% X Operativsystemer 10% X Databasedesign 10% X Databaseadministration 10% X Database-applikationsudvikling 10% X Grafisk præsentation 10% X Konstruktion af hjemmeside 10% X Web-kommunikation 10% X Suppleringsfag Programmeringsværktøjer 1 10% Programmeringsværktøjer 2 10% Netværksbaserede systemer 10% Multimedieværktøjer 10% Afsluttende projekt Afsluttende projekt 10% X X X X X = obligatoriske fag X* = valg mellem disse fag inden for et omfang af 20 %.
 En uddannelseslinje uden linjebetegnelse består af  

 de tre fællesfag, linjefag og suppleringsfag valgt inden for et omfang  

 af 30 % samt et afsluttende projekt.
Bilag 2 Bekendtgørelse om uddannelse til IT-administrator	Juli  

 1999 Beskrivelse af uddannelseslinjernes mål, jf.  

 § 6 1) IT-support Den uddannede kan vejlede i anskaffelse af anvendelsesprogrammel.
 Den uddannede kan skriftligt og mundtlig vejlede og instruere forskellige  

 målgrupper i almindelig og avanceret bruge af  

 anvendelsesprogrammel.
 Den uddannede kan tilpasse og integrere programmellet med henblik på  

 rationel og brugerorienteret kontorautomation og sagsbehandling.
2) Systemadministration Den uddannede kan medvirke i valg, realisering og administration af den  

 teknologiske platform for IT-baserede systemer lokalt og i netværk.
 Den uddannede kan tilrettelægge og udføre opgaver i  

 forbindelse med automatisering af systemadministrative rutiner, herunder  

 blandt andet opgaver med konfigurering og indsættelse af pc´er lokalt  

 og i netværk, brugeradministration og adgangs- og  

 sikkerhedsprocedurer.
3) Databaseadministration Den uddannede kan designe og vedligeholde databaser, anvende  

 forespørgselssprog samt programmere  

 databasehjælpeværktøjer.
 Den uddannede har kendskab til sikkerhed og administration af databaser i  

 netværk.
 Den uddannede kan medvirke til at løse  

 grænsefladeproblematikken mellem applikationer og databaser, herunder i  

 forbindelse med internet- og intranetløsninger.
4) Web-præsentation Den uddannede kan konstruere og vedligeholde hjemmesider til  

 præsentation og kommunikation af informationer.
 Den uddannede kan strukturere informationer og udarbejde  

 præsentation til interaktive medier under hensyntagen til forskellige  

 målgrupper.
 Den uddannede kan designe brugergrænsefladen, herunder anvende  

 grafiske virkemidler ved formidling af informationerne.
 Den uddannede kan administrere hjemmesider samt samarbejde med brugerne om  

 vedligeholdelse og videreudvikling af hjemmesiderne.
5) Uddannelseslinje uden linjebetegnelse Den uddannede kan anvende, vurdere og tilpasse informationsteknologiske  

 værktøjer inden for de fagområder, som linjen bygger  

 på, samt vejlede andre i anvendelsen af disse  

 værktøjer.
