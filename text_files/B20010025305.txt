Bekendtgørelse om uddannelsen til  

 anlægsgartner I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 anlægsgartner med et af følgende specialer:
 1)	Anlægsteknik.
 2)	Plejeteknik.
Uddannelsens mål § 2. Målet er, at den uddannede  

 anlægsgartner selvstændigt kan udføre alle normalt  

 forekommende arbejdsopgaver inden for beskæftigelsesområdet  

 på en ergonomisk, sikkerheds-, sundheds-, miljø- og  

 arbejdsmiljømæssig forsvarlig måde og i overensstemmelse  

 med gældende forskrifter.
 Stk. 2. Uddannede med specialet anlægsteknik skal kunne  

 analysere anlægsprojekter med overvejende vægt lagt på  

 planlægning og udførelse af anlægstekniske arbejder  

 på grundlag af kendskab til sten- og flisearbejde og indsigt i  

 nyplantning og plejearbejder.
 Stk. 3. Uddannnede med specialet plejeteknik skal kunne  

 analysere anlægsprojekter med overvejende vægt på  

 planlægning og udførelse af plejetekniske arbejder på  

 grundlag af kendskab til plejeteknik og nyplantning og indsigt i sten- og  

 flisearbejde.
Stk. 4. Den uddannede anlægsgartner skal udvise  

 ansvarlighed og selvstændighed i forhold til sin arbejdssituation og de  

 sociale relationer i virksomheden.
Desuden skal den uddannede  

 anlægsgartner kunne samarbejde med andre, kommunikere med kolleger,  

 kunder og ledelsen af virksomheden samt være bevidst om og udvise  

 kvalitet i sit arbejde.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang Fra jord til bord - hotel, køkken,  

 levnedsmiddel og jordbrug, jf. § 14, stk. 2, i lov om  

 erhvervsuddannelser.
 Stk. 2. Det faglige udvalg for uddannelsen er Det faglige  

 Uddannelsesudvalg for Jordbrug.
 § 4. Uddannelsen varer 3 år og 10  

 måneder, jf. dog § 7.
Stk. 2. Uddannelsen omfatter et obligatorisk  

 grundforløb på 20 uger, jf.  

 grundforløbsbekendtgørelsen, og et obligatorisk  

 hovedforløb, der består af praktikuddannelse og 36 ugers  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
Stk. 3. Skoleundervisningen i hovedforløbet er opbygget  

 af fire skoleperioder af henholdsvis 13, 10, 10 og 3 ugers varighed, der  

 omfatter grundfag, områdefag, bundne specialefag, valgfri specialefag  

 og valgfag.
Undervisningen i valgfri specialefag kan ligge udenfor de normale  

 skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 7.
 § 5. Speciale, jf. § 1, vælges ved  

 indgåelse af uddannelsesaftale eller ved optagelse til  

 skolepraktik.
 § 6. Det er en betingelse for at begynde  

 på skoleundervisningen i hovedforløbet, at eleven har  

 gennemført grundforløbet, jf.  

 grundforløbsbekendtgørelsens regler om udstedelse af  

 grundforløbsbevis, og således efter skolens samlede vurdering  

 har opnået de nødvendige faglige og personlige  

 forudsætninger i grundfagene og i de fælles områdefag i  

 henhold til reglerne om grundforløb samt i de områdefag i  

 grundforløbet, der er særlige for hovedforløbet, jf.  

 § 10.
 Stk. 2. Ved påbegyndelsen af skoleundervisning i  

 hovedforløbet skal eleven have gyldigt kørekort til traktor  

 eller bil.
Voksenuddannelsesforløb § 7. Personer, der er fyldt 25 år, og som  

 har mindst 3 års relevant erhvervserfaring som  

 fuldtidsbeskæftelse eller tilsvarende deltidsbeskæftigelse, kan  

 gennemføre uddannelsen på normalt 2 år, herunder op  

 til 56 ugers skoleundervisning.
Skoleundervisningen omfatter et obligatorisk  

 grundforløb eller et supplerende kursus, jf. § 8.
Stk. 2. Skolen kan endvidere efter samråd med det  

 faglige udvalg tilrettelægge særlige forløb  

 bestående af perioder med henholdsvis praktikuddannelse og  

 skoleundervisning for elever, der opfylder betingelserne i stk. 1, og  

 som derudover har særlige forudsætninger for uddannelsen.
Det  

 faglige udvalg skal godkende fastsættelsen af praktikperioder.
 Stk. 3. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 4. Skoleundervisningen omfatter grundfag,  

 områdefag, specialefag og valgfag med de fastsatte mål, jf.  

 §§ 10-16.
§ 8. Elever, der har de nødvendige  

 forudsætninger, kan gennemføre et supplerende kursus, jf.  

 erhvervsuddannelseslovens § 16, på indtil 8 uger, der har til  

 formål, at eleven på grundlag af forudgående uddannelse og  

 erhvervserfaring opnår kvalifikationer mindst svarende til  

 grundforløbet.
Skolen kan herunder foretage afklaring af elevens  

 praktiske og teoretiske kvalifikationer med henblik på afgørelse  

 om merit i uddannelsesforløbet i et forløb på indtil 2  

 uger, jf. hovedbekendtgørelsens § 20, stk. 2.  

 Suppleringskurset og herunder afklaringen kan gennemføres uden  

 uddannelsesaftale.
Fritagelse for dele af uddannelsen § 9. Elever kan fritages for dele af uddannelsen  

 efter bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 10. Undervisningen i grundforløbet  

 omfatter følgende områdefag, der er særlige for  

 hovedforløbet:
1)	Anlægs- og kulturteknik Niveau: Begynder Målet er, at eleven:
a)	har kørekort til traktor, b)	kan udføre en simpel belægningsopgave under anvendelse  

 af relevante tekniske hjælpemidler, c)	kan redegøre for og udføre grundlæggende  

 plejearbejde på beplantninger og græsarealer, herunder kunne  

 udføre en faglig korrekt sommer- eller vinterbeskæring på  

 en given bevoksning eller beplantning, d)	har kendskab til og efter instruktion kan anvende de almindeligt  

 forekommende tekniske hjælpemidler inden for anlægsgartneri  

 på en miljø og arbejdsmiljømæssig forsvarlig  

 måde og e)	har kendskab til de normalt anvendte materialer, samt disses  

 egenskaber og anvendelse.
2)	Plantekendskab på friland Niveau: Rutine Målet er, at eleven:
a)	kan identificere og navngive almindeligt brugte planter inden for  

 grupperne stauder, buske og træer, samt kunne placere planterne i det  

 botaniske system inden for familie, slægt og art og b)	har kendskab til fremkomst af nye sorter samt deres  

 nyhedsbeskyttelse i henhold til lovgivningen.
3)	Plantesundhedslære 1 Niveau: Rutine Målet er, at eleven har:
a)	bestået delprøve 1 og 4 (anlægsgartnerdelen) til  

 erhvervelse af sprøjtecertifikat. jf.
Miljøministeriets  

 regler, b)	kendskab til og kan udføre ukrudtsbekæmpelse  

 såvel med kemiske som med mekaniske metoder, c)	kendskab til de almindeligste skadedyrs og svampes udseende og  

 placering på planterne for bedre at kunne vurdere relevante  

 behandlingsteknikker og d)	kendskab til forebyggelse og bekæmpelse af skadedyr og svampe,  

 såvel med konventionelle kemiske bekæmpelsesmidler som med  

 alternative midler og metoder.
 Stk. 2. De i stk. 1, nævnte fag varer i alt 5  

 uger.
 § 11. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Fremmedsprog, engelsk, F.
 2)	Informationsteknologi, F, 1,0 uge.
 3)	Matematik, F.
 4)	Naturfag, F.
 5)	Produktudvikling, produktion og service, modul 1, 1,0 uge.
 6)	Virksomhedslære og innovation, F.
 7)	Økonomi, 1,0 uge.
 Stk. 2. Det i stk. 1, nr. 2, nævnte grundfag  

 påbegyndes i grundforløbet.
 Stk. 3. De i stk. 1, nævnte fag varer i alt 10  

 uger.
 § 12. Undervisningen i hovedforløbet  

 omfatter følgende områdefag:
1)	Anvendt økologi Niveau: Begynder Målet er, at eleven:
a)	kan udføre pleje af grønne områder,  

 således at plejen tilgodeser interesser i de bestående  

 bevoksninger i forhold om genbrug samt animerer til øget diversitet i  

 flora og fauna i bymiljøet, b)	kender økologiske løsningsmuligheder inden for  

 anlægsgartneri, c)	har viden om praktiske og gennemførlige økologiske  

 hensyn i projektfasen, herunder kendskab til metoder vedrørende  

 genbrug, alternativer til og reduktion af materiale- og energiforbrug og d)	har viden om effekten af økologiske fremgangsmåder i  

 anlægsfasen, herunder tekniske løsninger, løsninger som  

 tager hensyn til biodiversitet og løsninger som er skånsomme for  

 et naturnært bymiljø.
2)	Grundlæggende anlægsteknik Niveau: Rutine Målet er, at eleven:
a)	selvstændigt og i samarbejde med andre kan udføre  

 anlægsgartnertekniske arbejder på en  

 arbejdsmiljømæssig hensigtsmæssig og forsvarlig  

 måde, b)	kan etablere befæstelser, opbygge støtte- og  

 støjmure i de almindeligt forekommende materialer, bruge trappeformlen  

 og udføre andre beregninger ved anlægsarbejder, herunder opbygge  

 trapper i de almindeligt forekommende materialer samt udføre enklere  

 træarbejder og trækonstruktioner i forbindelse med anlæg  

 og c)	har viden om egenskaber og anvendelsesmuligheder for normalt  

 anvendte materialer, teorier bag de normer og minimumskrav, som stilles til  

 udførelse af henholdsvis befæstelser, trapper,  

 afgrænsninger og hegn i træ, samt kvalitetssikring af  

 anlægstekniske arbejder.
3)	Grundlæggende kulturteknik Niveau: Rutine Målet er, at eleven:
a)	kan udføre normalt plejearbejde på nærmere givne  

 beplantninger og græsarealer, b)	kan lave plantehuller med maskiner og udføre manuel  

 plantningsarbejde, samt afpudse et nytilplantet areal, c)	kan udføre almindeligt forekommende plantnings-, pleje- og  

 vedligeholdelsesarbejde efter anvisning af gældende normer og  

 retningslinier på en miljø og arbejdsmiljømæssig  

 hensigtsmæssig og forsvarlig måde og d)	har kendskab til beskyttelse af særligt udsatte beplantninger  

 samt etablering og opbygning af forskellige typer beplantninger og  

 kvalitetssikring af plante- og kulturtekniske arbejder.
4)	Opmåling Niveau: Rutine Målet er, at eleven kan:
a)	anvende forskellige afsætningsinstrumenter og udføre  

 simple nivelleringsopgaver, herunder afsætning af lige linier, flader  

 og højder, b)	udføre jordberegninger i forhold til et nærmere givent  

 mindre anlæg og c)	redegøre for grundprincipper for flade- og  

 højdeafsætning og betydningen heraf for det  

 færdige arbejde.
5)	Plantekendskab Niveau: Rutine Målet er, at eleven:
a)	kan identificere og navngive almindeligt brugte planter i  

 anlægsgartneri, b)	kan foretage et hensigtsmæssigt plantevalg for et anlæg  

 eller et planteareal, og ud fra de givne omstændigheder foretage valg  

 af egnede slægter, arter og sorter og c)	på tværs af det botaniske system kender de vigtigste  

 plantegrupper, deres anvendelsesområder, deres pleje i almindelighed og  

 de enkelte planters krav til vækstforhold.
6)	Plantesundhedslære 2 Niveau: Rutine Målet er, at eleven:
a)	har bestået delprøve 2 og 3 (anlægsgartnerdelen)  

 til erhvervelse af sprøjtecertifikat, jf.
Miljøministeriets  

 regler, b)	kan anvende teknikker til biologisk forebyggelse og bekæmpelse  

 i overensstemmelse med gældende miljø- og  

 arbejdsmiljøregler og c)	kan redegøre for principper og metoder til biologisk  

 forebyggelse og bekæmpelse af skadevoldere i grønne anlæg  

 samt principper og metoder for ukrudtsbekæmpelse uden brug af  

 kemikalier.
 Stk. 2. De i stk. 1, nævnte fag varer i alt 10  

 uger.
 § 13. Undervisningen i hovedforløbet  

 omfatter i specialet anlægsteknik følgende bundne  

 specialefag:
1)	Anlægsteknik A Niveau: Avanceret Målet er, at eleven:
a)	selvstændigt eller i samarbejde med andre ud fra givent  

 tegnings- og beskrivelsesmateriale korrekt kan udføre  

 anlægstekniske arbejder under overholdelse af gældende  

 miljø- og arbejdsmiljøregler, b)	kan planlægge, beregne materialeforbrug samt afsætte,  

 udføre og opsætte forskellige former for befæstelser, c)	kan redegøre for bearbejdning og vedligeholdelse af de  

 enkelte materialer og d)	kender eksisterende standarder og branchenormer og krav til  

 målfasthed og kontrol.
2)	Kulturteknik B Niveau: Rutine Målet er, at eleven:
a)	efter anmodning kan udføre plantnings-, pleje- og  

 vedligeholdelsesarbejder på en korrekt måde efter gældende  

 normer og retningslinier og under overholdelse af gældende  

 miljø- og arbejdsmiljøregler, b)	kan udføre forarbejde til plantning og selve  

 plantningsarbejdet, kan etablere og pleje græsarealer og kan  

 udføre plejearbejde i etablerede beplantninger og c)	kan redegøre for planters anvendelsesområder efter en  

 nærmere analyse af et anlægs vækstforhold.
3)	Anlægsteknik, projektering og projektstyring Niveau: Avanceret Målet er, at eleven kan:
a)	projektere et haveprojekt under hensyntagen til lovgivningens rammer  

 for udformningen af sådanne projekter, samt analysere, registrere og  

 tegne et haveprojekt med anvendelse af anlægsgartnerfagets  

 særlige projektsprog, b)	udføre et haveprojekt og omsætte  

 planlægningsarbejde til praktisk arbejde og c)	forestå projektstyring (fra projektering til afslutning af et  

 haveprojekt) med særlig vægt på materiale- og  

 tidsstyring.
 Stk. 2. De i stk. 1, nævnte fag varer i alt 8,5  

 uger.
 § 14. Undervisningen i hovedforløbet  

 omfatter i specialet plejeteknik følgende bundne  

 specialefag:
1)	Anlægsteknik B Niveau: Rutine Målet er, at eleven ud fra givent tegnings- og  

 beskrivelsesmateriale kan udføre anlægstekniske arbejder  

 på en korrekt måde efter gældende standarder og  

 branchenormer under overholdelse af gældende miljø- og  

 arbejdsmiljøregler.
2)	Kulturteknik A Niveau: Avanceret Målet er, at eleven:
a)	selvstændigt eller sammen med andre kan udføre  

 plantnings-, pleje- og vedligeholdelsesarbejder på en korrekt  

 måde efter gældende standarder og branchenormer og under  

 overholdelse af gældende miljø-og arbejdsmiljøregler, b)	kan udføre forarbejdet til plantning og plantningsarbejder,  

 etablere og pleje græsarealer, udføre plejearbejde i etablerede  

 beplantninger og anvende almindelige redskabs- og maskintyper, som anvendes  

 ved kulturtekniske opgaver, c)	kan redegøre for planters anvendelsesområder og  

 plejebehov efter en nærmere analyse af et anlægs  

 vækstforhold og d)	kan redegøre for jordbehandlingens betydning for  

 ukrudtsbekæmpelse, jordstruktur og vækstbetingelser samt  

 grundforberedningens betydning for beplantningstypernes vækstforhold og  

 udvikling.
3)	Plejeteknik, projektering og projektstyring Niveau: Avanceret Målet er, at eleven kan:
a)	projektere et haveprojekt med tilhørende plejeplan under  

 hensyntaget til lovgivnings rammer for udformningen af sådanne  

 projekter, samt analysere, registrere og tegne et haveprojekt med anvendelse  

 af anlægsgartnerfagets særlige projektsprog, b)	udføre et haveprojekt og omsætte  

 planlægningsarbejde til praktisk arbejde og c)	forestå projektstyring (fra projektering til afslutning af et  

 haveprojekt) med særlig vægt på materiale- og  

 tidsstyring.
 Stk. 2. De i stk. 1 nævnte fag varer i alt 8,5  

 uger.
 § 15. Undervisningen i hovedforløbet omfatter desuden 2  

 uger valgfri specialefag med det overordnede mål, at eleven får  

 et større og bredere kendskab til et udvalgt specialområde eller  

 et større kendskab til et mere snævert specialområde.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og eventuelt  

 omvalg af specialefag, jf. hovedbekendtgørelsen.
§ 16. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 5,5 uger.
Praktikuddannelsen § 17. Praktikuddannelsen omfatter følgende  

 arbejdsområder og funktioner:
1)	vedligeholdelse af grønne områder på både  

 høje og lave plejeniveauer, hækklipning, græspleje,  

 gødningsudbringning, manuel ukrudtsbekæmpelse samt andre  

 arbejder, der normalt forekommer ved vedligeholdelsesarbejde, 2)	betjening af maskiner, såsom græsslåmaskiner,  

 plantebor, fræsere, motorkædesave, vibratorplader og betjening af  

 almindelige former for håndværktøjer, 3)	betjening af sprøjter og udførelse af kemisk og  

 mekanisk ukrudtsbekæmpelse samt foretage græsafbrænding af  

 ukrudt, 4)	vedligeholdelse og indstilling af almindeligt forekommende mindre  

 gartnermaskiner samt til- og afkoble forskellige redskaber, 5)	almindelige opmålings- og afsætningsopgaver samt simple  

 nivelleringsopgaver, 6)	almindelige befæstelsesopgaver, bygning af mure og trapper i  

 normalt forekommende materialer og 7)	normalt forekommende plantnings- og græsarbejder ved  

 etablering af grønne områder.
 § 18. Målet med praktikuddannelsen er, at  

 eleven:
1)	på avanceret niveau kan udføre arbejdsopgaver ud fra  

 arbejdsplaner og  beskrivelser og selvstændigt vurdere opgavernes  

 omfang og tilrettelægge arbejdet, 2)	på rutineniveau kan udføre arbejdsopgaver efter  

 fornøden instruktion og 3)	har kendskab til gødningstilførsel, jordberegning og  

 arbejde med træ.
 Stk. 2. Målet med praktikuddannelsen inden for specialet  

 anlægsteknik er desuden, at eleven:
1)	på avanceret niveau kan udføre arbejde med jord, sten  

 og fliser, herunder belægningsopgaver, 2)	på rutineniveau kan:
a)	indstille og vedligeholde håndredskaber, redskaber samt  

 maskiner, b)	arbejde med planter og c)	udføre almindeligt opmålings- og  

 afsætningsarbejde.
 Stk. 3. Målet med praktikuddannelse inden for specialet  

 plejeteknik er desuden, at eleven:
 1)	på avanceret niveau kan:
a)	udføre arbejde med jord og planter, b)	udføre plantnings- og vedligeholdelsesopgaver og c)	indstille og vedligeholde håndredskaber, redskaber  

 og 2)	på rutineniveau kan:
a)	udføre almindeligt opmålings- og  

 afsætningsarbejde og b)	arbejde med sten og fliser.
 § 19. I praktikuddannelsen i  

 voksenuddannelsesforløb tages udgangspunkt i elevens forudgående  

 erhvervserfaring, idet praktikuddannelsen især tager sigte på at  

 supplere erfaringer gennem uddannelsestiden og koble denne til den teoretiske  

 undervisning i skoleperioderne.
 Uddannelsesbog mv.
 § 20. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 21. Bekendtgørelsen om karakterskala  

 anvendes. 13-skalaen anvendes, medmindre andet fremgår af reglerne om  

 det pågældende fag.
 Stk. 2. I valgfri specialefag, der er fælles for  

 arbejdsmarkedsuddannelser og erhvervsuddannelser, gives dog alene  

 "gennemført/ikke gennemført" eller  

 "bestået/ikke bestået, hvis det fremgår af de  

 nærmere retningslinier for faget eller kursusplanen.
Stk. 3. Efter at have gennemført områdefaget  

 anlægs- og kulturteknik certificeres eleven med  

 traktørkørekort.
Efter at have gennemført  

 områdefagene plantesundhedslære 1 og plantesundhedslære 2  

 certificeres eleven med sprøjtecertifikat.
Skolens bedømmelse § 22. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følgerne reglerne  

 for de pågældende fag, jf. hovedbekendtgørelsen.
Stk. 3. Ved afslutningen af et områdefag eller  

 specialefag gives en afsluttende karakter.
Stk. 4. For grundfag  

 med eksamen er den afsluttende karakter et gennemsnit af  

 standpunktskarakteren og eksamenskarakteren, beregnet med 1 decimal.
Sygeeksamen og ny eksamen (eller prøve) § 23. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
 Stk. 2. Hvis der er flere delprøver i et fag,  

 aflægges kun ny prøve i de delprøver, hvor karakteren i  

 den første prøve er under 6, henholdsvis "ikke  

 bestået" eller ikke godkendt".
Skolebevis og afsluttende praktikerklæring § 24. Skolebevis udstedes i henhold til  

 hovedbekendtgørelsen og retsbekendtgørelsen, når  

 skoleundervisningen er gennemført, og betingelserne i stk. 2 er  

 opfyldt.
 Stk. 2. Følgende betingelser skal være opfyldt  

 for at udstede skolebevis:
 1)	Eleven har opnået mindst gennemsnitskvotienten 6,0 for  

 grundfag, områdefag og specialefag.
 2)	Eleven har opnået mindst gennemsnitskvotienten 6,0 i  

 områdefagene plantesundhedslære 1 og plantesundhedslære  

 2.
 3)	Eleven har (afhængigt af speciale) opnået mindst  

 karakteren 6 i specialefaget anlægsteknik, projektering og  

 projektstyring eller specialefaget plejeteknik, projektering og  

 projketstyring.
 4)	Eleven har traktor- eller bilkørekort.
 Stk. 3. Skolebeviset skal indeholde:
 1)	Betegnelse for uddannelsen og specialet.
 2)	Angivelse af de specialefag, som eleven har gennemført.
 3)	Oplysning om de opnåede karakterer i grundfag, områdefag  

 og specialefag samt gennemsnitskvotienter.
 Stk. 4. Hvis der ikke er grundlag for at udstede skolebevis,  

 udsteder skolen en skolevejledning, jf. retsbekendtgørelsen.
 § 25. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. hovedbekendtgørelsen.
Uddannelsesbevis § 26. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 24 og afsluttende praktikerklæring  

 for praktikuddannelsen er udstedt, jf. § 25.
 Stk. 3. Det faglige udvalg opbevarer fortegnelse over udstedte  

 uddannelsesbeviser i 30 år.
Kapitel 5 Ikrafttrædelses- og overgangsbestemmelser § 27. Bekendtgørelsen træder i kraft  

 den 19. april 2001 og har virkninger for elever, der har påbegyndt  

 uddannelsen den 1. januar 2001 eller derefter.
 Stk. 2. Samtidig ophæves bekendtgørelse nr. 603 af  

 9. juli 1997 om uddannelsen til anlægsgartner.
 Stk. 3. Den i stk. 2, nævnte bekendtgørelse  

 finder dog anvendelse for elever, der er begyndt på den hidtidige 3.  

 skoleperiode inden den 1. januar 2001, under forudsætning af, at  

 uddannelsen kan afsluttes senest 31. december 2004.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
