Generel tilladelse til offentlige myndigheder til at udnytte kort og flyvefotografier, hvortil Geodætisk Institut har ophavsret (A.86) Erstatter tidligere generelle tilladelser, senest den i Statstidende af 3.  

 februar 1983 (A 83) meddelte.
1. Generelt Geodætisk Institut (GI) meddeler herved offentlige myndigheder tilladelse  

 til vederlagsfrit at reproducere og udgive kort og flyvefotografier, hvortil  

 instituttet har ophavsret.
Tilladelsen gives til formål, i et omfang og på  

 betingelser som anført i det følgende.
 1.1. Ved offentlige myndigheder forstås i denne tilladelse enhver statslig  

 eller kommunal myndighed, men ikke koncessionerede selskaber, selskaber hvori  

 det offentlige er aktionær, interessent eller lignende samt kommunale  

 fællesskaber, organiseret i selskabsform.
1.2. Ophavsretten forbliver ved GI, og tilladelsen giver ikke den  

 myndighed, der udnytter den, eneret på produktet.
Ophavsretten omfatter de af  

 instituttet og dets forgængere udarbejdede kort, kortmaterialer og  

 flyvefotografier.
 1.3. Kort, der reproduceres og udgives i overensstemmelse med tilladelsen,  

 er tillige fritaget for den for topografiske kort gældende stempelafgift.
2. Formål Denne tilladelse omfatter udnyttelse af GIs materialer til følgende  

 formål, cfr. dog pkt. 3.2. nedenfor:
a.
Illustrationer til skriftlige udfærdigelser, der - udsendes som led i lovgivende og dømmende virksomhed, - udsendes ifølge lov eller administrativ forskrift i medfør af lov,  

 herunder udfærdigelser som har et informerende eller debatskabende sigte, i  

 henhold til nævnte bestemmelser, - anvendes ved høring hos eller forhandling med anden offentlig myndighed.
b.
Anvendelse som internt arbejdsmateriale hos offentlig myndighed.
3. Omfang 3.1. Tilladelse giver ret til:
a.
Reproduktion/trykning i en eller flere farver i et til formålet  

 passende målestoksforhold og udsnit.
b.
Ajourføring af det topografiske indhold og indføring af yderligere  

 emner (temaer).
c.
Udførelse af de kartografiske, repro- og trykketekniske arbejder ved  

 privat virksomhed, når blot dette sker i henhold til forud indgivet  

 rekvisition fra offentlig myndighed.
d.
Fri overdragelse af materialer, udarbejdet i overensstemmelse med denne  

 tilladelse, til anden offentlig myndighed (der i sin udnyttelse af  

 materialerne ligeledes vil være underkastet tilladelsens bestemmelser).
 3.2. Tilladelse giver ikke ret til:
a.
Distribution til offentligheden af kort, der med hensyn til indhold,  

 format, farve, etc. ligger så tæt på GIs standardkort, at det må antages, at  

 de efter en samlet vurdering vil indebære væsentlig konkurrence over for GIs  

 salgskort.
Tvivlsspørgsmål kan forelægges GI - jf. i øvrigt pkt. 7.1.  

 nedenfor.
b.
Fremstilling af »eget« kortværk ved omtegning af GIs kort og  

 kortmaterialer c.
Digitalisering af GIs kort og kortmaterialer.
Tilladelse hertil og til  

 overdragelse/udnyttelse af data, tilvejebragt ved sådan digitalisering, skal  

 indhentes i hvert enkelt tilfælde.
De generelle retningslinier for denne form  

 for udnyttelse af GIs kort og kortmaterialer kan erhverves ved henvendelse  

 til instituttes topografiske afdeling.
4. Påtegninger 4.1. Materialer, fremstillet på grundlag af denne tilladelse, skal normalt  

 være forsynet med en tekst, som - placeret på fremtrædende sted og i  

 letlæselig opsætning - giver følgende oplysninger:
a.
Anvendt GI-materiale (for kortmaterialer: korttype, blad- og  

 udgavebetegnelse (r); for flyvefotografier: rute- og billednr. samt  

 optagelsesår).
b.
Foretagne rettelser og tilføjelser til GI-materialet.
c.
Teksten: »Udgivet af... med Geodætisk Instituts tilladelse (A 86).  

 Copyright«.
 (Oplysningerne skal ikke nødvendigvis optages samlet eller i den her  

 nævnte rækkefølge).
 4.2 I visse tilfælde kan teksten reduceres, jf. nedenstående eksempler:
a.
Ved reproduktion af mindre kortudsnit, der anvendes som illustration  

 til tekst: »Grundmateriale: Geodætisk Institut (A 86). Copyright«.
b.
Når GI-materiale anvendes i bøger, hæfter og lignende publikationer:
- Påtegning på selve det reproducerede materiale: »Geodætisk  

 Institut.
Copyright«.
- Tekst i kolofon eller forord: »Udsnit af Geodætisk Instituts kort  

 er gengivet med instituttets tilladelse (A 86). Copyright.« c.
Når reproduceret GI-materiale udelukkende anvendes i den interne  

 sagsbehandling: »Til internt brug ved... med Geodætisk Instituts  

 tilladelse (A 86)».
5. Ikrafttræden Tilladelsen træder i kraft 1.juli 1986. Samtidig sættes som nævnt den  

 hidtil gældende, generelle tilladelse (A 83) af februar 1983 ud af kraft.
6. Forbehold a.
Nærværende tilladelse adskiller sig fra tidligere bestemmelse (A 83)  

 ved, at der er fastsat andre regler for offentlige myndigheders udnyttelse af  

 GIs kort m.v. for så vidt angår digitalisering af disse.
Denne ændring er  

 forårsaget af regeringens bestræbelser på, at statslige myndigheder i højere  

 grad skal være brugerfinansierede.
Det kan ikke udelukkes, at tilsvarende  

 hensyn kan gøre det nødvendigt for instituttet på et senere tidspunkt at  

 gennemføre en yderligere stramning af vilkårene for offentlige myndigheders  

 udnyttelse af GIs kort og kortmaterialer i øvrigt.
b.
GI forbeholder sig ret til at rekvirere eksemplarer af produkter, som  

 offentlige myndigheder udgiver under denne tilladelse.
Såfremt GI ved en  

 sådan kontrol eller på anden måde må konstatere, at et produkt ikke falder  

 inden for rammerne af den generelle tilladelse, vil der bliver rejst krav om  

 vederlagsbetaling efter instituttets sædvanlige praksis.
7. Andre forhold 7.1. I tilfælde af ønske om udnyttelse/distribuering af GIs materialer til  

 formål ud over de beskrevne samt, hvor der måtte opstå tvivl, rettes  

 skriftlig henvendelse til instituttet med angivelse af formål og  

 oplagsstørrelse, vedlagt kopi eller layout for den påtænkte reproduktion.
På  

 dette grundlag vil de nærmere betingelser for en tilladelse blive meddelt.
 7.2. Ved henvendelse til GI om denne sag bedes dens nummer, (A 86),  

 anført.
