 I medfør af §1, stk. 4, § 2, stk. 3, § 15 og § 16, stk. 2, i lov nr. 223  

 af 8.juni 1966 om handel med brugte genstande samt pantelånervirksomhed  

 fastsættes:
 Indledende bestemmelser.
§ 1.  For udstedelde af bevilling til handel med  

 brugte genstande eller bevilling til pantelånervirksomhed betales et gebyr på  

 80 kr.
For et duplikateksemplar betales 4 kr.
 § 2.  Reglerne i lovens kapitel 3 finder anvendelse på  

 selvstændig næringsvirksomhed ved handel med eller køb af følgende brugte  

 genstande:
 uanset om virksomheden i øvrigt er omfattet af loven, jfr. dennes § 1,  

 stk. 1 og 2.
 Stk. 2.  For virksomhed som nævnt i stk. 1 gælder  

 endvidere reglerne i bekendtgørelsens kapitel 2 og 3, jfr. § 24.
Fælles regler for handel med brugte  

 genstande og § 3.  Næringsdrivende, der udøver virksomhed ifølge  

 bevilling til handel med brugte genstande eller til pantelånervirksomhed,  

 eller som efter § 2 er omfattet af reglerne i lovens kapitel 3, skal føre  

 forretningsbøger, der er autoriseret af politiet.
Stk. 2.  Forretningsbøgerne skal findes på  

 forretningsstedet og opbevares der i 2 år efter at være udskrevet.
Skifter  

 virksomheden ejer, skal bøgerne overdrages til den nye indehaver, og ved  

 virksomhedens ophør skal de afleveres til politiet.
 § 4.  I forretningsbøgerne indføres ethvert køb, salg  

 eller lån under et særligt løbenummer samtidig med forretningens afslutning.
 Stk. 2.  Køb af gammelt jern, metal og andet affald, for  

 hvilket købesummen ikke overstiger 25 kr., og salg af sådanne genstande  

 uanset værdien skal dog ikke bogføres.
 § 5.  Politimesteren, i København politidirektøren,  

 kan fritage næringsdrivende for at føre de i § 3 nævnte forretningsbøger,  

 såfremt de pågældende anvender en anden lige så betryggende bogføring.
§ 6.  Den næringsdrivende skal forlange, at den, der  

 vil indgå aftaler om salg eller pantsætning, og som ikke er ham personlig  

 bekendt, legitimerer sig ved dåbsattest , personnummerbevis, førerbevis eller  

 lignende.
Pensionskort til Arbejdsmarkedets Tillægspension (A.T.P.) kan ikke  

 anvendes som legitimation.
 Stk. 2.  Sker henvendelsen ved bud for sælgeren eller  

 pantsætteren, skal det påses, at budet medbringer legitimation for denne.  

 Hvor bogføring skal ske i henhold til § 4, skal tillige budets navn og bopæl  

 eller forretningssted anføres i forretningsbogen.
 § 7.  Den næringsdrivende skal gennemgå de meddelelser  

 om efterlyste koster, deriblandt »Kosterbladet«, som han modtager  

 fra offentlige myndigheder, samt i kronologisk orden opbevare meddelelserne  

 på forretningsstedet i 6 måneder.
Stk 2.  Forretningslokaler skal have direkte adgang fra  

 gaden og være overskueligt indrettet.
Dette gælder dog ikke for handel med  

 gammelt jern, metal eller andet affald.
 Stk. 3.  I virksomheder, der tillige forhandler ubrugte  

 genstande, skal disse være klart adskilt fra de brugte genstande.
 Stk. 4.  I enhver forretning skal der være installeret  

 telefon.
 Stk. 5.  Forretningsbøgerne skal føres ordentligt,  

 fuldstændigt og med læselig skrift.
 Stk. 6.  Efter nærmere anvisning fra politiet skal de  

 næringsdrivende føre særskilte registre over visse arter af efterlyste koster  

 samt fremlyse bestemte genstande til det stedlige politi eller  

 kostercentralen.
§ 8.  Tilbydes der en næringsdrivende genstand til køb  

 eller som pant under omstændigheder, der kan begrunde mistanke om manglende  

 lovlig adkomst, skal han efter lovens § 14, stk. 1, jfr. tildels  

 bekendtgørelse § 2, stk. 1, straks give politiet meddelelse derom samt  

 tilbageholde genstandene indtil politiet kommer til stede.
Grund til mistanke  

 vil især kunne foreligge, såfremt der tilbydes:
 Stk. 2.  Når det konstanteres, at genstande, som den  

 næringsdrivende har købt eller modtaget som pant, er efterlyst, skal denne  

 efter de nævnte bestemmelser ligeledes straks give politiet meddelelse derom  

 samt tilbageholde genstandene, indtil politiet kommer til stede.
 Stk. 3.  Den næringsdrivende må ifølge lovens § 14, stk.  

 2, jfr. tildels bekendtgørelsens § 2, stk. 1, ikke købe brugte genstande  

 eller modtage pant af personer under 18 år eller af berusede personer.
 Særlige regler for handel med brugte  

 genstande.
§ 9.  Købte genstande skal mærkes med det løbenummer  

 med årstal, hvormed de er indført i forretningsbogen.
Dette gælder dog ikke  

 gammelt jern, metal og andet affald.
 § 10.  Lotterisedler eller lånesedler, som er udstedt  

 for pantsatte lotterisedler, må ikke købes.
 § 11.  Købte genstande må ikke afhændes eller  

 forandres før den 6. søgnedag efter modtagelsen.
Stk. 2.  Bestemmelsen i stk. 1 gælder ikke for § 12.  genstande, der er omfattet af § 11, stk. 1,  

 skal indtil udløbet af den i bestemmelsen nævnte frist opbevares adskilt fra  

 det øvrige lager.
Dette gælder dog ikke møbler.
 Særlige regler for pantelånervirksomhed.
 § 13.  Alle panter skal mærkes med det løbenummer med  

 årstal, hvormed de er indført i forretningsbogen.
 § 14.  Pantelånere skal ved afslutning af ethvert lån  

 på en af justitsministeriet godkendt blanket til låntageren udstede et  

 lånebevis, som angiver størrelse af det udlånte beløb, de pantsatte  

 genstande, den aftalte rente samt de vilkår, der i øvrigt er fastsat i  

 låneaftalen.
 Stk. 2.  Tilbageleverende lånebeviser skal opbevares på  

 forretningsstedet i 3 måneder.
 § 15.  Pantelånere må ikke betinge sig eller oppebære  

 højere rente af udlånte beløb end 1 1/2 pct. pr. påbegyndt måned og må ikke  

 herudover pålægge pantsætteren omkostninger, jfr. dog § 18, stk. 1, og § 20.
 §16. Uanset lånets løbetid kan pantsætteren til enhver tid indløse pantet  

 mod at betale den pålydende ydelse.
 Pantelånervirksomhed med hensyn til lotterisedler.
 § 17.  Pantelåneren må ikke indgå en aftale, hvorefter  

 lånets forfaldstid ved belåning af lotterisedler falder mellem en træknings  

 første og sidste trækningsdag, begge dage medregnet.
 § 18.  Såfremt pantelåneren efter aftale med  

 pantsætteren fornyer den pantsatte lotteriseddel, kan han herfor beregne sig  

 samme gebyr som klasselotteriets hovedkollektion.
 Stk. 2.  Indfries lånet ikke rettidigt, tilfalder den  

 pantsatte lotteriseddel pantelåneren.
 Stk. 3.  Ifølge § 2 i lov nr. 187 af 23. juni 1932  

 angående salget af lodsedler til klasselotteriet, er det forbudt at afhænde  

 en klasselotteriseddel til fyldestgørelse af et krav mod vedkommende spiller.
 Pantelånervirksomhed med hensyn til andre effekter.
 § 19.  Pantelåneren må ikke indgå en aftale, hvorefter  

 lånets løbetid ved belåning af andet end lotterisedler fastsættes til kortere  

 tid end tre måneder.
 § 20.  Indfries et lån eller fornyes et pant, efter at  

 pantet er tilmeldt til en auktion, der er fastsat til afholdelse inden for de  

 følgende 3 uger, kan pantelåneren beregne sig et vederlag på 5 pct. af  

 lånesummen med påløbende renter, dog højst 15 kr. for hvert pant.
 Stk. 2.  Har et pant været stillet til auktion, men er  

 trukket tilbage på grund af manglende rimeligt bud, kan pantelåneren beregne  

 sig et tilsvarende vederlag.
 § 21.  Indfries et lån ikke rettidigt, kan  

 pantelåneren en måned efter forfaldstid søge sig fyldestgjort i pantet ved  

 offentlig auktion.
Stk. 2.  I det auktionskatalog, der efter § 12 i lov nr.  

 132 af 16. april 1935 om offentlige auktioner ved auktionsledere skal  

 udarbejdes til brug herfor, må genstande, som er indbefattet under  

 forskellige lånebeviser, ikke udbydes sammen.
Det skal i kataloget anføres,  

 fra hvilken pantelåner panterne hidhører.
Kataloget skal forsynes med  

 løbenummer, ud for hvert af hvilke pantets nummer i vedkommende pantelåners  

 bog skal anføres.
Stk. 3.  Pantelåneren skal mindst 2 søgnedage inden  

 auktionen sende 2 eksemplarer af auktionskataloget til politimesteren.
I  

 København sendes 2 eksemplarer til chefen for Københavns opdagelsespoliti og  

 1 eksemplar til lederen af den politistation, i hvis distrikt auktionen skal  

 holdes.
§ 22.  Pantelåneren skal inden 2 måneder efter pantets  

 realisation foretage opgørelse af sit mellemværende med pantsætteren.
Såfremt  

 denne har et tilgodehavende, skal pantelåneren inden samme frist ved  

 bekendtgørelse i en eller flere lokale aviser efter politiets bestemmelse  

 opfordre indehaveren af lånebeviset til inden et år efter auktionen at  

 afhente sit tilgodehavende mod tilbagelevering af lånebeviset.
 Stk. 2.  Opgørelsen skal affattes på en blanket, der er  

 godkendt af justitsministeriet, og skal sammen med et eksemplar af  

 auktionskataloget og af den bekendtgørelse, som er nævnt i stk. 1, opbevares  

 sammen med forretningsbogen.
 Stk. 3.  Beløb, der ikke afhentes inden udløbet af  

 fristen i stk. 1, tilfalder pantelåneren.
§ 23.  En pantelåner, der har givet lån mod sikkerhed  

 i en assistenshusseddel, kan indløse pantet fra assistenshuset.
Om  

 realisationen af det indløste pant gælder reglerne i §§ 21 og 22.
 Stk. 2.  Benytter pantelåneren ikke sin adgang til at  

 indløse pantet, og realiseres dette herefter af assistenshuset, skal  

 pantelåneren afregne det overskud, der måtte være fremkommet, med låntageren  

 efter reglerne i § 22.
 § 24.  Overtrædelse af §§ 3, 4, stk. 1, 6-15, 17, 19,  

 § 21, stk. 2 og 3, § 22, stk. 1 og 2, og § 23, stk. 2, straffes med bøde.
 Stk. 2.  Er overtrædelsen begået af et aktieselskab  

 eller lignende, kan der efter lovens § 16, stk. 3, pålægges selskabet som  

 sådant bødeansvar.
 Ikrafttrædelse m. v.
 § 25.  Bekendtgørelsen træder i kraft den 1. februar  

 1969.
 Stk. 2.  Justitsministeriets bekendtgørelse nr. 445 af  

 23. december 1966 om handel med brugte genstande samt pantelånervirksomhed  

 ophæves.
 Justitsministeriet, den 9. januar 1969.
 Knud Thestrup.
 /Jørgen Nielsen.
