 Landbrugsministeriet fastsætter i medfør af § 35 i lov nr. 221 af 3. juni  

 1967 og jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Saltholm vildtreservat i København amt.
 § 1.  Vildtreservatet omfatter:
a.
Fiskeriterritoriet med holme og stenrev ved sydenden af Saltholm  

 indenfor følgende afgrænsning:
 1. Mod nordøst af en ret linie (kabellinie) mellem to  

 kabelbåker på henholdsvis Saltholms østkyst og Svaneklapperne.
 2. Mod sydøst af en ret linie fra kabelbåken på  

 Svaneklapperne til et punkt ca. 2500 meter i sydvestlig retning på 55 grader  

 35 minutter 8 sekunder N, 12 grader 47 minutter 5 sekunder Ø.
 3. Mod syd af en ret linie fra den i pkt. 2 nævnte  

 koordinat til et punkt ca. 1600 meter i vestlig retning på 55 grader 35  

 minutter 8 sekunder N, 12 grader 45 minutter 8 sekunder Ø.
 4. Mod sydvest af en ret linie fra den i pkt. 3 nævnte  

 koordinat til et punkt ca. 1000 meter i nordvestlig retning på 55 grader 36  

 minutter 2 sekunder N, 12 grader 45 minutter 3 sekunder Ø.
 5. Mod nordvest af en ret linie fra den i pkt. 4  

 nævnte koordinat til et punkt ca. 1000 meter i nordøstlig retning på  

 Saltholms sydvestkyst ved Jernbaneklap på 55 grader 36 minutter 6 sekunder N,  

 12 grader 45 minutter 8 sekunder Ø.
b.
Revet Søndre Flint beliggende ca. 2000 meter sydøst for Saltholm.
c.
Fiskeriterritoriet omkring Søndre Flint i en afstand af 300 meter  

 regnet fra højeste, daglige vandstandslinie.
 Stk. 2. Det under stk. 1, litra a, nævnte farvandsområde afgrænses mod  

 Saltholms sydkyst af bevoksningskanten for sammenhængende vegetation af  

 græsser, halvgræsser og andre strandplanter.
Stk. 3. De under stk. 1, litra a, nævnte farvandsområder afmærkes me d gule sømærker påsat gule kryds bortset fra den under pkt. 1 nævnte  

 nordøstgrænse, der er markeret ved kabelbåker.
 § 2.  På de i § 1, litra a, b og c nævnte områder er  

 færdsel, herunder sejlads forbudt i perioden 1. marts - 31. august.
 Stk. 2.  Bestemmelsen i stk. 1 gælder ikke for sejlads i  

 forbindelse med erhvervsfiskeri, hvorunder der dog højst kan medtages det  

 antal personer, der er nødvendig af hensyn til fiskeriets gennemførelse.
 § 3.  Landbrugsministeriets Vildtforvaltning kan, når  

 særlige forhold taler derfor, dispensere fra bestemmelserne i § 2 efter  

 nærmere af Landbrugsministeriets fastsatte retningslinier.
 § 4.  Overtrædelse af bestemmelserne i § 2 straffes i  

 medfør af § 55, stk. 4, i lov om jagt og vildtforvaltning med bøde, for så  

 vidt strengere straf ikke er forskyldt efter den øvrige lovgivning.
 § 5.  Bekendtgørelsen træder i kraft den 1. marts 1988  

 og gælder til og med den 28. februar 1993.
 Landbrugsministeriet, den 18. januar  

 1988.
