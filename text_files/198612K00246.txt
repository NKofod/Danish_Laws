Nr LSF 246 Forslag til Lov om ændring af lov om kommunal udligning og generelle  

 tilskud til kommuner og amtskommuner (Ophævelse af deponeringsordning  

 vedrørende 1987 samt ændring af det amtskommunale bloktilskud) den 21. maj 1987 Vedtaget ved tredjebehandling den 4. juni 1987 Lov nr 396 af 10/06/1987 § 1 I lov om kommunal udligning og generelle tilskud til kommuner og amtskommuner, jf. lovbekendtgørelse nr. 433 af 24. juni 1986, som senest ændret ved lov nr. 268 af 13. maj 1987, foretages følgende ændringer:
 1. § 17, stk. 17, affattes således:
 »Stk. 17. Tilskuddet efter stk. 1 fastsættes for 1988 til 11,5 mia.
kr. og for 1989 til 2 mia. kr., idet tilskuddet dog kan reguleres i medfør af stk. 3-5.« 2. § 17, stk. 18-24, ophæves.
 Stk. 25-31 bliver herefter stk. 18-24.
 3. I § 17, stk. 26-29, som bliver stk. 19-22, ændres (6 steder) »stk.
 25« til: »stk. 18«.
4. I § 17, stk. 30 og 31, som bliver stk. 23 og 24, ændres (2 steder) »stk. 29« til: »stk. 22«.
 5. I § 27, stk. 3, ændres »og stk. 18-31« til: »og stk.  

 18-24«.
 6. I § 27, stk. 4, ændres »og stk. 18-31« til: »og stk.  

 18-24«.
 7. I § 31, stk. 2, ændres »stk. 18-31« til: »stk.  

 18-24«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat lovforslag Blad nr 938 § 1 I lov om kommunal udligning og generelle tilskud til kommuner og amtskommuner, jf. lovbekendtgørelse nr. 433 af 24. juni 1986, som senest ændret ved lov nr. 268 af 13. maj 1987, foretages følgende ændringer:
 1. § 10, STK. 17-23, ophæves.
 Stk. 24-30 bliver herefter stk. 17-23.
 2. I § 10, STK. 25-28, som bliver stk. 18-21, ændres (6 steder) »stk.
 24« til: »stk. 17«.
3. I § 10, STK. 29 OG 30, som bliver stk. 22 og 23, ændres (2 steder) »stk. 28« til: »stk. 21«.
 4. § 17, STK. 17, affattes således:
»Tilskuddet efter stk. 1 fastsættes for 1988 til 11,5 mia. kr. og for 1989 til 2 mia. kr., idet tilskuddet dog kan reguleres i medfør af stk. 3-5.« 5. § 17, STK. 18-24, ophæves.
 Stk. 25-31 bliver herefter stk. 18-24.
 6. I § 17, STK. 26-29, som bliver stk. 19-22, ændres (6 steder) »stk.
 25« til: »stk. 18«.
7. I § 17, STK. 30 OG 31, som bliver stk. 23 og 24, ændres (2 steder) »stk. 29« til: »stk. 22«.
 8. I § 27, STK. 3, ændres »stk. 17-30« til: »stk.  

 17-23«.
 9. I § 27, STK. 3, ændres »og stk. 18-31« til: »og stk.  

 18-24«.
 10. I § 27, STK. 4, ændres »stk. 17-30« til: »stk.  

 17-23«.
 11. I § 27, STK. 4, ændres »og stk. 18-31« til: »og stk.  

 18-24«.
 12. I § 31, STK. 2, ændres »stk. 17-30« til: »stk.  

 17-23«.
 13. I § 31, STK. 2, ændres »stk. 18-31« til: »stk.  

 18-24«.
§ 2 Loven træder i kraft dagen efter bekendtgørelsen i Lovtidende.
BEMÆRKNINGER TIL LOVFORSLAGET ALMINDELIGE BEMÆRKNINGER 1. FormÅl og hovedindhold Med Fælleserklæringen af 13. maj 1986 mellem regeringen og de kommunale parter blev der opnået enighed om udgiftsrammer for de kommunale og amtskommunale udgifter i 1987 og 1988.
Aftalen om udgiftsrammerne gav kommunerne mulighed for væsentlige aktivitetsudvidelser i forhold til de hidtidige udgiftsrammer.
I tilknytning til aftalen vedtog Folketinget, at kommunerne og amtskommunerne skulle deponere et beløb i Nationalbanken, hvis rammerne for driftsudgifterne blev overskredet (jf. lovforslag nr.
 L 268 af 14. maj 1986, vedtaget som lov nr. 314 af 4. juni 1986).
Efter vedtagelsen af de kommunale driftsbudgetter for 1987, og efter at regeringen har vurderet den aktuelle udvikling i den kommunale økonomi, er det imidlertid nu vurderingen, at denne sanktionsbestemmelse ikke er en tilstrækkelig tilskyndelse for kommuner og amtskommuner til at overholde de aftalte udgiftsrammer.
På trods af, at rammerne som nævnt i sig selv gav mulighed for væsentlige aktivitetsudvidelser, må det således nu vurderes, at rammerne i 1987 er betydeligt overskredet.
Efter Indenrigsministeriets seneste skøn over udgiftsudviklingen vil kommunerne og amtskommunerne med de nugældende deponeringsbestemmelser skulle deponere et beløb på ca. 2 mia. kr.
 i Nationalbanken i 1988.
I det omfang kommuner og amtskommuner vælger at skattefinansiere denne deponering, vil sanktionen altså i sig selv indebære en risiko for en kommunal skattestigning i 1988.
Regeringen har derfor med de kommunale organisationer ført langvarige forhandlinger om den kommunale økonomi i 1988. Regeringen har i disse forhandlinger lagt megen vægt på at lægge vilkårene således tilrette, at det skulle være muligt for kommunerne at holde uændret skat i 1988. Regeringen har herunder forudsat, at deponeringsordningen ikke skulle belaste den kommunale økonomi i 1988.
På trods af, at regeringens tilbud i forhandlingerne i realiteten har indeholdt et niveauløft i forhold til Fælleserklæringens udgiftsrammer, har det imidlertid ikke været muligt at opnå en aftale med de kommunale organisationer om udgifter og skat i 1988.
For amtskommunernes vedkommende er det i nærværende lovforslag sammenholdt med forslaget til lov om den kommunale og amtskommunale skatteudskrivning i 1988 tilstræbt at fastlægge amtskommunernes samlede indtægter til et niveau, der kan finansiere udgifter, der - med et vist niveauløft - svarer til den udgiftsramme, der blev aftalt ved Fælleserklæringen af 13. maj 1986. Dette indtægtsniveau fremkommer ved en uændret amtskommunal skatteudskrivning i 1988 i forhold til 1987 samt en i forhold til den nuværende lovgivning mere gradvis afvikling af det amtskommunale bloktilskud. Ændringen i det amtskommunale bloktilskud indgår i nærværende lovforslag.
Endvidere indeholder forslaget en ophævelse af reglerne om (amts)kommunernes deponering i Nationalbanken vedrørende 1987, for at denne deponering ikke skal belaste den(amts)kommunale økonomi i 1988.
Der henvises i øvrigt til bemærkningerne til forslag til lov om den kommunale og amtskommunale skatteudskrivning i 1988.
2. KONSEKVENSER FOR DEN KOMMUNALE ØKONOMI Med de to lovforslag om den kommunale økonomi tilsigtes, at det i 1988 for kommunerne og amtskommunerne vil være muligt ved uændret skat at finansiere et udgiftsniveau, der udgør et vist niveauløft i forhold til niveauet i medfør af Fælleserklæringens rammer for 1987 og 1988.
Ændringen i afviklingen af det amtskommunale bloktilskud indebærer, at tilskuddet i 1988 i stedet for de oprindeligt fastsatte 2 mia.
kr. fastsættes, så det i 1988 vil være muligt for amtskommunerne at holde uændret skat.
BEMÆRKNINGER TIL DE ENKELTE BESTEMMELSER Til § 1 Til nr. 1-3 og nr. 8, 10 og 12.
Samtlige de nævnte bestemmelser vedrører beregningen af deponeringsbeløb for kommunerne.
Det foreslås, at bestemmelserne vedrørende 1987 ophæves, jf. de almindelige bemærkninger.
Til nr. 4 I den nugældende lov er det amtskommunale tilskud for 1988 fastsat til 2 mia. kr., hvilket må sammenholdes med, at tilskuddet for 1987 udgør ca. 12,7 mia. kr.
For at muliggøre en uændret amtskommunal skatteudskrivning i 1988 foreslås den meget betydelige ændring af tilskuddet udskudt til 1989, således at der i 1988 alene sker en gradvis nedsættelse af det amtskommunale tilskud.
Tilskuddet for 1988 foreslås derfor fastsat til 11,5 mia.
kr., idet dette tilskud dog kan reguleres i overensstemmelse med byrdefordelingsændringer og pålagte mer- eller mindreudgifter.
 Tilsvarende foreslås tilskuddet for 1989 fastsat til 2 mia. kr.
Til nr. 5-7 og nr. 9, 11 og 13 Samtlige de nævnte bestemmelser vedrører beregningen af deponeringsbeløb for amtskommunerne.
Med de foreslåede ændringer fjernes deponeringer som følge af rammeoverskridelser for 1987, jf. de almindelige bemærkninger.
