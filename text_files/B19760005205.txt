 I medfør af §§ 2, 4 og 5 i lov om offentlig sygesikring som ændret senest  

 ved lov nr. 240 af 12. juni 1975, samt i medfør af § 2, stk. 2 i lov nr. 240  

 af 12. juni 1975 fastsættes følgende:
 INDPLACERING I SIKRINGSGRUPPE 1 OG 2.
 § 1.  Overflytning mellem sikringsgruppe 1 og 2 sker  

 efter anmeldelse fra sikrede og har virkning fra den 1. oktober hvert år,  

 jfr. dog §§ 5 og 6.
 Stk. 2.  Anmeldelse om overflytning sker til det sociale  

 udvalg (magistraten i de kommuner, der har magistratsordning) inden den 31.  

 august.
 Stk. 3.  Det sociale udvalg gør hvert år inden den 15.  

 august gennem annoncering i pressen eller på anden måde borgerne opmærksom på  

 muligheden for overflytning mellem grupperne.
 § 2.  Børn under 16 år, der opholder sig i forældrenes  

 hjem, eller er anbragt i pleje i private hjem og står tilmeldt folkeregistret  

 på opholdsstedt, er omfattet af hendholdsvis forældrenes eller  

 plejeforældrenes sikringsform.
Stk. 2.  Har forældre (plejeforældre) valgt hver sin  

 sikringsform, skal de samtidig overfor det sociale udvalg angive, hvilken  

 sikringsform børnene skal være omfattet af.
Alle børnene henføres til samme  

 sikringsform.
Giver forældrene ikke meddelelse til det sociale udvalg,  

 indplaceres børnene efter reglerne i § 3.
 Stk. 3.  Samlever ægtefællerne ikke, har barnet samme  

 sikringsgruppe som den af forældrene det lever sammen med.
 § 3.  Personer, der tilflytter fra Grønland, Færøerne  

 eller udlandet, skal ved tilmedlingen til folkeregistret opfordres til at  

 vælge sikringsform; svarer sikrede ikke inden 8 dage indplaceres han i gruppe  

 1. Samme regler følges for personer, der uanset de opfylder betingelserne for  

 ydelser efter sygesikringsloven, ikke er registreret i den offentlige  

 sygesikring.
 § 4.  Den 1. i hver måned registreres alle, der fylder  

 16 år i løbet af måneden, som selvstændigt sikrede i gruppe 1. De skal i  

 følgeskrivelse, der fremsendes med sygesikringsbeviset, gøres opmærksom på,  

 at de indenfor en frist af 8 dage har mulighed for i stedet at vælge sikring  

 i gruppe 2.
 Stk. 2.  Børn under 16 år, der har fast ophold uden for  

 forældrenes hjem, skal kun være selvstændig sygesikret med eget  

 sygesikringsbevis, såfremt de står tilmeldt folkeregistret på opholdsstedet.  

 Begæring om indplacering fremsættes af værgen eller forældremyndighedens  

 indehavere og indplaceringen sker efter reglerne i § 3.
 § 5.  Det sociale udvalg kan beslutte, at en gruppe  

 2-sikret straks skal overføres til gruppe 1-sikring og forblive under denne  

 sikringsform, når der er ydet pågældende sygehjælp efter lov om social  

 bistand eller af rådighedsbeløbet for personlige tillæg til sociale  

 pensioner.
 Stk. 2.  Den sikrede forbliver under denne sikringsform,  

 så længe det skønnes påkrævet af hensyn til pågældendes økonomiske forhold og  

 behov for sygehjælp.
 § 6.  Såfremt der foreligger ganske særlige  

 omstændigheder der vil gøre det mindre rimeligt at afvente næste ordinære  

 overførselstermin, kan en gruppe 2-sikret fremsætte anmodning for det sociale  

 udvalg om overførsel til gruppe 1. Socialudvalget kan således f.eks. godkende  

 overførsel ved overgang til pension, ved forsøgerens død, ved separation  

 eller skilsmisse uden forudgående separation, når arbejdsindtægten er  

 bortfaldet helt eller delvis på grund af sygdom eller tilskadekomst eller på  

 grund af arbejdsløshed, når denne har varet ca. 3 måneder uden udsigt til at  

 pågældende kan genoptage arbejdet inden for den nærmeste fremtid.
 SYGESIKRINGSBEVISER.
 § 7.  Det påhviler det sociale udvalg (magistraten) at  

 forsyne alle personer, der har fast ophold inden for kommunens område, og som  

 har ret til ydelser efter sygesikringsloven, med et sygesikringsbevis.
 Stk. 2.  Børn under 16 år, der opholder sig i  

 forældrenes hjem, eller er anbragt i pleje i private hjem og står tilmeldt  

 folkeregistret på opholdsstedet, skal ikke have selvstændigt sikringsbevis,  

 jfr. § 2, stk. 1.
 Stk. 3.  Har forældrene (plejeforældrene) valgt hver sin  

 sikringsgruppe, jfr. § 2, stk. 2, skal det angives i sygesikringsbeviset for  

 den, hvis sikringsform børnene ikke er omfattet af, at beviset ikke gælder  

 som legitimation for sikredes børn.
 § 8.  Sygesikringsbeviset skal indeholde oplysning om:
§ 9.  Ved enhver ændring af de i § 8 nævnte  

 oplysninger udstedes et nyt sygesikringsbevis.
Tidligere udleveret bevis må  

 afleveres.
 ANDEN LEGITIMATION.
§ 10.  Personer, der er berettiget til lovens ydelser  

 uden at have fast ophold her i landet, kan hvert år inden udgangen af august  

 vælge hvilken sikringsgruppe de ønsker at tilhøre.
Valget har virkning fra  

 efterfølgende 1. oktober.
De forsynes hvert år med særlig legitimation.
 OVERGANGSREGLER.
 § 11.  Personer, der ved lovens ikrafttræden har  

 selvstændigt sygesikringsbevis, forbliver fra den 1. april 1976 i den  

 sikringsgruppe, der er angivet på sygesikringsbeviset, medmindre de inden den  

 1. marts 1976 over for det sociale udvalg anmelder valg af anden  

 sikringsform.
 Stk. 2.  For de personer, der ønsker at blive  

 overflyttet fra gruppe 2 til 1, påhviler det det sociale udvalg at indhente  

 oplysning om pågældendes lægevalg.
 KLAGEADGANG.
§ 12.  Afgørelser truffet af det sociale udvalg efter  

 denne bekendtgørelse kan inden 4 uger efter at sikrede har fået meddelse om  

 afgørelsen, indbringes for amtsankenævnet hvis afgørelse ikke kan indbringes  

 for anden administrativ myndighed.
I København og Frederiksberg kan  

 afgørelsen indbringes for den sociale ankestyrelse.
 § 13.  Bekendtgørelsen træder i kraft den 1. april  

 1976, § 11 dog dagen efter bekendtgørelsen i Lovtidende.
 Stk. 2.  Samtidig ophæves socialministeriets cirkulære  

 af 6. november 1972 om indplacering af børn, der fylder 16 år samt af børn  

 der har fast ophold uden for deres hjem, socialministeriets bekendtgørelse  

 nr. 468 af 24. oktober 1972 som ændret senest ved bekendtgørelse af 16.  

 januar 1976 om indplacering i sygesikringsgruppe efter indtægtforhold m.v.,  

 og socialministeriets bekendtgørelse nr. 454 af 12. oktober 1972 om  

 sygesikringsbeviser.
 SIKRINGSSTYRELSEN, DEN 20. FEBRUAR 1976.
P.
Loft.
/H.
Jøndrup.
