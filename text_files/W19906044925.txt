K købte en fast ejendom.
P administrerede to pantebreve, som indestod  

 i ejendommen.
For notering af ejerskifte opkrævede P et gebyr på 325 kr.
K  

 påklagede hjemlen herfor, men fik ikke medhold.
Kendelse af 27. august 1990 i sag nr. 169/1990 (Pantebreve.
Gebyr for  

 notering af ejerskifte).
I forbindelse med klageren K's køb af en ideel anpart af en fast ejendom,  

 hvoraf K allerede ejede 1/4, udfærdigedes gældsovertagelseserklæringer  

 vedrørende to i ejendommen lyste pantebreve.
Pengeinstituttet P administrede  

 på kreditors vegne pantebrevene og opkrævede for omkostninger i forbindelse  

 med notering af ejerskifte et gebyr på 325 kr.
 Efter at have betalt gebyret indbragte K sagen for Ankenævnet med påstand  

 om tilbagebetaling.
 P nedlagde påstand om frifindelse.
 Ankenævnet tog P's påstand til følge med følgende bemærkninger:
»Efter pkt. 8, h, i den tidligere anvendte pantebrevsformular I kunne  

 kreditor i tilfælde, hvor pantebrevet forblev indestående i tilfælde af  

 ejerskifte, forlange, at debitor - foruden at give underretning om  

 ejerskiftet - skulle »give pantebrevet påtegning om gældsovertagelsen og  

 berigtige alle dermed forbundne omkostninger, derunder salær til kreditors  

 advokat for varetagelse af hans tarv«.
I den gældende pantebrevsformular  

 A hedder det i pkt. 8, 2. pkt.: »Kreditor skal underrettes om ethvert  

 ejer- skifte og kan forlange, at den nye ejer berigtiger gældsovertagelse  

 samt afholder om- kostningerne derved«.
I den beretning af 20. juli 1971, der ligger til grund for den gældende  

 pantebrevsformular, hedder det s. 44 om denne bestemmelse: »I lighed med  

 den gældende regel foreskrives det, at debitor på forlangende skal berigtige  

 ejerskiftet og betale eventuelle omkostninger erved.
Det har været overvejet,  

 om omkostning- erne ved gældsovetagelsen burde afholdes af kreditor som led i  

 den normale administration af pantebrevet, men da der kun kan være tale om  

 mindre beløb, har arbejdsgruppen ikke fundet det nødvendigt at ændre  

 hævdvunden praksis vedrørende dette spørgsmål«.
 Pantebrevsformular A, kt. 8, 2. pkt., findes på denne baggrund at måtte  

 forstås således, at kreditor ligesom efter pantebrevsformular I kan forlange,  

 at pantebrevet forsynes med en af den nye ejer underskrevet påtegning om  

 gældsovertagelsen, og at den nye ejer skal betale omkostningerne herved,  

 uanset at en sådan påtegning ikke er nødvendig efter bestemmelsen i  

 tinglysningslovens § 39, stk. 1. Heraf og af de citerede forarbejder findes  

 videre at måtte følge, at kreditor generelt kan forlange, at den nye ejer  

 friholder ham for rimelige omkostninger, der er forbundet med notering af  

 ejerskiftet, også selv om der i det konkrete tilfælde ikke sker påtegning på  

 pantebrevet.
