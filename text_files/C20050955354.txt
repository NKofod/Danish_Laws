 Skrivelse  

 med orientering om lov nr. 396 af 1. juni 2005 om en styrket  

 sygefraværsindsats  

 med ny visitation og opfølgning i sygedagpengesager m.v.
 Folketinget har den 19. maj 2005 vedtaget:
L 21 - Forslag til  

 lov om ændring af lov om dagpenge ved sygdom eller fødsel, lov om  

 arbejdsskadesikring og lov om retssikkerhed og administration på det sociale  

 område Lovforslaget samt loven kan findes via et link på  

 Beskæftigelsesministeriets hjemmeside  


  

 www.bm.dk.
  

 Se under »tal og  

 love«.
 Loven træder i kraft den 1. juli 2005.
Med loven udmøntes forslag om en bedre  

 sygedagpengeopfølgning fra regeringens handlingsplan Det gør vi ved  

 sygefraværet.
Der er indgået aftale mellem regeringen,  

 Socialdemokratiet,  

 Dansk Folkeparti og Det Radikale Venstre om lovforslaget.
Med de nye regler målrettes indsatsen for de  

 sygemeldte, der har størst behov for tæt og individuel opfølgning.
Endvidere  

 sættes der  

 fokus på arbejdsfastholdelse og gradvis tilbagevenden for syge i  

 ansættelsesforhold som led i, at syge så hurtigt som muligt bringes tilbage i  

 job.
Nedenfor gennemgås kort de nye regler.
Det kan endvidere oplyses, at Arbejdsdirektoratet  

 netop har udsendt en ny samlet sygedagpengebekendtgørelse, hvori bl.a.  

 ændringer som  

 følge af L 21 indgår.
Der henvises til Arbejdsdirektoratets orienteringsbrev  

 af  

 28. juni 2005 nr. 05/05. Orienteringsbrevet findes på Arbejdsdirektoratets  

 hjemmeside www.adir.dk under nyheder.
 Arbejdsmarkedsstyrelsen vil så hurtigt som muligt  

 efter sommerferien udsende en ny opfølgningsvejledning.
 Loven indeholder følgende hovedelementer i  

 sygedagpengeloven:
-  

 	  

 Formålsbestemmelse  

 vedr. opfølgning -  

 	  

 Ny visitations- og  

 opfølgning -  

 	  

 Gradvis tilbagevenden  

 for syge i ansættelse -  

 	  

 Nye lægeerklæringer -  

 	  

 Bedre koordinering af  

 opfølgningen -  

 	  

 Brug af andre aktører -  

 	  

 Bortfald af refusion  

 ved manglende opfølgning -  

 	  

 Ændringer i  

 retssikkerhedsloven -  

 	  

 Advis i  

 arbejdsskadesager.
Formålsbestemmelse  

 vedr. opfølgning Som led i at målrette og systematisere  

 opfølgningsindsatsen er det i § 24, stk. 2, fastsat, at formålet  

 med  

 sygedagpengeopfølgningen er at sikre:
-  

 	  

 At flest muligt  

 fastholdes i arbejde og undgår at blive udstødt fra arbejdsmarkedet og -  

 	  

 At den enkeltes  

 sygefraværsperiode gøres så kort som muligt.
Ny visitation og  

 opfølgning ( §§ 24, 24 a-d) De kommunale ressourcer skal først og fremmest  

 bruges på udsatte sygemeldte.
Derfor skal der som noget nyt i opfølgningen  

 ske en  

 (re)visitation til én af tre kategorier:
 -  

 	  

  

 Sager, hvor tilbagevenden til arbejdsmarkedet er umiddelbart forestående  

 (kategori 1).
Dvs. ukomplicerede,  

 kortvarige sygeforløb, hvor tidspunkt for raskmelding er forudsigelig, og  

 hvor  

 arbejdsevnen ikke er truet.
Ved kortvarige forløb forstås forløb på op til  

 10-12 uger.
Raskmeldes den sygemeldte ikke til forventet tid, skal sagen  

 tages  

 op til vurdering, herunder en vurdering af om der skal visiteres til anden  

 kategori.
Der kan også være tale om en langvarig sag, hvor sygemeldte er ved  

 at  

 være klar til at komme tilbage til arbejdet fx på deltid.
Her sker der  

 overflytning til kategori 1.
 -  

 	  

  

 Sager med risiko for langvarigt sygeforløb og/eller risiko i forhold  

 til arbejdsevnen (kategori 2).
Dvs.  

 sygeforløb med usikkerhed om diagnosen/lidelsen og  

 om sygdommens varighed.
Det kan f.eks. være psykisk lidelse eller diffuse  

 smerte- og træthedstilstande.
Det drejer sig således om sager, hvor der er  

 risiko for et kompliceret forløb, og hvor sygemeldtes arbejdsevne typisk vil  

 være truet eller vil blive truet under forløbet, således at der er risiko  

 for,  

 at sygemeldte mister arbejdsmarkedstilknytningen.
 I disse sager er der  

 behov for en mere intensiv kommunal opfølgningsindsats, og der skal være  

 særlig  

 opmærksomhed på, om arbejdsevnemetoden skal anvendes.
 -  

 	  

  

 Sager, hvor lidelsen/sygdommen medfører et længerevarende sygeforløb  

 (kategori  

 3).
Dvs.  

 sygemeldte med en længerevarende sygdom eller en  

 alvorlig lidelse.
Der vil typisk være tale om en klar diagnose og et  

 længerevarende forløb.
Det kan fx være cancer med et meget langt  

 behandlingsforløb.
Ved alvorlig lidelse forstås en sygdom, som er så  

 alvorlig,  

 at der er risiko for, at arbejdsevnen nedsættes, førtidspension m.v.
 De tre visitationskategorier fastlægger proceduren  

 for kommunens opfølgning, herunder samtaleform og hyppighed af opfølgningen.
Den 1. visitation  

 og opfølgning Den første visitation er afgørende for formen for  

 den 1.  

 opfølgning, der som hidtil skal finde sted senest inden udgangen af 8. uge.
Den første visitationen sker på baggrund af  

 oplysninger i et oplysningsskema, som kommunen ved anmeldelsen af  

 sygefraværet udsender til  

 den syge med anmodning om, at det indsendes senest 8 dage efter afsendelsen,  

 medmindre andet aftales. Øvrige oplysninger, som kommunen har til rådighed  

 indgår også.
Kommunen kan fx anvende forsørgelseshistorikken, som anvendes i  

 forhold til indsatsen for kontanthjælpsmodtagere.
Det forudsættes, at såvel anmeldelsens forside som  

 bagside indsendes.
Oplysningsskemaet erstatter således ikke anmeldelsens  

 bagside.
For at sikre den rette indsats til den enkelte  

 sygemeldte skal der holdes samtale med alle ved første opfølgning.
I  

 risikosager skal samtalen ske ved et personligt møde mellem sagsbehandler og  

 sygemeldte.
I de øvrige sager skal samtalen som minimum være en  

 telefonsamtale.
 På baggrund af samtalen skal kommunen foretage en  

 samlet vurdering af sygemeldtes behov for behandling, optræning og  

 revalidering samt  

 iværksætte den nødvendige indsats.
 Herudover skal kommunen tage stilling til, om den  

 sygemeldte skal overflyttes til en anden kategori (revisitation). Formålet er  

 at sikre, at fokus i indsatsen er på risikosager.
1. visitation  

 samtidig med 1. samtale Såfremt kommunen holder individuel samtale i alle  

 sager ved 1. opfølgning kan kommunen foretage den 1. visitation i tilknytning  

 til  

 samtalen, jf. § 24 b stk. 8.
Den løbende  

 opfølgning Der skal som noget nyt følges op hver 4. uge i  

 risikosager.
Mens opfølgningen i øvrige sager som hidtil er hver 8. uge.
 Ved de efterfølgende opfølgninger skal der som  

 minimum holdes telefonsamtale i sager efter kategori 1 og skiftevis  

 telefonsamtale og  

 individuel samtale i sager efter kategori 2. Opfølgningsformen i øvrigt i  

 sager  

 efter kategori 3 fastsættes som hidtil af kommunen.
 Det præciseres, at kommunen ved hver opfølgning  

 skal foretage en samlet vurdering af sygemeldtes behov for behandling,  

 optræning og  

 revalidering samt iværksætte den nødvendige indsats.
 Herudover skal kommunen tage stilling til, om den  

 sygemeldte skal overflyttes til en anden kategori (revisitation).
Opfølgningsplan Kommunen skal som hidtil ved 1. opfølgning tage  

 stilling  

 til, om der skal udarbejdes en opfølgningsplan, og som noget nyt skal planen  

 senest udarbejdes ved 2. opfølgning, dvs. senest efter ca. 12 uger for  

 kategori  

 2 og ca. 16 uger for kategori 1 og 3.
Planen skal indeholde mål for opfølgningen, og den  

 konkrete opfølgningsindsats skal fremgå af planen.
Planen skal sikre overblik  

 og koordination af indsatsen i den enkelte sag.
Den sygemeldte skal have  

 planen  

 udleveret.
Herefter justeres planen løbende.
Ved væsentlige  

 ændringer skal den sygemeldte have planen udleveret.
Visitationen kan  

 ikke ankes Kommunens beslutning om visitationskategori er et  

 led i tilrettelæggelsen af kommunens sagsbehandling.
Kommunens beslutning kan  

 derfor  

 ikke ankes til det sociale nævn.
Sygemeldte kan klage over sagsbehandlingen  

 og  

 dermed over visitationen til borgmesteren.
Sygemeldte kan klage over konkrete  

 afgørelser om retten til ydelse og tilbud, herunder arbejdsprøvning mv.
Gradvis  

 tilbagevenden Det præciseres i § 24 e, at kommunerne som led  

 i at arbejdsfastholde sygemeldte i  

  

 ansættelsesforhold  

 skal bidrage til at  

 fremme gradvis tilbagevenden til arbejdspladsen og understøtte kontakt med  

 arbejdspladsen under et sygeforløb.
 Som noget nyt skal gradvis tilbagevenden som  

 udgangspunkt besluttes i enighed mellem kommunen, virksomheden og den  

 sygemeldte.  

 Kommunen skal dog træffe afgørelse om nedsatte dagpenge ved delvis  

 uarbejdsdygtighed,  

 selv om der ikke kan opnås enighed, hvis det vurderes, at der burde være  

 mulighed for en gradvis tilbagevenden.
 Der er ikke sket ændringer i retten til ydelse  

 efter § 5, herunder retten til ydelsen ved delvis uarbejdsdygtighed  

 (delvis  

 sygemelding og delvis raskmelding).
Nye  

 lægeerklæringer til virksomheden og kommunen Efter § 7, stk. 2 kan  

  

 virksomheden  

 fremover få en lægeerklæring med oplysninger om hvilke konkrete  

 funktionsbegrænsninger sygdommen medfører til brug for indsatsen for at  

 fastholde medarbejderen på arbejdspladsen og fremme hel eller gradvis  

 tilbagevenden  

 til arbejdspladsen.
Der vil på virksomheden ofte være tvivl om, hvilke  

 opgaver en medarbejder kan udføre uden, at det får en negativ betydning for  

 helbredelsen.
Her kan lægeerklæringens oplysninger om funktionsbegrænsninger  

 være en vigtig information i den samtale virksomheden har med medarbejderen  

 om,  

 hvordan den syge kan vende helt eller gradvist tilbage til virksomheden, fx  

 ved  

 at der sker omplacering, etableres skånehensyn, deltidssygemelding eller  

 andet.
 Som eksempel på oplysninger om  

 funktionsbegrænsninger kan nævnes oplysninger om, at medarbejderen ikke kan  

 udføre rygbelastende  

 arbejde, stående arbejde eller natarbejde.
Funktionsoplysningerne afgives efter en dialog  

 mellem den syge og lægen.
Erklæringen afgives til den syge, som videregiver  

 den til  

 virksomheden.
 Som hidtil udtaler lægen sig ikke i erklæringen om  

 konkrete arbejdsopgaver eller om forholdene på arbejdspladsen.  

 Der anføres ikke diagnoser eller andre  

 specifikke helbredsoplysninger.
 Erklæringen skal som hidtil bidrage til over for  

 arbejdsgiveren at dokumentere uarbejdsdygtighed p.g.a. sygdom.
 Efter § 7, stk. 3 skal lægeerklæringen  

 til  

  

 kommunen  

 i langt højere grad end de hidtidige erklæringer kunne give informationer til  

 brug for kommunens arbejde med at fastholde den syge på arbejdspladsen.  

 Erklæringen skal som hidtil også dokumentere uarbejdsdygtighed p.g.a. sygdom.
Den nye lægeerklæring, som er todelt, erstatter  

 blanketterne LÆ 205 og LÆ 215. Kommunen kan ud fra behovet i den enkelte sag  

 bestille del 1 eller både del 1 og 2 og dermed få en række ekstra oplysninger  

 til brug for fastholdelsesindsatsen.
Hvis kommunen kun bestiller del 1 kan  

 lægen, såfremt han vurderer, at der er behov for del 2, også udfylde denne  

 del  

 på egen foranledning.
Kommunen skal fremover kun indhente  

 lægeerklæringer, når det er nødvendigt for opfølgningen, og der ikke i øvrigt  

 er relevante lægelige  

 oplysninger til rådighed.
Det betyder, at bestemmelsen om at der skal  

 indhentes  

 lægelige oplysninger efter 8 uger ophæves.
Der henvises til den nye  

 sygedagpengebekendtgørelse § 48 samt til orienteringsbrev fra  

 Arbejdsdirektoratet  

 af 28. juni 2005.
 Det bemærkes, at der fortsat ved ret til dagpenge  

 p.g.a.  

 graviditetsbetinget sygdom skal ske på grundlag af en lægelig vurdering, jf.  

 lovens § 12.
Bedre  

 koordinering af opfølgningen Koordinering af indsatsen skal være midlet til  

 bedre og kortere forløb for den enkelte sygemeldte.
Ofte er der flere aktører  

 (virksomhed, læge, behandlingstilbud, revalideringstilbud, a-kasse, AF,  

 Arbejdsskadestyrelsen mfl.). Derfor er det i § 24, stk. 3  

 præciseres,  

 at opfølgningsindsatsen skal være sammenhængende og helhedsorienteret, og  

 kommunen skal koordinere den kommunale indsats med indsatsen fra andre, jf.  

 § 24, stk. 5.
 Efter § 24, stk. 5 skal kommunen som  

 noget nyt  

 som led i samarbejdet med virksomhederne informere arbejdspladsen om  

 relevante  

 initiativer, som kommunen igangsætter for den sygemeldte f. eks.  

 arbejdsprøvning, anden revalidering, fleksjob eller førtidspension.  

 Informationen  

 forudsætter samtykke fra den sygemeldte.
Brugen af andre  

 aktører I §§ 24 f-g er det præciseret, at kommunen kan  

 overlade opgaver til andre aktører.
Det kan fx være private  

 konsulentfirmaer,  

 faglige organisationer, revalideringsinstitutioner og arbejdsmedicinske  

 afdelinger.
 Andre aktører kan bidrage til at styrke  

 opfølgningsindsatsen dels med særlig ekspertise dels med en øget volumen i  

 den  

 samlede indsats for at nedbringe sygefravær.
 Andre aktører skal kunne varetage hele eller dele  

 af opfølgningsindsatsen, således også opfølgningssamtaler med den sygemeldte,  

 kontakt til virksomheden, tilbud om fx opkvalificering eller arbejdsprøvning,  

 rådgivning til virksomheden i forbindelse med optræning m.v.
 Andre aktører skal kunne inddrages i sammenhængende  

 forløb eller i enkeltstående initiativer.
Ved at overdrage opgaver til andre aktører, får  

 disse aktører ikke kompetence til myndighedsudøvelse, og andre aktører kan  

 derfor  

 ikke træffe afgørelser, der umiddelbart kan få konsekvenser for den  

 sygemeldtes  

 sygedagpenge.
Som en følge heraf kan den sygemeldte også klage til kommunen  

 over den indsats, der iværksættes af andre aktører, og afgørelse om evt.  

 standsning af sygedagpenge træffes af kommunen.
Andre aktører, der udfører opfølgningsindsatsen for  

 kommunen, modtager de oplysninger om den sygemeldte, der er nødvendige for at  

 varetage indsatsen.
Andre aktører må ikke benytte de modtagne oplysninger  

 eller  

 registrere nye oplysninger til andre formål end dem, der er aftalt ved  

 opgaveoverdragelsen.
 Videre gælder retssikkerhedslovens § 43 nu på  

 sygedagpengeområdet, således at andre aktører omfattes af reglerne i  

 forvaltningsloven,  

 herunder reglerne om tavshedspligt.
Manglende  

 opfølgning og bortfald af statsrefusion Med § 30, stk. 3, fastsættes det, at der  

 ikke  

 kan ydes statsrefusion til kommunen, så længe denne ikke opfylder sin pligt  

 til  

 at følge op i sygedagpengesager efter lovens kapitel 10 a.
 Såfremt det ved dokumentationen af den kommunale  

 indsats viser sig, at kommunen ikke foretager den fastsatte opfølgning, kan  

 der ikke  

 ydes refusion før fra det tidspunkt, hvor kommunen igen opfylder  

 opfølgningsforpligtigelsen.
I den nye sygedagpengebekendtgørelsen § 48,  

 stk. 6, er der indsat en bestemmelse, der skal sikre, at fratagelse af  

 refusionen ved manglende kommunal opfølgning kun sker, hvis det kan tilregnes  

 kommunens administration, at opfølgningen ikke er sket til tiden.
Hvis fx  

 virksomheden har anmeldt sygefraværet for sent og således er eneste årsag til  

 en forsinket opfølgning, vil refusionen ikke skulle fratages kommunen.
Retssikkerhedsloven Fristen i   

 retssikkerhedslovens § 7  

 om, at  

 der senest 8 uger efter første henvendelse om løbende hjælp skal foretages en  

 samlet vurdering efter lovens § 6, er ophævet i sygedagpengesager.
 Med det nye opfølgningsforløb er ikke længere er  

 behov for at fastsætte en særlig frist for vurderingen efter § 6 i disse  

 sager.
 Da vurderingen ved 1. opfølgning er lige så  

 omfattende  

 som en vurdering efter § 6 i retssikkerhedsloven, indebærer det, at  

 kommunerne  

 kan beslutte, at den 1. vurdering udgøre vurderingen efter  

 retssikkerhedsloven  

 § 6.
 Retssikkerhedslovens  

 § 43, stk. 2,  

 om  

 anvendelse af forvaltnings- og offentlighedsloven, når opgaver overlades til  

 andre aktører, vil fremover også omfatte sygedagpengesager, jf. oven for om  

 brugen  

 af andre aktører.
Arbejdsskadesikringslovgivningen  

 ( § 37) og retssikkerhedsloven (§ 12d) Som noget nyt skal kommuner og  

 Arbejdsskadestyrelsen til brug for behandling af arbejdsskadesager og  

 sygedagpengesager fremover kunne  

 udveksle oplysninger om oprettelse af arbejdsskadesager og sager om  

 sygedagpenge, revalidering, fleksjob og førtidspension.
Udvekslingen kan ske  

 automatisk og uden borgerens samtykke.
Lovens  

 ikrafttræden Loven træder i kraft den 1. juli 2005.
Der skal således i alle løbende sager ske  

 opfølgning efter de nye regler.
Det betyder, at der i alle sager senest skal  

 ske en  

 (re)visitation ved den 1. opfølgning efter den 1. juli 2005.
Opfølgning på den  

 nye lovgivning Opfølgningen på kommunernes indsats sker ved  

 følgende initiativer:
 -  

 	  

 Sygedagpengeområdet  

 udpeges til særligt fokusområde i den nye forvaltningsrevision.
 -  

 	  

 Sygedagpengeområdet  

 udpeges til særligt fokusområde i den finansielle revision.
 -  

 	  

 Opfølgning på  

 resultater og effekt via målinger i Jobindsats.dk, herunder  

 benchmarking kommuner  

 imellem.
 -  

 	  

 Løbende evaluering af  

 kommunernes visitations- og opfølgningspraksis fra lovens ikrafttræden.
 -  

 	  

 Beskæftigelsesministeren  

 skal i første halvår af 2008 afgive en redegørelse til Folketinget om  

 effekten  

 af loven.
 Eventuelle spørgsmål til ovenstående kan rettes til  

 fm.  

 Anne Thuen, ath@ams.dk.
