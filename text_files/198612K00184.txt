Nr LSF 184 Forslag til Lov om ændring af lov om aktieselskaber, lov om  

 anpartsselskaber og lov om visse selskabers aflæggelse af årsregnskab m.v.  

 (Udvidet adgang til oplysning om aktionærer og anpartshavere) Fremsat af Rahbæk Møller (SF) Birthe Hansen (SF) Leif Hermann (SF) Jes  

 Lunde (SF) Ebba Strange (SF) den 27. januar 1987 § 1 I lov om aktieselskaber, jf. lovbekendtgørelse nr. 483 af 15.
november 1985, som ændret senest ved lov nr. 324 af 4. juni 1986, foretages følgende ændringer:
 1. I § 28 A, STK. 1, 1. PKT., udgår ordene »,dog mindst 100.000  

 kr.«.
2. I § 28 A, STK. 4, indsættes efter »bopæl« ordene: »samt  

 det for den pågældende til fortegnelsen anmeldte antal aktier med oplysning om deres pålydende, og hvilken aktieklasse de tilhører«.
§ 2 I lov om anpartsselskaber, jf. lovbekendtgørelse nr. 484 af 15.
november 1985, som ændret senest ved lov nr. 324 af 4. juni 1986, foretages følgende ændringer:
 1. I § 17 A, STK. 1, 1. PKT., udgår ordene »dog mindst 100.000  

 kr«.
2. I § 17 A, STK. 4, indsættes efter »bopæl« ordene: »samt  

 det for den pågældende til fortegnelsen anmeldte antal anparter med oplysning om deres pålydende«.
 3. § 17 A, STK. 5, ophæves.
§ 3 I lov nr. 284 af 10. juni 1981 om visse selskabers aflæggelse af årsregnskab m.v. foretages følgende ændringer:
 1. § 62, STK. 2, ophæves.
 Stk. 3- 4 bliver herefter stk. 2-3.
 2. I § 62, STK. 3, der bliver stk. 2, udgår i 1. PKT. »stk. 2  

 eller«.
 3. Efter § 64 indsættes i KAPITEL 9 som ny paragraf:
»§ 64 a.
Undlader et selskabs bestyrelse, direktion eller lignende ansvarligt organ at indsende selskabets årsberetning inden den i § 62 angivne frist, kan overregistrator anmode de i sidst indsendte årsberetning efter reglerne i aktieselskabslovens § 28 a, stk. 4, anførte aktionærer eller efter reglerne i anpartsselskabslovens § 17 a, stk. 4, anførte anpartshavere om at oplyse, om de stadig er anført i aktionærfortegnelsen efter aktieselskabslovens § 28 a eller anpartshaverfortegnelsen efter anpartsselskabslovens § 17 a.
Stk. 2. Besvarer aktionærer eller anpartshavere, der forespørges efter stk. 1, ikke overregistrators forespørgsel inden den af overregistrator fastsatte frist, anses de pågældende for stadig at være optaget på den anførte aktionærfortegnelse eller anpartshaverfortegnelse.
Stk. 3. Meddeler de efter stk. 1 forespurgte aktionærer eller anpartshavere, at de ikke længere er anført på aktionærfortegnelsen eller anpartshaverfortegnelsen, skal dette dokumenteres med oplysninger om, til hvem og hvordan de pågældende aktier eller anparter er medregnet.
I mangel af sådan dokumentation anses de pågældende for stadig at være optaget på den anførte aktionærfortegnelse eller anpartshaverfortegnelse.
Stk. 4. Dokumenterer en efter stk. 1 forespurgt aktionær eller anpartshaver, at dennes aktier eller anparter er overdraget, skal overregistrator anmode de oplyste erhververe om at oplyse, om de er anført i aktionærfortegnelsen efter aktieselskabslovens § 28 a eller anpartsfortegnelsen efter anpartsselskabslovens § 17 a.
Stk. 5. Besvarer aktionærer eller anpartshavere, der forespørges efter stk. 4, ikke overregistrators forespørgsel inden den af overregistrator fastsatte frist, anses de pågældende for at være optaget på den anførte aktionærfortegnelse eller anpartshaverfortegnelse.
Stk. 6. Meddeler de efter stk. 4 forespurgte aktionærer eller anpartshavere, at de ikke er anført på aktionærfortegnelsen eller anpartshaverfortegnelsen, skal dette dokumenteres med oplysninger om, til hvem og hvordan de pågældende aktier eller anparter er overdraget.
I mangel af sådan dokumentation anses de pågældende for at være optaget på den anførte aktionærfortegnelse eller anpartshaverfortegnelse.
Stk. 7. Dokumenterer en efter stk. 4 forespurgt aktionær eller anpartshaver, at dennes aktier eller anparter er overdraget, forespørger overregistrator erhververen efter reglerne i stk. 4-6.
Stk. 8. Har det pågældende selskab aldrig indsendt årsberetning efter reglerne i § 62, kan overregistrator forespørge selskabets stiftere som anført i stk. 1. I så fald forholdes som anført i stk. 1-7, idet stifterne ligestilles med de anførte aktionærer og anpartshavere i stk. 1.« § 4 Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, og § 2, nr. 1 og 3, har virkning fra og med 1.
 juli 1987.
Stk. 3. § 1, nr. 2, § 2, nr. 2, og § 3, nr. 1 og 2, har virkning for årsberetninger til årsregnskaber for regnskabsår, der afsluttes 2.
 juli 1987 eller senere.
Stk. 4. § 3, nr. 3, har virkning ved manglende indsendelse af årsregnskaber for regnskabsår, der afsluttes 2. juli 1987 eller senere.
BEMÆRKNINGER TIL LOVFORSLAGET ALMINDELIGE BEMÆRKNINGER I den politiske debat om bekæmpelse af konkursrytteri har det gentagne gange været anført, at det kunne være hensigtsmæssigt mere præcist at vide, hvem der stod bag de enkelte selskaber, specielt de selskaber, der går konkurs eller på Aktieselskabs-Registerets foranledning opløses på grund af manglende regnskab og lign.
I dag findes allerede i aktieselskabslovens § 28 a og anpartsselskabslovens § 17 a regler om, at aktionærer og anpartshavere skal lade sig registrere hos selskabet, hvis pågældende har mindst 10 pct. af pålydende værdi af selskabskapitalen eller af stemmerne.
Disse oplysninger skal anføres i selskabets årsberetning, og årsberetningen skal indsendes sammen med årsregnskabet til Aktieselskabs-Registeret.
Herefter er oplysningerne tilgængelige såvel for Aktieselskabs-Registeret og andre offentlige myndigheder som offentligheden, og disse kan se, hvem der som aktionærer eller anpartshavere står bag et givet selskab.
Denne udmærkede generelle regel er imidlertid uden betydning i forbindelse med bekæmpelse af konkursrytteri, fordi der er en række meget vidtgående undtagelsesbestemmelser fra den anførte registrerings- og oplysningspligt og disse netop omfatter den type selskaber, der oftest bruges til konkursrytteri (anpartsselskaber med lille kapitalgrundlag).
Ifølge aktieselskabsloven skal anmeldelse til aktionærfortegnelsen efter § 28 a i aktieselskabsloven ikke ske, hvis den pågældende ejer under nominelt 100.000 kr. af aktiekapitalen.
I praksis vil de fleste hovedaktionærer dog have en større besiddelse, da mindstekravet til selskabskapitalen nu er 300.000 kr.
I selskaber med flere aktionærer kan anmeldelseskravet imidlertid undgås ved at fordele aktierne, så ingen aktionær har 100.000 kr. eller mere i nominel besiddelse.
Det bemærkes, at kravene til aktiebesiddelse kun omfatter den enkelte aktionær, idet der ikke skal tages hensyn til aktiebesiddelsen hos slægtninge eller selskaber, den pågældende behersker.
Således kan en hovedaktionær fordele aktiekapitalen i et selskab på sig selv, ægtefælle, børn og beherskede selskaber, således at ingen skal medtages i aktionærfortegnelsen, fordi alle har mindre end nominelt 100.000 kr. af selskabets aktiekapital.
I anpartsselskabsloven skal anmeldelse til anpartshaverfortegnelsen efter tilsvarende regler ikke ske, hvis pågældende ejer under nominelt 100.000 kr. af anpartskapitalen, men desuden gælder reglerne om anpartshaverfortegnelse slet ikke, hvis anpartsselskabet har en anpartskapital på under 300.000 kr.
Dette betyder i praksis, at reglerne om anpartshaveroplysning slet ikke gælder for de mindre anpartsselskaber, således ikke selskaber med en anpartskapital på 80.000 kr., der er mindstekravet til anpartskapitalen.
Størstedelen af anpartsselskaberne er således slet ikke omfattet af reglerne, og det må antages, at netop de selskaber, hvori der forekommer konkursrytteri, netop er de selskaber, der ikke er omfattet af reglerne.
Hertil kommer, at reglerne om, at oplysningerne fra aktionærfortegnelsen og anpartshaverfortegnelsen skal anføres i årsberetningen, i en række tilfælde er uden praktisk betydning, da årsregnskabsloven i § 62, jf. § 5, har en bestemmelse, hvorefter selskaber ikke behøver at indsende årsberetningen til Aktieselskabs-Registeret, hvis selskabet - og det gælder såvel aktie- som anpartsselskaber - ikke på 2 af punkterne overskrider følgende størrelser:
 1) balancesum: 2 mill. kr.
 2) nettoomsætning: 4 mill. kr.
 3) gennemsnitlige arbejdstagere i løbet af regnskabsåret: 10.
Det fremsatte lovforslag har til formål at ophæve de anførte undtagelsesbestemmelser, idet de alle forhindrer, at der indsendes oplysninger om aktionærer og anpartshavere til Aktieselskabs-Registeret.
Netop ved konkursrytteri vil der være tale om selskaber, der har en formel størrelse, så de falder ind under en af undtagelsesbestemmelserne.
Udviklingen i de senere år har desuden vist, at oplysningspligten om registrerede aktionærer og anpartshavere er illusorisk, idet de anførte oplysninger skal indsendes som en del af årsberetningen sammen med årsregnskabet.
Det er jo netop karakteristisk, at ved konkursrytteri sker der ikke den påbudte indsendelse af årsregnskab og årsberetning.
I lovforslaget er der derfor stillet forslag til ændring af årsregnskabsloven om, at overregistrator (dvs.
Aktieselskabs-Registeret) i de tilfælde, hvor der ikke modtages det påbudte årsregnskab og årsberetning, kan forespørge de aktionærer eller anpartshavere, der har været anført i den sidst indsendte fortegnelse, om de stadig er aktionærer eller anpartshavere.
Tilsvarende kan forespørges hos selskabets stiftere, hvis der aldrig har været indsendt årsregnskab.
Da erfaringen er, at myndighedernes forespørgsel ofte ikke besvares, hvis der foreligger konkursrytteri, er der i forslaget indført bestemmelse om, at de pågældende i mangel på dokumenteret svar antages at skulle være anført på den pågældende fortegnelse.
Lovforslagets bestemmelse om afskaffelse af undtagelsesbestemmelserne anses for at indeholde en administrativ lettelse for Aktieselskabs-Registeret, der herefter ikke skal vurdere, om kravene til de pågældende undtagelsesbestemmelser er opfyldt.
Samtidig medfører ændringen en administrativ lettelse for andre myndigheder (tilsynsmyndigheder, arbejdsmarkedsmyndighed, sociale myndigheder og skattemyndigheder), der nu altid i Aktieselskabs-Registeret kan få oplyst hovedaktionærer eller hovedanpartshavere.
Regler om, at Aktieselskabs-Registeret ved henvendelse til tidligere oplyste aktionærer eller anpartshavere kan kræve oplysninger, vil medføre et vist merarbejde for Aktieselskabs-Registeret.
Af hensyn hertil er der i lovforslaget indført ordet »kan« i stedet for »skal«, således at Aktieselskabs-Registeret kan undlade forespørgsel i de tilfælde, hvor registeret finder forespørgslen uden relevans.
BEMÆRKNINGER TIL LOVFORSLAGETS ENKELTE BESTEMMELSER Til § 1, nr. 1, og § 2, nr. 1 Lovforslaget ophæver undtagelser fra anmeldelseskravet om aktiebesiddelse, når denne er under nominelt 100.000 kr.
Til § 1, nr. 2, og § 2, nr. 2 Lovforslaget indebærer, at der i årsberetningen ikke kun skal anføres de registrerede aktionærer, men også størrelsen af den aktiepost, de pågældende har anmeldt at besidde.
Det bemærkes, at det nu foreslåede er i overensstemmelse med det, der efter stk. 1 i lovbestemmelsen kræves anmeldt.
Der skal altså ikke for aktionærer eller anpartshavere gives yderligere oplysninger i anledning af dette forslag.
Til § 2, nr. 3 Lovforslaget ophæver kravet om, at selskabet skal have en anpartskapital på mindst 300.000 kr., for at der skal ske registrering af anpartshaverne.
Der henvises til de almindelige bemærkninger.
Til § 3, nr. 1 og 2 Efter lovforslaget skal alle selskaber sammen med årsregnskabet indsende årsberetningen til Aktieselskabs-Registeret.
Forslaget udvider ikke kravet til at udarbejde årsberetning, men kun kravet til, hvornår den skal indsendes til Aktieselskabs-Registeret.
Til § 3, nr. 3 Forlsaget til ny § 64 a indeholder bestemmelsen om, at overregistrator (Aktieselskabs-Registeret) i de tilfælde, hvor der ikke til Aktieselskabs-Registeret indsendes årsregnskab med tilhørende årsberetning, hos de hidtidig registrerede aktionærer eller anpartshavere eller hos stifterne af selskabet kan indhente oplysning om, hvorvidt de pågældende aktuelt er aktionærer eller anpartshavere.
Der henvises til de almindelige bemærkninger.
Til § 4 Det foreslås, at registrering af aktionærer og anpartshavere, et krav, der hidtil har været omfattet af undtagelsesbestemmelserne, skal ske fra 1. juli 1987, samt at årsberetning m.v. skal indsendes til Aktieselskabs-Registeret i alle tilfælde for de regnskabsår, der udløber efter 1. juli 1987. Tilsvarende skal overregistrators adgang til at forespørge tidligere registrerede aktionærer og anpartshavere gælde, hvis det årsregnskab, der afsluttes efter 1. juli 1987, ikke indsendes rettidigt.
BILAG I DETTE BILAG ER (MARKERET MED --/ OG /--) INDSAT GÆLDENDE FORMULERING AF DE BESTEMMELSER, DER BERØRES AF LOVFORSLAGET § 1 I lov om aktieselskaber, jf. lovbekendtgørelse nr. 483 af 15.
november 1985, som ændret senest ved lov nr. 324 af 4. juni 1986, foretages følgende ændringer:
 1. I § 28 A, STK. 1, 1. PKT., udgår ordene »dog mindst 100.000  

 kr.«.
2. I § 28 A, STK. 4, indsættes efter »bopæl« ordene: »samt  

 det for den pågældende til fortegnelsen anmeldte antal aktier med oplysning om deres pålydende, og hvilken aktieklasse de tilhører«.
--/ § 28 a.
Selskabet fører en særlig fortegnelse over de aktionærer, der  

 besidder aktier, som er tillagt enten mindst 10 pct. af aktiekapitalens  

 stemmerettigheder, eller hvis pålydende værdi udgør mindst 10 pct. af  

 aktiekapitalen, dog mindst 100.000 kr.
Såfremt en aktionær har pantsat aktier  

 med ret for panthaver til at udnytte de til aktierne knyttede  

 stemmerettigheder, skal panthaver optages i fortegnelsen.
Fortegnelsen, der  

 skal omfatte både indehavere af navneaktier og ihændehaveraktier, skal angive  

 de pågældendes fulde navn, stilling og bopæl samt antallet af aktier med  

 deres pålydende, og hvilken aktieklasse de tilhører.
Stk. 2. De i stk. 1 omhandlede aktionærer og panthavere skal inden for en  

 frist af 1 måned over for selskabet anmelde og dokumentere erhvervelsen af  

 aktier i selskabet.
Enhver ændring i disse besiddelsesforhold, der  

 repræsenterer mindst 5 pct. af stemmerne eller aktiekapitalen, eller som  

 bevirker, at betingelserne i stk. 1 ikke længere er opfyldt, skal ligeledes  

 inden en frist på 1 måned anmeldes og dokumenteres over for selskabet.  

 Selskabet skal straks indføre de anmeldte oplysninger i den i stk. 1 nævnte  

 fortegnelse, der på selskabets kontor skal være tilgængelig for offentlige  

 myndigheder, aktionærer, bestyrelsesmedlemmer og en repræsentant for  

 arbejdstagerne i selskaber, hvor der ikke er valgt bestyrelsesmedlemmer i  

 henhold til § 49, stk. 2, 3. pkt., og stk. 3. Enhver, der måtte være  

 interesseret heri, kan ved skriftlig henvendelse til selskabet få tilsendt  

 udskrift af fortegnelsen.
Selskabet er berettiget til at opkræve et gebyr,  

 der dækker omkostningerne ved fremstilling og forsendelse af udskriften.
 Stk. 3. Ved anvendelsen af stk. 1 anses selskaber, der udgør en koncern,  

 som een aktionær, og den i stk. 2 omhandlede anmeldelsespligt påhviler da  

 moderselskabet.
 Stk. 4. De i fortegnelsen optagne aktionærer og panthavere anføres i  

 selskabets årsberetning med angivelse af navn, stilling og bopæl.
/-- § 2 I lov om anpartsselskaber, jf. lovbekendtgørelse nr. 484 af 15.
november 1985, som ændret senest ved lov nr. 324 af 4. juni 1986, foretages følgende ændringer:
 1. I § 17 A, STK. 1, 1. PKT., udgår ordene »dog mindst 100.000  

 kr.«.
2. I § 17 A, STK. 4, indsættes efter »bopæl« ordene: »samt  

 det for den pågældende til fortegnelsen anmeldte antal anparter med oplysning om deres pålydende«.
 3. § 17 A, STK. 5, ophæves.
--/ § 17 a.
Selskabet fører en særlig fortegnelse over de anpartshavere, der  

 besidder anparter, som er tillagt enten mindst 10 pct. af indskudskapitalens  

 stemmerettigheder, eller hvis pålydende værdi udgør mindst 10 pct. af  

 indskudskapitalen, dog mindst 100.000 kr.
Såfremt en anpartshaver har pantsat  

 anparter med ret for panthaver til at udnytte de til anparterne knyttede  

 stemmerettigheder, skal panthaver optages i fortegnelsen.
Fortegnelsen skal  

 angive de pågældendes fulde navn, stilling og bopæl samt størrelsen af deres  

 anparter.
Stk. 2. De i stk. 1 omhandlede anpartshavere og panthavere skal inden for  

 en frist af 1 måned over for selskabet anmelde og dokumentere erhvervelsen af  

 anparter i selskabet.
Enhver ændring i disse besiddelsesforhold, der  

 repræsenterer mindst 5 pct. af stemmerne eller indskudskapitalen, eller som  

 bevirker, at betingelserne i stk. 1 ikke længere er opfyldt, skal ligeledes  

 inden en frist på 1 måned anmeldes og dokumenteres over for selskabet.  

 Selskabet skal straks indføre de anmeldte oplysninger i den i stk. 1 nævnte  

 fortegnelse, der på selskabets kontor skal være tilgængelig for offentlige  

 myndigheder, anpartshavere, bestyrelsesmedlemmer og en repræsentant for  

 arbejdstagerne i selskaber, hvor der ikke er valgt bestyrelsesmedlemmer i  

 henhold til § 32, stk. 1, 3. pkt., og stk. 2. Enhver, der måtte være  

 interesseret heri, kan ved skriftlig henvendelse til selskabet få tilsendt  

 udskrift af fortegnelsen.
Selskabet er berettiget til at opkræve et gebyr,  

 der dækker omkostningerne ved fremstilling og forsendelse af udskriften.
 Stk. 3. Ved anvendelsen af stk. 1 anses selskaber, der udgør en koncern,  

 som een anpartshaver, og den i stk. 2 omhandlede anmeldelsespligt påhviler da  

 moderselskabet.
 Stk. 4. De i fortegnelsen optagne anpartshavere og panthavere anføres i  

 selskabets årsberetning med angivelse af navn, stilling og bopæl.
 Stk. 5. Bestemmelserne i stk. 1- 4 finder kun anvendelse i de selskaber,  

 hvor indskudskapitalen andrager 300.000 kr. eller mere.
/-- § 3 I lov nr. 284 af 10. juni 1981 om visse selskabers aflæggelse af årsregnskab m.v. foretages følgende ændringer:
 1. § 62, STK. 2, ophæves.
 Stk. 3- 4 bliver herefter stk. 2-3.
 2. I § 62, STK.3, der bliver stk. 2, udgår i 1. PKT. »stk. 2  

 eller«.
--/ § 62. Senest een måned efter årsregnskabets godkendelse og senest syv  

 måneder efter regnskabsårets udgang skal til Aktieselskabs-Registeret  

 indsendes bekræftet kopi af det reviderede årsregnskab, herunder  

 koncernregnskab, samt af årsberetningen og den eventuelle revisionsberetning  

 med oplysning om, hvornår årsregnskabet er godkendt.
Er den vedtagne  

 fordeling af overskud eller dækning af tab ikke indarbejdet i årsregnskabet  

 eller årsberetningen, indsendes tillige en bekræftet afskrift af  

 generalforsamlingsprotokollen, som viser denne fordeling eller dækning.
Stk. 2. Selskaber, der er omfattet af § 55, kan undlade at indsende  

 årsberetning.
I så fald skal forslag til beslutning vedrørende anvendelse af  

 selskabets overskud eller dækning af tab fremgå af årsregnskabet.
Stk. 3. Selskaber, der anvender stk. 2 eller § 55, skal til det indsendte  

 årsregnskab m.v. hæfte en af selskabets bestyrelse underskrevet erklæring om,  

 at betingelserne i § 55, stk. 2-5, er opfyldt.
Erklæringen skal attesteres af  

 selskabets revisor.
Stk. 4. Modtagelse af årsregnskaber m.v. skal straks bekendtgøres i  

 Statstidende.
De modtagne årsregnskaber m.v. er offentligt tilgængelige.
/-- 3. Efter § 64 indsættes i KAPITEL 9 som ny paragraf:
»§ 64 a.
Undlader et selskabs bestyrelse, direktion eller lignende ansvarligt organ at indsende selskabets årsberetning inden den i § 62 angivne frist, kan overregistrator anmode de i sidst indsendte årsberetning efter reglerne i aktieselskabslovens § 28 a, stk. 4, anførte aktionærer eller efter reglerne i anpartsselskabslovens § 17 a, stk. 4, anførte anpartshavere om at oplyse, om de stadig er anført i aktionærfortegnelsen efter aktieselskabslovens § 28 a eller anpartshaverfortegnelsen efter anpartsselskabslovens § 17 a.
Stk. 2. Besvarer aktionærer eller anpartshavere, der forspørges efter stk. 1, ikke overregistrators forespørgsel inden den af overregistrator fastsatte frist, anses de pågældende for stadig at være optaget på den anførte aktionærfortegnelse eller anpartshaverfortegnelse.
Stk. 3. Meddeler de efter stk. 1 forespurgte aktionærer eller anpartshavere, at de ikke længere er anført på aktionærfortegnelsen eller anpartshaverfortegnelsen, skal dette dokumenteres med oplysninger om, til hvem og hvordan de pågældende aktier eller anparter er medregnet.
I mangel af sådan dokumentation anses de pågældende for stadig at være optaget på den anførte aktionærfortegnelse eller anpartshaverfortegnelse.
Stk. 4. Dokumenterer en efter stk. 1 forespurgt aktionær eller anpartshaver, at dennes aktier eller anparter er overdraget, skal overregistrator anmode de oplyste erhververe om at oplyse, om de er anført i aktionærfortegnelsen efter aktieselskabslovens § 28 a eller anpartsfortegnelsen efter anpartsselskabslovens § 17 a.
Stk. 5. Besvarer aktionærer eller anpartshavere, der forespørges efter stk. 4, ikke overregistrators forespørgsel inden den af overregistrator fastsatte frist, anses de pågældende for at have været optaget på den anførte aktionærfortegnelse eller anpartshaverfortegnelse.
Stk. 6. Meddeler de efter stk. 4 forespurgte aktionærer eller anpartshavere, at de ikke er anført på aktionærfortegnelsen eller anpartshaverfortegnelsen, skal dette dokumenteres med oplysninger om, til hvem og hvordan de pågældende aktier eller anparter er overdraget.
I mangel af sådan dokumentation anses de pågældende for at være optaget på den anførte aktionærfortegnelse eller anpartshaverfortegnelse.
Stk. 7. Dokumenterer en efter stk. 4 forspurgt aktionær eller anpartshaver, at dennes aktier eller anparter er overdraget, forespørger overregistrator erhververen efter reglerne i stk. 4-6.
Stk. 8. Har det pågældende selskab aldrig indsendt årsberetning efter reglerne i § 62, kan overregistrator forespørge selskabets stiftere som anført i stk. 1. I så fald forholdes som anført i stk. 1-7, idet stifterne ligestilles med de anførte aktionærer og anpartshavere i stk. 1.« § 4 Loven træder i kraft dagen efter bekendtgørelsen i Lovtidende.
 Stk. 2. § 1, nr. 1, og § 2, nr. 1 og 3, har virkning fra og med 1.
 juli 1987.
Stk. 3. § 1, nr. 2, § 2, nr. 2, og § 3, nr. 1 og 2, har virkning for årsberetninger til årsregnskaber for regnskabsår, der afsluttes 2.
 juli 1987 eller senere.
Stk. 4. § 3, nr. 3, har virkning ved manglende indsendelse af årsregnskaber for regnskabsår, der afsluttes 2. juli 1987 eller senere.
