Fremsat den 30. marts 2001 af  

 Søren Kolstrup (EL) og Jette Gottlieb&nbsp  

 ;(EL) Forslag til folketingsbeslutning om udvidet elev- og kursistdemokrati på de gymnasiale  

 uddannelser, højere forberedelseseksamen (hf) og VUC Folketinget opfordrer regeringen til at skabe mulighed for  

 forsøg med et udvidet elev- og kursistdemokrati på de gymnasiale  

 uddannelser, højere forberedelseseksamen (hf) og VUC.
 For de enkelte uddannelsessteder indebærer  

 dette:
 At der skal nedsættes et fællesudvalg med et lige antal  

 elever/kursister og ansatte, som har hovedansvaret for uddannelsesstedets  

 daglige drift og den daglige pædagogik.
 At bestyrelsen for skolen skal bestå af et lige antal ansatte  

 og elever/kursister, alternativt have et flertal af elever/kursister.
 At personer med deres daglige gang på skolen skal udgøre  

 et flertal i bestyrelsen for skolen.
 At bestyrelsen skal have den endelige kompetence i alle  

 afgørende spørgsmål med undtagelse af ansættelser,  

 hvor rektor har den endelige afgørelse.
 At elevråd/kursistråd, lærerforsamling og  

 TAP-organisering kan give deres repræsentanter i bestyrelsen mandat og  

 i øvrigt kan tildeles særlige rettigheder, der vedrører  

 gruppens interne forhold.
 At skolen et par gange om året organiserer  

 planlægningsdage, som sikrer, at elevernes/kursisternes indflydelse  

 på den daglige undervisning bliver reel.
Bemærkninger til forslaget Enhedslisten har med interesse fulgt de  

 svenske eksempler på udvidet elevdemokrati, hvor 30 af landets henved  

 650 gymnasier har en bestyrelse, hvor eleverne udgør et flertal.
Hvis  

 man ønsker at styrke elevernes demokratiske kompetence, er der efter  

 forslagsstillernes mening kun en vej frem, nemlig at eleverne i videst muligt  

 omfang får mulighed for at få indflydelse på deres  

 uddannelse og skole og dermed løbende udnytte deres erfaringer og  

 ønsker.
For at sikre eleverne mulighed for deltagelse i  

 bestyrelsesarbejdet skal de have mulighed for at deltage i vederlagsfri  

 kursusvirksomhed vedrørende organisation, økonomi, demokrati og  

 pædagogik.
I det omfang deres deltagelse i bestyrelsesarbejdet  

 indebærer tab af undervisningstid, skal de have mulighed for ekstra  

 undervisning.
 Det er en oplagt mulighed at bruge midler fra  

 Undervisningsministeriets pulje til forsøg og udvikling til dette  

 forsøgsarbejde, jf. undervisningsministerens svar på  

 spørgsmål 16, jf.  B 46 - bilag 11, folketingsåret  

 1998-99, der lyder som følger:
» Svar:
» Ansvaret for forsøg med udvidet  

 elevdemokrati ligger hos de involverede parter, lærerforsamlingen,  

 TAP´erne og elevrådet i fællesskab.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om udvidet elev- og  

 kursistdemokrati på de gymnasiale uddannelser, højere  

 forberedelseseksamen (hf) og VUC.
(Beslutningsforslag nr.
B 169).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
