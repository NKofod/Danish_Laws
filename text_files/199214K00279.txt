Nr BTL 279 Betænkning over Forslag til lov om fremstilling og handel med visse varer,  

 der benyttes ved ulovlig fremstilling og handel med narkotika og psykotrope  

 stoffer (prækursorer)   

 Nr L 279 1992-93, 1. samling Afgivet af Skatteudvalget Afgivet: 19930609 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Et af udvalgets spørgsmål og skatteministerens svar herpå er optrykt som  

 bilag til betænkningen.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse  

 uændret.
Et mindretal inden for flertallet (Fremskridtspartiets medlem af udvalget)  

 bemærker, at for Fremskridtspartiet er lovforslaget ganske unødvendigt og  

 overflødigt, idet de tænkte situationer er tilstrækkeligt omtalt i gældende  

 lovgivning.
Så tilstrækkeligt, at yderligere lovgivning ikke burde være  

 nødvendig.
 Imidlertid har EF udstedt et direktiv med en række specifikke krav om  

 oplysningspligt m.v., som vi er tvunget til at efterkomme.
 Oplysningspligten betyder, at danske virksomheder får endnu en opgave at  

 løse uden at få godtgjort udgifterne til en sådan oplysningspligt.  

 Erhvervslivet bliver således igen og igen pålagt opgaver for det offentlige  

 uden nogen form for kompensation.
 Fremskridtspartiet vil på den baggrund stemme for lovforslaget, men det  

 sker ikke uden ovenstående bemærkninger.
 Et mindretal (Socialistisk Folkepartis medlemmer af udvalget) vil  

 ved 3. behandling af lovforslaget stemme hverken for eller imod lovforslaget.
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Jens Thoft (SF) Bente  

 Juncker (CD) Aagaard (KF) fmd.
Kirkegaard (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Glønborg (KRF) Bilag Et af udvalgets spørgsmål til skatteministeren og dennes besvarelse heraf Spørgsmål:
Hvilke muligheder har Folketinget for at undtage nogle af de i listen  

 nævnte stoffer? Svar:
 Listen over varer i forslagets bilag 1 svarer til bilag 1 i Rådets  

 direktiv 92/109. Direktivet giver ikke medlemslandene mulighed for at undtage  

 nogle af de nævnte varer for de foreskrevne procedurer.
 Lovforslaget har til formål at gennemføre Rådsdirektiv 92/109. Såfremt  

 Folketinget undtager nogle af de i bilaget nævnte stoffer, vil dette indebære  

 en ukorrekt gennemførelse af EF-direktivet.
