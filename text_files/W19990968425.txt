Kendelse fra Pressenævnet i sag nr.  

 137/1995 En mand har klaget til Pressenævnet over, at  

 Værn om Danmarks Nyhedsbrev ikke har bragt et genmæle i anledning  

 af en urigtig oplysning bragt i et Nyhedsbrev.
 I Nyhedsbrev nr. 4. August 1995 hed det under  

 overskriften: "Sommerplanlægning af ny informationsstrategi"  

 bl.a. følgende:
 "....
Et af de første iøjefaldende tiltag har  

 været tilrettelæggelsen af en ny Informationsstrategien for  

 Efteråret 1995. Pr. 30.juni kunne Landsforeningen sige tak til  

 Informationschef [navn] for en lang og ihærdig tjeneste for VOD's sag.  

 har med sit engagement især omkring VOD's blad skabt et  

 talerør for markante og informative indlæg.
Aage har nu valgt at  

 trække sig fra dette arbejde, og i forbindelse med dette  

 generationsskifte indenfor VOD's kommunikation, skal der fra Bestyrelsen lyde  

 en stor tak for hans indsats.
...." Klageren har anført, at han ikke ønskede at  

 forlade sin stilling, men derimod blev opsagt af bestyrelsen mod sit  

 ønske.
Det er derfor usandt, hvad der står i bladet og han  

 må have krav på genmæle.
 Klageren har anmodet om følgende genmæle:
"Genmæle I Værn om Danmarks Nyhedsbrev nr. 4 fremkom på  

 side 1 den urigtige oplysning, at jeg har valgt at forlade arbejdet for  

 Værn om Danmark.
 I den forbindelse ønsker jeg at gøre  

 opmærksom på, at jeg gerne havde fortsat samarbejdet med  

 Værn om Danmark, men at et flertal i bestyrelsen ønskede en  

 anden i stillingen.
[Navn]" Værn om Danmarks Nyhedsbrev har anført, at  

 klagerens arbejdskontrakt udløb den 1. juli 1995, og at foreningen  

 valgte en blød og venlig omtale af ophøret for ikke at skade  

 klageren på nogen måde gennem dårlig omtale.
 Det er endvidere anført, at klagerens genmæle  

 er ukorrekt, idet spørgsmålet aldrig har været til  

 afstemning i bestyrelsen.
 Følgende nævnsmedlemmer har deltaget i sagens  

 behandling: Per Sørensen, Hans Dam , Ulrik Holmstrup og Preben  

 Sørensen.
 Pressenævnet udtaler:
 Værn om Danmarks Nyhedsbrev har ikke besvaret  

 klagerens henvendelser om genmæle eller givet klagevejledning jf.  

 medieansvarslovens § 40 stk. 1. Dette er i strid med god presseskik, og  

 Pressenævnet udtaler sin kritik.
 Pressenævnet lægger til grund, at beskrivelsen  

 af klagerens ophør med sit arbejde for Landsforeningen Værn om  

 Danmark ikke er korrekt.
 Pressenævnet finder imidlertid, at der ikke er tale  

 om en oplysning, som er egnet til at påføre klageren  

 økonomisk eller anden skade af betydning, og klageren har derfor ikke  

 krav på genmæle.
 Afsagt den 8. februar 1996.
