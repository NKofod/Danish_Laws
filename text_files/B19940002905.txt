§ 1 I Justitsministeriets bekendtgørelse nr. 423 af 21. juni 1973 om  

 fuldbyrdelse af frihedsstraf, som ændret ved bekendtgørelse nr. 613 af 12.  

 december 1980 og nr. 465 af 11. september 1981 foretages følgende ændring:
 § 25,  stk. 3, affattes således:
»Stk. 3.  Personer, der udstår straf af fængsel i 3  

 måneder eller derover kan efter bestemmelse, der træffes af institutionens  

 leder, løslades indtil 5 dage før jul, såfremt løsladelsesdatoen falder i  

 tidsrummet fra den 23. december til den 10. januar.
Det er dog en  

 forudsætning for prøveløsladelse, at mindst 2 måneder af straffen er udstået  

 den dag, løsladelsen finder sted.
Det er endvidere en forudsætning for  

 løsladelsen, at der er sikret den pågældende passende ophold og arbejde eller  

 andet underhold, og at der i øvrigt ikke foreligger omstændigheder, som gør  

 fremrykning af løsladelsestidspunktet utilrådelig.«.
§ 2 Bekendtgørelsen træder i kraft den 1. februar 1994.
