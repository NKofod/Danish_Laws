 Hermed følger indenrigsministeriets bekendtgørelser nr. 387 af 18. juni  

 1986 om værnepligtige og frivillige i civilforsvaret og nr. 510 af 31. juli  

 1986 om ændring af denne bekendtgørelse.
 I forhold til den hidtil gældende bekendtgørelse nr. 421 af 14. juli 1982  

 om værnepligtige og frivillige i civilforsvaret er der indsat to nye  

 bestemmelser som § 13, stk. 2 og § 14, stk. 3, begge om indkaldelse af  

 værnepligtige til det kommunale civilforsvar i katastrofetilfælde, som kræver  

 ekstraordinært store mandskabsstyrker, og til øvelser.
 § 13,  stk. 2 omfatter værnepligtige i  

 civilforsvarskorpset, der er overført til det kommunale civilforsvar EFTER  

 AFSLUTNINGEN af deres korpsuddannelse (KK-værnepligtige,  

 »bydelingsførere« og de 700 gruppeførere, der som en  

 engangsforanstaltning overførtes pr. 1. oktober 1984).
 § 14,  stk. 3 omfatter de gruppeførere, der overføres  

 til det kommunale civilforsvar INDEN AFSLUTNINGEN af deres uddannelse i  

 civilforsvarskorpset, det vil sige gruppeførere, uddannet efter den ordning,  

 som indførtes i 1983.
 De 2 nye bestemmelser skal ses i sammenhæng med § 9, stk. 2. Denne  

 bestemmelse omfatter K-værnepligtige i henhold til den nugældende  

 civilforsvarslov og § 31-værnepligtige i henhold til den tidligere lov.  

 Videre omfatter den de § 31-gruppeførere, der er uddannet i brand- eller  

 redningstjeneste i perioden 1966-77.
 Bestemmelserne i § 9, stk. 2, § 13, stk. 2 og § 14, stk. 3 anvendes efter  

 følgende regler:
 I INDSATS.
A.
Civilforsvarsstyrelsen meddeler hermed kommunalbestyrelserne en stående  

 bemyndigelse til at indkalde værnepligtige efter behov i henhold til  

 bekendtgørelsernes § 9, stk. 2, § 13, stk. 2 og § 14, stk. 3. Det er en  

 forudsætning for udnyttelse af bemyndigelsen, at følgende betingelser er  

 opfyldt:
 1. Der skal være tale om katastrofetilfælde, som  

 kræver ekstraordinært store mandskabsstyrker.
2. De almindelige ressourcer for tilvejebringelse af  

 bistand skal være udtømt.
Det vil sige, at det normale fredsmæssige  

 beredskab, civilforsvarskorpset, det kommunale fredsmæssige  

 katastrofeberedskab, herunder K-værnepligtige under uddannelse, ikke er  

 tilstrækkeligt.
3. Kommunerne skal først anvende § 9, stk. 2 for at  

 dække behovet for yderligere menige eller befalingsmænd.
Kan behovet ikke  

 dækkes ved anvendelse af § 9, stk. 2, må § 14, stk. 3 og derefter § 13, stk.  

 2 anvendes.
 4. Yngre årgange indkaldes forud for ældre årgange.
 II ØVELSER. Øvelser med det mandskab, der er nævnt i §§ 9, 13 og 14 kan  

 kun finde sted efter særskilt godkendelse fra civilforsvarsstyrelsen.  

 Tilladelse vil kun blive givet i ganske særlige tilfælde.
III ØKONOMI.
Ved indkaldelse i katastrofetilfælde og til øvelser har  

 personellet krav på de ydelser, som er nævnt i bekendtgørelsens § 19. Ved  

 indsættelse af katastrofeberedskabet indsendes specificeret opgørelse til  

 civilforsvarsstyrelsen over udgifterne.
Udgifterne ved eventuelle øvelser  

 betales af staten med elevtimebetaling efter de almindelige regler om  

 refusion af uddannelsesudgifter.
 Indholdet af disse regler vil blive indarbejdet i »Bestemmelser om  

 tilvejebringelse, uddannelse m.v. af personel i det lokale  

 civilforsvar«.
F.
Trosbjerg brigadechef BILAG 1 Bekendtgørelse nr. 3787 af 18. juni 1986 om værnepligtige og frivillige i  

 civilforsvaret.
(Udelades her) BILAG 2 Bekendtgørelse nr. 510 af 31. juli 1986 om ændring af bekendtgørelse nr.  

 387 af 18. juni 1986 om værnepligtige og frivillige i civilforsvaret.
